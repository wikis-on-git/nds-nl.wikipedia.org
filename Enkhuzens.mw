Et '''Enkhuzens''' is et [[dialect]] van de Noord-Hollaandse stad [[Enkhuzen]]. Et wöd ezeen as een [[West-Fries|West-Fries]] dialect, moar hef wal een heel eigen karakter. Et Enkhuzens is noamelek op een aantal punten veul beholdener dan de dialecten in de noabi-je umgeavink van de stad. 

== Typering ==

Et West-Frees wöd wal ens underverdeald in twee heufdgroopen: et Eilaand-West-Frees eenerzi-jds en et Laand-West-Fries aanderzi-jds. As de beneumingen al doot vermooden, wödden met den eersten groop et [[Tessels]] en et [[Wierings]] bedoold. Ok et uutestarven dialect van Vleeland slot zich an bi-j dit Eilaand-West-Frees. 

De aparten kanmarken van et Eilaand-West-Fries bunt de uutsproak van '''ie''' veur "ij" en '''uu''' veur "ui". Kanmarken, dee ok apart bunt veur et Enkhuzer dialect. Net as in et Tessels en et Wierings spreakt leu in Enkhuzen van ''diek'', ''tied'', ''muus'' en ''duuf''. Doarumme wüdt ok et Enkhuzens wal "Eilaand-West-Fries" eneumd. De omrengende darpen gebruukt vormn as ''duif'' en ''taid'' (of ''toid''). 

Et aparte karakter van et Enkhuzens let zich histories verkloaren. As olde, umwalde stad was Enkhuzen een geslotten centrum, dat veural in den [[Golden Eeuwe]] tot groten blooi kwam. Noa dizen golden tied raakten et stadjen in verval en in afzundering van de reste et laand. Vergeliekboar met vissersplaetsen as [[Urk]] en [[Volendam]] (mit de zeer aparte dialecten [[Urkers]] en [[Volendams]]): deur historiese redenen was de stad een "eilaand" ewödden, ofeslotten van et achterlaand.

== Kanmarken ==

De Enkhuzense klinkerklaanken "'''ie'''" veur "ij" en "'''uu'''" veur "ui" bunt beholdende elementen van et dialect: in et [[Middelnederlaands]] waarn dizzen klänken d'r ja oaveral, moar vanof den [[16e eeuw|16e eeuwe]] is et in de Standaardtoal gebruukelek ewödden te [[diftong|diftongeren]]: 'uu' wierd 'ui' en 'ie' werd 'ij'. Et Enkhuzens hef, samen mit et Tessels, et Wierings en et Vleelaands aan dizzen klankverschoeving neet metgedoan. Opvallend bunt woorden as ''flute'' en ''spute'', met "uu", umdat dizze woorden in et Tessels en et Wierings noe juust -as uutzoondering op den reagel- met "ui" wödden uutesproaken.

Woorden as "schaap" en "kaas" wödden in Enkhuuzen mit de '''ee''' van "beer" uutesproaken: ''kees'', ''skeep''. In de noabi-je umgeavink van de stad klunk et echter ''keis'' en ''skeip''. Ok hier kump et Enkhuzens weer met et Tessels en et Wierings oavverhen en onderscheidt et zich van andere dialecten op et vaastelaand. Mangs wöd et Enkhuzens wal as een "compromis" tussen et Eilaand-West-Frees en et Laand-West-Frees ezeen. Et dialect hef ok meer Holaandse vormen dan de eilaanddialecten. 

Hollaandse invloden zeet wi-j in woorden as ''pijp'', ''vijf'' en ''wijf'', de mangsmoal mit een '''ij''' wödden uutesproaken en dus neet, zoas eurspronkelek et geval ewest möt hebben, met "ie". Ok opvallend bunt woorden as ''dorp'' en ''vork'': noagenoog alle West-Freese dialecten broekt hier ''durp'' en ''vurk''. Toch blik de vorm ''vurkie'' in et Enkhuzens tot begin [[20e eeuw|20e eeuwe]] in gebruuk ewest; dizze is op eschrevven deur [[Kloeke]]. 

Een aander apart kanmark van et Enkhuzens is et wegvallen van de '''h''' in [[anlaut]]. Een "huis" wöd zo een "''uus''". Dizzen h-wegval vind wi-j neet in et Tessels en ok neet in et Wierings, moar wal in et [[Volendams]] en ok in et olde Vleelaander dialect. Wegvallen van de H is een verschiensel dat in veul Nederlaandse dialecten verskient. Wieter aparte en algemeen West-Frees is et behold van '''sk-''' woar et AN "sch-" hef stoan.

=== Invlood uut et Oostn ===

Op bepoalde punten wiekt et Enkhuzens van de aandere Noord-Hollaandse dialecten of, zodanig, dat onderzeukers een invlood van buutenof vermood. Dit zol dan et oostn van Nederlaand wean, woar [[Nedersaksisch]]e dialecten wödden esproaken.
De volgende kanmarken van et Enkhuzens valt neet onder et West-Frees te brengen:

* De aparte woorden ''breg'', ''reg'', ''pet'' klunkt, as AN, "brug", "rug" en "put"

* De aparte 'ie' dee veural beholden West-Freese dialecten gebroeken in oa. ''vier'' (vuur) kümp in et Enkhuzens zo neet veur; "vuur".

* Et Enkhuzens hef "art", "varf" en neet "urt" of "ort", de West-Freese vormen.

* Et Enkhuzense woord veur "nieuw" is ''nij''; echt West-Frees is ''nuw''. Dizzen 'ij' is hoogstwoarschienlek uut et oostn afkomstig.

* "Voor" is in et Enkhuzens ''veur''; ok dit is eerder Nedersaksisch dan West-Frees. Toch hebt dialecten rundum Enkhuzen hen (Drechterlaands) den "eu" ok op deizen plekke; et Enkhuzens liekt dizzen dialecten toch te hebben beïnvlood.<ref>K. Heeroma, Hollandse Dialectstudies, Wolters, Groningen, 1335</ref>

* 

== Status ==

Hedensdoage wöd et Enkhuzer dialect neet heel veul meer esproaken. Deurdat een bulte leu van buuten Enkhuzen in de stad bunt komn wonnen, en et Standaardnederlaands of et "gewone" West-Frees metbrachten, wöd et dialect stoarigan vergeatn, en vervangen deur de Noord-Hollaandse of West-Freese umgängstoal zoas dee ok wieters in de proveensie wödden esproaken.

==Bronnen==
*Sjoerd Spoelstra (1893), ''Enkhuizer Woordenboek'', Amsterdam: P.J. Meertens Instituut. In dit woordenbook wöd ok op een aantal dialectkanmarken in egoan. 
*K. Heeroma (1935), ''Hollandse Dialectstudies'', Grunning: Wolters

[[Kattegerie:Achterhooks_artikel]]
[[Kattegerie:Gelderlaand]]
[[Kattegerie:Nederlaanse_streektael_en_dialekt]]

[[nl:Enkhuizens]]
