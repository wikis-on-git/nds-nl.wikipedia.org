[[Ofbeelding:Harbor_in_Puerto_Banus,_Costa_del_Sol,_Spain,_Dec_2004_3.jpg|350px|right|thumbnail|[[Puerto Banús]], [[Marbella]] ]]
De '''Costa del Sol''' ([[Grunnegs]]: ''Kost van de Zun'') is n regio ien t zuden van [[Spanje]], ien de [[autonome gemienschappen van Spanje|autonome gemainschop]] [[Andaluzie]], omvattend de koststeden en kostgemaintes aan de [[Middellaanse Zee|Mediterroane]] kostlien van de pervìnzie [[Málaga (previncie)|Málaga]] en t oosterlieke paart van de pervìnzie [[Cádiz (previncie)|Cádiz]]. Vrouger beston t enkeld oet n poar lutke, tumege viskersplakken, môr de regio het hailmoal transformeerd worden tiedens de twijde haalve van de 20. aiw ien n populere, wereldvernuimde [[Liest van populaire toeristische bestemmings|toeristische bestemmen]], mit n binoa aanainsloten [[agglomeratie|verstedeleken]] van hoogsteden en badplakken rinnend bie de haile laange van de kostlien laangs.  

t Omvat de stad [[Málaga (stad)|Málaga]] en de steden [[Torremolinos]], [[Benalmádena (Málaga)|Benalmádena]], [[Fuengirola]], [[Mijas]], [[Marbella]], [[Puerto Banús]], [[San Pedro de Alcántara]], [[Vélez-Málaga (Málaga)|Vélez-Málaga]], [[Nerja]], [[Torrox]],  [[Estepona]], San Luis de Sabinillas, de gemaintes [[Sotogrande]], [[San Roque]] en [[La Línea de la Concepción]]. 

De eerste minselke bewonen ien de regio stamt oet de [[Bronstied]]. Loater het t keloniseerd worden en onder heerschoppij wèst van verschaaidene kulturen lieks as de [[Feniciers]], [[Carthago|Karthagioanen]], [[Romeinen|Reumers]], [[Vandoalen]], [[Visigoten]] and [[Moren]], veur de ''[[Reconquista]]'', de herkirstenen van Spanje en Portegaal. 

Historischerwies leefde de bevolken ien de viskerslougen en ien de "witte" lougen dij n ìndje t binnenlaand ienlagen, ien de baargen dij boven de kost liggen. t Gebied wör ontdekt en ontwikkeld om aan de eisen te voldoun van internasjonoal [[toerisme]] ien de joaren [[1950's|'50]] van 20. aiw en het sunt den n populeer stee wèst worden veur boetenlaandse toeristen. Nait allend veur de [[strand]]en môr ook veur de lokoale kultuur. t Gebied is spesjoalerwies vernuimd veur zien steden lieks as [[Marbella]], dij de Costa del Sol zien imago bezörgd het as bezuikstee veur de bovenklas en vernuimde luu.

Ien de körtledene joaren het de Costa Del Sol n bekinde [[golf]]lokoatsie worden, woaraan e de bienoam ''Costa Del Golf'' kregen het. t Aantel kwaliteits golfveurzainens, dij veuraal om en bie [[Marbella]] legen binnen, ligt om en bie de 50.  De Costa del Sol het, danks deur t hoge aantel golfers van over haile wereld, stimuloatsie had ien t [[toerisme]] en en aantel akkomodoatsies ien t gebied. 

De Costa del Sol is staark [[urbanisaotie|urbaniseerd]], mit n wiede baand van grode gebaauwen dij bienoa bie de haile kost laangs rinnen. [[Architektuur|Aarchitektuurstijlen]] binnen n mengen van of lege witsmeren villas en hoge apaartmìntblokken  ien de toeristische gebieden. In tieds dat n hail ìnde villas en aander löswoonderij binnen ontworpen en baauwd ien de lokoale Andalusische stijl, mit de bedoulen om de woonblokken ien haarmonie te lôten mit de natuurliekse omgeven. 

==Boetende hìnwiezen ==
* [http://www.visitcostadelsol.com/indexeng.htm# Costa del Sol Toeristenburo]
* [http://www.alicante-spain.com/costa-del-sol/index.html Steden om en bie de Costa del Sol]

{{Kost_van_Spanje}}

[[Kattegerie:Grunnegs artikel]]
[[Kattegerie:Kost van Spanje|Sol]]
[[Kattegerie:Spanje]]
[[Kattegerie:Toerisme]]

[[af:Costa del Sol]]
[[ca:Costa del Sol]]
[[de:Costa del Sol]]
[[en:Costa del Sol]]
[[eo:Costa del Sol]]
[[es:Costa del Sol]]
[[fi:Costa del Sol]]
[[fr:Costa del Sol]]
[[gl:Costa do Sol]]
[[he:קוסטה דל סול]]
[[it:Costa del Sol]]
[[ja:コスタ・デル・ソル]]
[[nl:Costa del Sol]]
[[no:Costa del Sol]]
[[pl:Costa del Sol]]
[[pt:Costa del Sol]]
[[ro:Costa del Sol]]
[[sr:Коста дел Сол]]
[[sv:Costa del Sol]]
[[vls:Costa del Sol]]
