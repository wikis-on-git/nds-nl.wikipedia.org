De tied van de '''Apostoliese va's''' beslöt van 90 töt 'n met 160 noa Kristus.

===Veurgeskiedenis===
't Vrogste begun van t Kristlik geleuf was [[Jeruzalem]] 't centrum van t [[vrogge Kristendom]], met [[Jakobus]] an t heufd van de gemiente töt 't joar 61, toe as he stienigd wörden - voolgs [[Flavius Josefus]]. t Duurden nie laange of de Apostels haren wiedverspreid gemienten estich. Völle van heur bint as martelaar ummekommen, zo as Jezus t al haren edacht.

De verwoesting van Jeruzalem deur de [[Romeinen]] op 't joar 70 hef as n slim belangrieken gebeurtenisse spölt veur 't kristendom. Noe was Jeruzalem nie meer ' centrum, mar wörden [[Rome]] dat zo zachies an, woar Paulus en [[Petrus]] (Aremees: Kefas) begraven ligt. Noe waren ok de mieste ooggetugen van Jezus zien lèven uut de tied ekommen, en mossen de geleuvigen vastigheid hebben; noe wörden de leer van [[Jezus]] op pepier ezet. Viere van dizze tientallen töt honderden leergeschriften bint 't kanon van de [[Biebel]] openömmen. Ok noe gruiden Rome, Caesarea en Antiochië uut töt belangrieke orthodox-kristlike centra. In Rome begunnen zich de Apostoliese succesie te ontwikkelen, der van uutgoande dat Petrus (Kefas) 'n eersten bisschop waren van Rome en al zien opvoolgers in zien traditsie beheurden.

===De beduding===
Noa de Apostels en aandere ooggetugen kwamen de tied veur heure opvoolgers, denne die wi-j de Apostliese va's nuumt; van völ van die luu wörd ezegt dat ze de Apostels nog ekend hebt. Antal brieven, verhaandelings, fragmenten en apologien van heur bint bewoard eblèven en draagt heur name. Van Clemens wörden 'n tweetal brieven bekend. Ok 't onderwies van de Twaalf Apostels, de [[Didache]], was 'n belangrieke schriftlike bronne vanuut 'n eersten eewe van 't kristendom.

De beduding 'apostoliese va's' is veur 't eerst gebruukt deur J. B. Cotelier die in 1672 waren begunnen met 't verzamelen en bi-jienebrengen van dizze geschriften. Op dit moment wörd töt de schrieveri-jen van de apostoliese va's erekkend:

*De zeuven brieven van Ignatius van Antiochië
*De brief van Polycarpus van Smyrna
*Martyrium Polycarpi ('n tekste over de marteldood van Polycarpus)
*De tweeë brieven van Clemens I van Rome
*t Onderwies van de twaalf apostels, de Didachè
*De brief van Barnabas
*Stukkies van Papias
*De brief an Diognetus
*De apologie van Quadratus
*De herder van Hermas

Manks bint de skrievers van disse schriften onbekend. Bekende skrievers waren:

*Paus Clemens I-- Eersten Brief van Clemens an de kristenen van Korinthe.
*Polycarpus van Smyrna – Brief van Polycarpus an Philippi.
*Ignatius van Antiochië – zeuven Brieven.
*Papias van Hierapolis – fragmenten van zien boeken.

Van Ignatius en Polycarpus is bekend dat zi'j als martelaar estörven bint.

*Hermas was 'n breur was Paus Pius I. Mooglik is he slave west. ca 150

{{Dialekt|sdz|[[Vechte|'t Vechtdal]]|ANS}}
[[Kategorie:Christendom]]
[[Kategorie:Geschiedenis]]
