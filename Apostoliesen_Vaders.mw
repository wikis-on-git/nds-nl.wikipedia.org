De tied van de '''Apostoliese va's''' beslöt van 90 töt 'n met 160 nao Kristus.

===Veurgeskiedenis===
't Vrogste begön van 't Kristlik geleuf was [[Jeruzalem]] 't centrum van 't [[vrogge kristendom]], met [[Jakobus]] an 't heufd van de gemiente töt 't jaor 61, toe as he stienigd wördden - voolgens [[Flavius Josefus]]. 't Duurden nie laange of de Apostels haren wiedverspreid gemienten estich. Völle van eur bint as martelaar umme-kommen, zo as Jezus 't al haren edacht.

De verwoesting van Jeruzalem deur de [[Romeinen]] in 't jaor 70 hef as 'n slim blangrieke gebeurtenisse speult veur 't kristendom. Noe was Jeruzalem nie meer 't centrum, maa wördden [[Rome]] dat zo zachies an, waor Paulus en [[Petrus]] (Aremees: Kefas) begraven ligt. Noe waren ok de meeste ooggetuugen van Jezus zien leven uut de tied ekommen, en mossen de geleuvigen vastigheid hemmen; noe wördden de leer van [[Jezus]] op pepier ezet. Viere van disse tientalln töt honderden leergeschriften bint 't canon van de [[Biebel]] op-enömmen. Ok noe greuiden Rome, Caesarea en Antiochië uut töt belangrieke orthodox-kristlike centra. In Rome begunnen zich de Apostoliese succesie te ontwikkelen, der van uutgaonde dat Petrus (Kefas) 'n eersten bisschop waren van Rome en al zien opvoolgers in zien traditsie beheurden.

===De beduding===
Nao de Apostels en aandere ooggetugen kwamen de tied veur eure opvoolgers, denne die wi'j de Apostliese va's nuumt; van veul van die luu wöd ezegt dat ze de Apostels nog ekend hebt. Antal brieven, verhaandelings, fragmenten en apologien van eur bint bewaord ebleven en draagt eure name. Van Clemens wördden 'n tweetal brieven bekend. Ok 't onderwies van de Twaalf Apostels, de [[Didache]], was 'n belangriek skriftlike bronne vanuut de eersten eewe van 't kristendom.

De beduuding 'apostoliese va's' is veur 't eersten gebruukt deur J. B. Cotelier die in 1672 waren begunnen met 't verzamelen en bi'jienebrengen van disse geskriften. Op dit moment wöd töt de skrieveri'jen van de apostoliese va's erekkend:

*De zeuven brieven van Ignatius van Antiochië
*De brief van Polycarpus van Smyrna
*Martyrium Polycarpi ('n tekste over de marteldood van Polycarpus)
*De tweeë brieven van Clemens I van Rome
*t Onderwies van de twaalf apostels, de Didachè
*De brief van Barnabas
*Stukkies van Papias
*De brief an Diognetus
*De apologie van Quadratus
*De herder van Hermas

Manks bint de skrievers van disse schriften onbekend. Bekende skrievers waren:

*Paus Clemens I-- Eersten Brief van Clemens an de kristenen van Korinthe.
*Polycarpus van Smyrna – Brief van Polycarpus an Philippi.
*Ignatius van Antiochië – zeuven Brieven.
*Papias van Hierapolis – fragmenten van zien boeken.

Van Ignatius en Polycarpus is bekend dat zi'j als martelaar estörven bint.

*Hermas was 'n breur was Paus Pius I. Mooglik is he slave west. ca 150

{{Dialekt|sdz|[[Vechte|'t Vechtdal]]|ANS}}
[[Kategorie:Christendom]]
[[Kategorie:Geschiedenis]]
