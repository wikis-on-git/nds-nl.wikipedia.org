{{Gemiente |
naeme = Beemster |
bestaansnaeme vlagge = Beemster flag.png |
bestaansnaeme waopen = Beemster wapen.png |
lekaosie = LocatieBeemster |
perveensie = [[Ofbeelding:Flag North-Holland, Netherlands.svg|20px]] [[Noord-Holland]] |
heufdplak = [[Middenbeemster]] |
oppervlak = 72,08 |
oppervlak laand = 69,28 |
oppervlak waeter = 2,80  |
inwoners = 8490 |
daotum inwoners = [[1 juli]] [[2006]] |
dichthied = 123 |
brettegraod =  |
lengtegraod =  |
verkeersaoder = [[A7]], [[N243]], [[N244]] |
netnummer = 0299 |
postkode = 1460-1464 |
webstee = [http://www.beemster.net/ www.beemster.net] |
}}
[[Ofbeelding:Midden_beemster.jpg|thumb|275px|Stroatjen in Middenbeemster]]
'''Beemster'''  ([[Westfries|Westfrees]]: ''Biemster'') is een gemeente en drögmakeri-j (polder) in de Nederlaandse perveensie [[Noord-Hollaand]] en hef een oppervlaakte van 72,08 km² (waorvan 2,80 km² waoter). De gemeente Beemster mek dele uut van de [[plusregio]] [[Stadsregio Amsterdam]]. 

==Darpen in de gemeente==
[[Darp]]en:
*[[Middenbeemster]] (''Middenbiemster'')
*[[Noordbeemster]] (''Noôrdbiemster'')
*[[Westbeemster]] (''Westbiemster'')
*[[Zuudoostbeemster]] (''Sûdoôstbiemster''

[[Buurtschop|Noaberschappen]]:
*[[Halfweg (Beemster)|Halfweg]] (''Hallefwei'')
*[[Klaterbuurt]] (''Kletterbuur'')

==Geskiednis==
Rönd het jaor 800 was het gebeed, dat noo de gemeente Beemster guf, bedekt met vene. Beemster kump van 'Bamestra' (Grönendiek, 2000), de name van een riviertjen in het gebeed. Ofsteaken van het vene deur de leu soamen met stormvloden leien dertoo dat dit riviertjen argens in de buurte van 1150-1250 uutgrujden tot een binnenzee, een meer dat in open verbinding stond met de  [[Zuderzee]]. Het gebeed beheurden toon bi-j twee gewesten/gouwen; Westflinge en Waoterlaand.

In [[1607]] wierd an enkele burgemeisters (onder aandere dee van [[Amsterdam]]) en rieke koopleu met anzeen toostemming egovven deur de Staoten van Hollaand en West-Freeslaand, um de Beemster dröge te maken, en dat deden zi-j onder leiding van [[Jan Adriaanszoon Leeghwater]]. Hi-j hef hier 43 [[poldermolen]]s veur ebroekt.

In [[1610]], toon et wark bi-jnoa kloar was, leep et meer weer vol as gevolg van een bratse in de Zuderzeedieken. Zi-j prakiseerden toon um den ringdiek zo hoge te maken dat den diek ene meter bovven het umringende laand uutstak. Op [[19 mei]] [[1612]] was de polder dröge en was noe drögemakeri-j ''De Beemster'' een feit. Het laand wierd ingedeeld in rechthookigen läpkens groond noar een geometrisch patrone. De läpkens groond wierden verdeeld onder de investeerders. De kwaliteit van de landbouwgroond was danig hoge dat het perject in dee tied as een economisch succes ezeen wierden, en dat was neet zo et geval as bi-jveurbeeld [[Heerhugoweerd]].

Dreehonderd jaor lange wierd de polder drög-eholden mit 50 poldermölle, begin twintigste eeuwe wierden zi-j vervangen deur gemoalen en de mölle bunt noe allemaole vort.

De zudeleken ringvaarte is sinds [[1825]] onderdeale van het [[Noordhollandsch Kanaal]].

Sinds [[1960]] is een ingriepende verfiening van het ontwaoterings systeem deur-evoerd. De waoterbeheersing is noe zo preces meugelek of-estemd op de bestoande verschillen in heugte ligging, oard en gebruuk van de landeri-jen; der kan ok rekkening eholdn wödden met veraanderingen in et bodemgebruuk.

Sinds [[1999]] steet de heile drögmakeri-j Beemster op  den [[Top 100 der Nederlaandsen UNESCO-monumenten]].

In de Beemster ligt vief [[fort]]en as onderdeale van de [[Stelling van Amsterdam]], ok Wealdarfgood, woarunder et [[Fort bi-j Spiekerbore]]. Hier bunt dus twee Wealddarfgood plaetsen op éne plek bi-j mekaar.

== Butenplaetsen ==
De Beemster telden in de Golden Eeuwe völle butenplaetsen, ebouwd deur rieke, mangs VOC- koopleu. As gevolg doarvan bunt in de Beemster nog altied een tröpken statige butenplaetsen te vinden, as Boschriek (ca. 1850) an den Jisperwegge, Mariënheuvel (ca. 1820) an de Volgerwegge en Rüstenhove (ca. 1768) op de hook van de Volgerwegge en Middenwegge, allen particulier bezit.

== Stolpen ==
Deur den vruchtboaren groond hef de Beemster zich ok stark ontwikkeld as boerengebeed.
Kanmarkend veur de Beemster bunt dan ok de opvallenden stolpboerderi-jen met hun piramidedaeken, as de bekenden stolpboerderi-j De Eenhoorn (ca. 1682). Woar dizzen stolpboerderi-jen vrögger een boerenbedrief wierden, bunt dee huze steeds meer bewond deur rieke kopers met veurleefde an het laandleaven. De korten afstand tot Amsterdam, de grote huze en de symmetrische läpkes groond trekt völ kopers van buten naor de Beemster. Doarumme wödt de Beemster van warkumgeaving steeds meer een wonumgeaving.

==Uutgoande verwiezingen==
*[http://www.beemster.net/ Webstee van de gemeente]
*[http://www.beemsterinfo.nl/ Toeristeninformasie ovver de Beemster]
*[http://www.werelderfgoed.nl/pages/nl.php Wealdarfgood Nederlaand]

{{Bron|
*''Van de Ven, G. (redactie) (1996). "Leefbaar laagland" (vierde, gewijzigde druk). Uitgeverij Matrijs. p. 33-35, 55 en 131-136.''
*Groenedijk, T. (2000). "Nederlandse plaatsnamen". Slingenberg Boekproducties, [['t Oveine|Hogevene]], 2000.
}}

{{Noord-Hollaand}}
{{NederlaandsePrevinsies}}
[[Kattegerie:Gemeente in Noord Hollaand]]
[[Kattegerie:Achterhooks_artikel]]
[[Kattegerie:Noord-Hollaand]]

[[ca:Beemster]]
[[da:Beemster]]
[[de:Beemster]]
[[en:Beemster]]
[[eo:Beemster]]
[[fi:Beemster]]
[[fr:Beemster]]
[[he:בימסטר]]
[[id:Beemster]]
[[it:Beemster]]
[[ja:ベームスター干拓地]]
[[jv:Beemster]]
[[li:Beemster]]
[[ms:Beemster]]
[[nl:Beemster]]
[[ro:Beemster]]
[[sv:Beemster]]
[[vi:Beemster]]
[[vo:Beemster]]
[[zea:Beemster]]
