{{Gemiente |
naeme = Beemster |
bestaansnaeme vlagge = Beemster flag.png |
bestaansnaeme waopen = Beemster wapen.png |
lekaosie = LocatieBeemster |
perveensie = [[Ofbeelding:Flag North-Holland, Netherlands.svg|20px]] [[Noord-Holland]] |
heufdplak = [[Middenbeemster]] |
oppervlak = 72,08 |
oppervlak laand = 69,28 |
oppervlak waeter = 2,80  |
inwoners = 8490 |
daotum inwoners = [[1 juli]] [[2006]] |
dichthied = 123 |
brettegraod =  |
lengtegraod =  |
verkeersaoder = [[Rijksweg 7|A7]], [[Provinciale weg 242|N243]], [[Provinciale weg 244|N244]] |
netnummer = 0299 |
postkode = 1460-1464 |
webstee = [http://www.beemster.net/ www.beemster.net] |
}}

'''Beemster'''  ([[Westfries]]: ''Biemster'') is een gemeente en drögmakeri-j (polder) in de Nederlaandse provincie [[Noord-Hollaand]] en hef een oppervlaakte van 72,08 bunder (waorvan 2,80 km² waoter). De gemeente Beemster mek dele uut van de [[plusregio]] [[Stadsregio Amsterdam]]. 

==Darpn in de gemeente==
[[Darp|Darpn]]:
*[[Middenbeemster]] (''Middenbiemster'')
*[[Noordbeemster]] (''Noôrdbiemster'')
*[[Westbeemster]] (''Westbiemster'')
*[[Zuidoostbeemster]] (''Sûdoôstbiemster''

[[Noaberschap|Noaberschap]]:
*[[Halfweg (Beemster)|Halfweg]] (''Hallefwei'')
*[[Klaterbuurt]] (''Kletterbuur'')

==Geskiednis==
Rönd het jaor 800 was het gebeed, dat noo de gemeente Beemster güf, bedekt met vene. Beemster kümp van 'Bamestra' (Grönendiek, 2000), de name van een riviertjen in het gebeed. Ofsteakn van het vene deur de leu samen met stormvloden lei-jen ertoo dat dit riviertjen argens in de buurte van 1150-1250 uutgrüjden tot een binnenzee, een meer dat in open verbinding stond met de  [[Zuderzee]]. Het gebeed beheurdn toon bi-j twee gewesten/gouwen; Westflinge en Waoterlaand.

In [[1607]] wierd an enkele burgemeisters (onder aandere dee van [[Amsterdam]]) en rieke koopleu met anzeen toostemming egovvn deur de Staoten van Hollaand en West-Freeslaand, um de Beemster dröge te maakn, en dat deedn zi-j onder leiding van [[Jan Adriaanszoon Leeghwater]]. Hi-j hef hier 43 [[poldermolen]]s veur e-broekt.

In [[1610]], toon et wark bi-jnoa kloar was, leep et meer weer vol as gevolg van een bratse in de Zuderzeediekn. Zi-j prakiseerdn toon om den ringdiek zo hoge te maakn dat den diek ene meter bovvn het umringende laand uutstak. Op [[19 mei]] [[1612]] was de polder dröge en was noe drögemakeri-j ''De Beemster'' een feit. Het laand wierd ingedeeld in rechthookigen läpkens groond noar een geometrisch patrone. De läpkens groond wierden verdeeld onder de investeerders. De kwaliteit van de landbouwgroond was danig hoge dat het project in dee tied als een economisch succes e-zeen wed-n, en dat was neet zo et geval as bi-jveurbeeld Heerhugoweerd.

Dreehonderd jaor lange wierd de polder drög-eholdn mit 50 poldermölle, begin twintigste eeuwe wierdn zi-j vervangen deur gemoaln en de mölle bunt noe allemaole vort.

De zuudeleken ringvaarte is sinds [[1825]] onderdeale van het [[Noordhollandsch Kanaal]].

Sinds [[1960]] is een ingriepende verfiening van het ontwaoterings systeem deur-evoerd. De waoterbeheersing is noe zo precees meugelek af-estemd op de bestoande verschillen in heugte ligging, oard en gebruuk van de landeri-jen; er kan ok rekkening e-holdn wöddn met veraanderingen in et bodemgebruuk.

Sinds [[1999]] steet de heile drögmakeri-j Beemster op de [[United Nations Educational, Scientific and Cultural Organization|UNESCO]] [[Lieste_van_monumenten_op_de_Wealddarfgoodlieste|Wealddarfgoodlieste]].

In de Beemster ligt vief [[fort]]en as onderdaele van de [[Stelling van Amsterdam]], ok Wealdarfgood, woarunder et [[Fort bi-j Spiekerbore]]. Hier bunt dus twee Wealddarfgood plaetsn op éne plek bi-j mekaar.

== Buutenplaetsn ==
De Beemster telden in de Golden Eeuwe völle buutenplaetsn, ebouwd deur rieke -mangs VOC- koopleu. As gevolg doarvan bunt in de Beemster nog altied een tröpken statige buutenplaetsn te vindn, as Boschriek (ca. 1850) an den Jisperwegge, Mariënheuvel (ca. 1820) an de Volgerwegge en Rüstenhove (ca. 1768) op de hook van de Volgerwegge en Middenwegge, allen particulier bezit.

== Stolpen ==
Deur den vruchtboarn groond hef de Beemster zich ok stark ontwikkeld as boern gebeed.
Kanmarkend veur de Beemster bunt dan ok de opvallendn stolpboerderi-jen met hun piramide däken, as de bekenden stolpboerderi-j De Eenhoorn (ca. 1682). Waor dizzn stolpboerderi-jen vrögger een boern bedrief wierden, bunt dee huuze steeds meer bewond deur rieke kopers met veurleefde an het landleaven. De korten afstand tot Amsterdam, de grote huze en de symmetrische läpkes groond trekt völ kopers van buuten naor de Beemster. Doarumme wöd de Beemster van wark-umgeaving steeds meer een won-umgeaving.

[[Ofbeelding:Midden_beemster.jpg|thumb|left|300px|Stroatjen in Midden Beemster]]
==Uutgoande verwiezingen==

*[http://www.beemster.net/ Webstee van de gemeente]
*[http://www.beemsterinfo.nl/ Toeristn informasie ovver de Beemster]
*[http://www.werelderfgoed.nl/pages/nl.php Wealdarfgood Nederlaand]

bronnen
*''Van de Ven, G. (redactie) (1996). "Leefbaar laagland" (vierde, gewijzigde druk). Uitgeverij Matrijs. p. 33-35, 55 en 131-136.''
*Groenedijk, T. (2000). "Nederlandse plaatsnamen". Slingenberg Boekproducties, Hoogeveen, 2000.



[[Kattegerie:Achterhooks_artikel]]
[[Kattegerie:Noord-Hollaand]]

[[da:Beemster]]
[[de:Beemster]]
[[en:Beemster]]
[[eo:Beemster]]
[[fi:Beemster]]
[[fr:Beemster]]
[[he:בימסטר]]
[[id:Beemster]]
[[it:Beemster]]
[[jv:Beemster]]
[[li:Beemster]]
[[ro:Beemster]]
[[sv:Beemster]]
[[vi:Beemster]]
[[vo:Beemster]]
[[zea:Beemster]]
