Den '''koppertied''', ok '''koppersteentied''' of '''chalcolithicum'''  of '''Äneolithicum''' eneumd, is nen [[archeologiesen kultuur]] tied dee ok wal as et letsten dele van den [[jungen steentied]] wödt ezeen, woarin den mens leerden et metoal [[kopper]] te bewarken en doar [[gereedschop]]pen van te maken.

== Tiedsanduuding ==
Deurgoans wödt den koppertied aneduud tussen 5500 - 3300 v. Chr. Zie zol untstoan wean in [[Anatolië]]. Anvankelek wöd allenig [[gedeagen]] kopper ebruukt (zoas et in den natuur veurkump). Pas in et [[5000-4500 v.Chr.|5den millennium v.Chr.]] wöd untdekt dat bepoalden [[Erts]]en, wanneer zie verhit wödden, ok kopper opleaveren. Hierveur hadden zie wal bijzundere [[oaven]]s neudig: nen gewoon [[holtskool]]vuur wödt nooit heiter dan 700°C, en et [[smeltpunt]] van kopper ligt bi-j 1085°C.

== [[Metallurgie]] ==
Kopper is nen zachten metoal en neet arg geskikt veur gereedschoppen. Deur toovooging van kleinen hooveulheden van nen ander metoal wödt het völ harder. Et beste hierveur is [[tin]]. Deur den toovooging van tin an kopper untsteet [[brons]], dit is nen zogeneumden [[legering]]. Noa verlop van tied verving et gebruuk van brons dat van kopper, woarmet den koppertied (of, as dit neet as nen ofzunderleken tied wödt ezeen, den steentied) endigt, en den [[bronstied]] begint. 

In Nederlaand bunt wal wat kopperen veurwarpen evonden moar is neet echt sproake van nen ofzunderleken koppertied veur et beginne van den bronstied. Wi-j möt wal altied bedenken dat metoalen kostboar waren en dat veurwarpen doarumme in den reagel wödden umgesmolten. Dit verkloart woarum wi-j bieveurbeeld weinig of gene gereedschoppen trögvinden woarmer de olde Egyptenoaren beeldhouwden. 

== Soamenleaving ==
Den kleinen [[neaderzetting]]en van et vrögge- en midden-[[Neolithicum]] waren tot mangs joekels van steedn uut-egreujd ([[Uruk]] en [[Ur]]) (Met nen umvang vergeliekboar as et Amsterdam van vandage). Doar was [[laandbouw]] en [[veeteelt]] doar was enigen [[industrie]] van gebruuks- en sierveurwarpen. Den warktuugen waren stark verbetterd deur den toopassing van kopper. Doar wöd handel edreven: mangs mit gans wiet of-eleagen gebeeden. Doar was noo veul specialisaotie en den soamenleaving was [[hiërarchies]] organisierd. Deur den handel en metoalbewarking wödden sommigen welvoarend: doar kwamen kleinen, beslotten gröppen van veuranstoanden, beveurrechte leu in den gemeenschoppen. Doardeur untstoanden spanningen in en tussen den neaderzettingen. Den neaderzettingen wödden better beveiligd. Krieg wöd nen wieze um belangen te behartigen. 

Deur et anleggen van veurroaden en et verzoamelen van kapitaoal was et verschiensel "privé-eigendom" moar ok [[diefstal]] op-etreaden. Daor waren vörmen van [[rechtsproak]].

Et wiel wöd uut-evonden (rundumme 4000 v. Chr.): doarmet wöd het vervoer verbeaterd. Ok wöd et later ebruukt as [[pöttenbakkerswiel]]. Wieter wöd et wiel ebruukt in dne ni-jen [[striedwagen]]s. 

Op et ende van den koppertijd (rundumme 3300 v. Chr.) wöd et skrift uut-evonden, meugelek as gevolg van den toonemmende vroag noar bookholding in den handel en den hiërarchiesen soamenleaving. Vörmen van [[belasting (fiscaal)|belasting]]ofdrächt an den gemeenschop ontstoanden.

== Geleuf ==
Bestoand et geleuf in et neolithicum tot dan too vurnoamelek uut [[veurolderverering]] en meugelek den verering van nen [[moodergodinne]], noo komt doar ok menneleken goden en is doar nen unwekkeling noar et vörmen van nen volleadig [[pantheon]] van goden mit [[mythologie|mythologiesen]] uutbeeldingen. 

== Ötzi ==
Den rundumme 5300 joar olden [[Iesmummie|iesmummie]] [[Ötzi]] had tot verrassing van de archeologen nen kopperen biele bi-j zich, wat den koppertied in den landen rundumme de [[Alpen]] nen stukke noar veuren verploatsten. In et kopper van dizzen biele is en anzeenlek gehalte [[arsenicum]] an-etroffen. Meugelek is den toovooging gebruukt um et metoal kopper nen groteren hardheid te geaven veurdat zie untdekten dat den toovooging van tin zich hier better too leenden, moar et kan ok wean dat et arsenicum al van nature in et koppererts was.

== Vindploatsen ==
*[[Afanasevokultuur]], [[Mongolië]]
*[[Hattiërs|Hattië]], West-[[Anatolië]]
*[[Uruk]], Sumer, Mesopotamië, Irak
*[[Ur]], Sumer, Irak
*[[Kumtepe]], Turkije

== Zee ok ==
*[[Prehistorie]]

[[Kattegerie:Achterhooks_artikel]]
[[Kattegerie:Geschiedenis]]

[[ar:عصر نحاسي]]
[[ca:Eneolític]]
[[cs:Eneolit]]
[[cv:Пăхăр ĕмĕрĕ]]
[[cy:Chalcolithig]]
[[da:Kobberalder]]
[[de:Kupfersteinzeit]]
[[el:Χαλκολιθική περίοδος]]
[[en:Copper Age]]
[[eo:Ĥalkolitiko]]
[[es:Edad del Cobre]]
[[eu:Kalkolito]]
[[fa:عصر مس]]
[[fi:Kalkoliittinen kausi]]
[[fr:Chalcolithique]]
[[fy:Kopertiid]]
[[gl:Idade do Cobre]]
[[he:התקופה הכלקוליתית]]
[[hr:Bakreno doba]]
[[hu:Rézkor]]
[[it:Età del rame]]
[[ja:銅器時代]]
[[ko:동기 시대]]
[[la:Aetas Aenea]]
[[nl:Kopertijd]]
[[no:Kobberalderen]]
[[oc:Edat del Coire]]
[[pl:Chalkolit]]
[[pms:Età dl'aram]]
[[pt:Idade do Cobre]]
[[ro:Epoca cuprului]]
[[ru:Медный век]]
[[sh:Bakarno doba]]
[[sk:Medená doba]]
[[sl:Bakrena doba]]
[[sr:Енеолит]]
[[sv:Kalkolitikum]]
[[ta:செப்புக் காலம்]]
[[te:రాగి యుగము]]
[[tr:Bakır Çağı]]
[[uk:Енеоліт]]
[[vi:Thời đại đồ đồng đá]]
[[zh:红铜时代]]
