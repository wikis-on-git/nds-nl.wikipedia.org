De '''koppertied''', ok '''koppersteentied''' of '''chalcolithicum''' of '''Äneolithicum''' eneumd, is ne [[archeologiese kultuur]]tied dee ok wal as et lesten deel van de [[jonge steentied]] wöd ezene, woarin den mens leerden et metoal [[kopper]] te bewarken en doar [[gereedschop]]pen van te maken.

== Tiedsanduuding ==
Deurgoans wöd de koppertied an-eduud tussen 5500 - 3300 v. Chr. Zie zol untstoan waen in [[Anatolië]]. Anvankelek wodden alleneg [[gedaegen]] kopper ebruukt (zoas et in den natuur veurkump). Pas in et [[5000-4500 v.Chr.|5de millennium v.Chr.]] wöd untdekt dat bepoalde [[Erts]]en, wanneer zie verhit wodt, ok kopper oplaevert. Hierveur hadden zie wal bijzundere [[oaven]]s neudig: n gewoon [[holtskool]]vuur wöd nooit heiter as 700&nbsp;°C, en et [[smeltpunt]] van kopper ligt bi-j 1085&nbsp;°C.

== [[Metallurgie]] ==
Kopper is n zacht metoal en neet arg geskikt veur gereedschoppen. Deur toovooging van kleine hoovölheden van n ander metoal wödt et völle harder. Et beste hierveur is [[tin]]. Deur de toovooging van tin an kopper untsteet [[brons]], dit is ne zogeneumde [[legering]]. Noa verlöp van tied verving et gebruuk van brons dat van kopper, woarmet de koppertied (of, as dit neet as ne ofzunderleke tied wödt ezen, de steentied) endegt, en de [[bronstied]] begunt. 

In Nederlaand bunt wal wat kopperen veurwarpen evonden moar is neet echt sproake van ne ofzunderleke koppertied veur et beginne van de bronstied. Wi-j möt wal altied bedenken dat metoalen kostboar waren en dat veurwarpen doarumme in den raegel wödden umgesmolten. Dit verkloart woarum wi-j bieveurbeeld weinig of gene gereedschoppen trögvindt woarmet de olde Egyptenoaren beeldhouwden. 

== Samenlaeving ==
De kleine [[naederzetting]]en van et vrögge- en midden-[[Neolithicum]] waren tot mangs joekels van staedn uut-egreujd ([[Uruk]] en [[Ur]]) (Met nen umvang vergeliekboar met et Amsterdam van vandage). Der was [[laandbouw]] en [[veeteelt]], doar was enige [[industrie]] van gebruuks- en sierveurwarpen. De warktugen waren stark verbetterd deur de toopassing van kopper. Der wöd handel edreven: mangs met gans wiet of-elaegen gebeeden. Der was noo veul specialisatie en de samenlaeving was [[hiërarchies]] organisierd. Deur den handel en metoalbewarking wödden sommigen welvoarend: der kwamen kleinen, beslotten gröppen van veuranstoande, beveurrechte leu in de gemeenschoppen. Doardeur untstoanden spanningen in en tussen de naederzettingen. De naederzettingen wodden better beveiligd. Krieg wodden nen wieze um belangen te behartigen. 

Deur et anleggen van veurroaden en et verzamelen van kapitoal was et verschiensel "privé-eigendom" moar ok [[diefstal]] op-etraeden. Der waren vörmen van [[rechtsproak]].

Et wiel wodden uut-evonden (rundumme 4000 v. Chr.): doarmet wodden et vervoer verbaeterd. Ok wöd et later ebruukt as [[pöttenbakkerswiel]]. Wieter wöd et wiel ebruukt in de ni-je [[striedwagen]]s. 

Op et ende van de koppertied (rundumme 3300 v. Chr.) wodden et skrift uut-evonden, meugelek deur de toonemmende vroag noar bookholding in den handel en de hiërarchiesen samenlaeving. Vörmen van [[belasting (fiscaal)|belastingofdracht]] an de gemeenschop ontstoanden.

== Geleuf ==
Bestoand et geleuf in et neolithicum tot dan too veurnoamelek uut [[veurolderverering]] en meugelek de verering van ne [[modergodinne]], noo komt doar ok menneleke goden en is der ne unwekkeling noar et vörmen van n vollaedig [[pantheon]] van goden met [[mythologie]]se uutbeeldingen. 

== Ötzi ==
Den rundumme 5300 joar olden [[iesmummie]] [[Ötzi]] had tot verrassing van de archeologen ne kopperen biele bi-j zich, wat de koppertied in de landen rundumme de [[Alpen]] n stukke noar veuren verplaatsten. In et kopper van dizze biele is en anzeenlek gehalte [[arsenicum]] an-etroffen. Meugelek is de toovooging gebruukt um et metoal kopper ne grotere hardheid te gaeven veurdat zie untdekten dat de toovooging van tin zich hier better too leenden, moar et kan ok waen dat et arsenicum al van nature in et koppererts was.

== Vindplaetse ==
* [[Afanasevokultuur]], [[Mongolië]]
* [[Hattiërs|Hattië]], West-[[Anatolië]]
* [[Uruk]], Sumer, Mesopotamië, Irak
* [[Ur]], Sumer, Irak
* [[Kumtepe]], Turkije

== Zee ok ==
* [[Prehistorie]]

[[Kattegerie:Achterhooks artikel]]
[[Kattegerie:Prehistorie]]

[[ar:عصر نحاسي]]
[[ba:Энеолит]]
[[bg:Каменно-медна епоха]]
[[ca:Eneolític]]
[[cs:Eneolit]]
[[cv:Пăхăр ĕмĕрĕ]]
[[cy:Chalcolithig]]
[[da:Kobberalder]]
[[de:Kupfersteinzeit]]
[[el:Χαλκολιθική περίοδος]]
[[en:Chalcolithic]]
[[eo:Ĥalkolitiko]]
[[es:Edad del Cobre]]
[[eu:Kalkolito]]
[[fa:عصر مس]]
[[fi:Kalkoliittinen kausi]]
[[fr:Chalcolithique]]
[[fy:Kopertiid]]
[[gl:Idade do Cobre]]
[[he:התקופה הכלקוליתית]]
[[hr:Bakreno doba]]
[[hu:Rézkor]]
[[it:Età del rame]]
[[ja:銅器時代]]
[[ka:ენეოლითის ხანა]]
[[ko:동기 시대]]
[[la:Chalcolithicum]]
[[lt:Eneolitas]]
[[nl:Kopertijd]]
[[nn:Koparsteinalderen]]
[[no:Kobberalderen]]
[[oc:Edat del Coire]]
[[pl:Chalkolit]]
[[pms:Età dl'aram]]
[[pt:Idade do Cobre]]
[[ro:Epoca cuprului]]
[[ru:Медный век]]
[[sh:Bakarno doba]]
[[sk:Medená doba]]
[[sl:Bakrena doba]]
[[sr:Енеолит]]
[[sv:Kalkolitikum]]
[[ta:செப்புக் காலம்]]
[[tl:Panahon ng Tanso]]
[[tr:Bakır Çağı]]
[[uk:Енеоліт]]
[[vi:Thời đại đồ đồng đá]]
[[zh:红铜时代]]
