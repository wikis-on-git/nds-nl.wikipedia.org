't '''benul bi'j eulifaantn''' wördt eziene as iene van 't heugstn bi'j diern. Met 'n massa van 5 kg bint de hassens van eulifaanten groter as van elk aander laanddier. De hassens van de grootste walvissn bint krap-an tweeë maol zwaorder as van eulifaantn, terwel heur liefsmassa 20 maol heuger kan lingn.

'n Slim antal van de tiepiese gedragspertronen van eulifaanten wiest op benul zo groot as van walvissn en primaatn: verdriet um 'n doodn, leern, zörngn veur aanderluu's jonk, nao-speuln, kunst, speuln, humor, altruïsme, 't gebruuk van warktuungn, metliedn, zölfbenulween, geheungn en mooglik sprake.

==vörme van n hassns==
De eulifaantn (Ofrikaansn en Aziatiesn) hebt 'n slim grote en arrug ekrönkeldn neocortex, 'n eangnskap den ok meansn, aapn en manks dolfienensoorten hebt. Wetenskappers ziet dit as 'n tekkn van heug benul. Der bint ok manks uutzunderings op disse regel, zoas de miereneggels den ok 'n slim ontwikkelde hassns hebt.

't Pertroon van de windings op n hassens is muiliker en hef meer windings as bi'j meansn, primaatn en roofdiern, maar minder muilik as dat van walvissn. Eulifaantn hebt ok 'n slim dikke cortex en hoewel de dichtigheid van de celln der leger is as bi'j meansn, hef he naor skatting eemvölle neuronen. Van eulifaantn wördt edach dat ze eem goed bint op 't oplössn van probleemn. Ze wörd vake op 'tzölfde benulheugte as walvissn eskat.

==Leern==
Eem as meansn mut eulifaantn bepaolde gedraagings leern tiedns heur greui. Ze bint nie in staot um enkel op heur instinkt te overleewn. 't Leerperses bi'j eulifaantn duurt zoo'n 10 jaor. 'n Meniere um benul te mettn is 't vergeliekn van de hassnsgrootte bi'j de geboorte met bi'j volwassn gewicht. Dit gef an hoevölle 'n soort leert as he jonk is. De meeste zeugdiern hebt 90% van hun hassensgrootte al bi'j de geboorte. Bi'j meansn lig dit op 28%, bi'j tuumelaars op 42,5%, bi'j chimpansees op 54%. Bi'j eulifaantn lig dit op 35%. Dit betekknt dat eulifaantn nao de meansn 't meestn te leern hebt en dat heur gedrag veural deur leern bepaold wördt en minder deur instinkt. Zo leert oalders heur hoe ze mut ettn, hoe ze warktuungn mut heanigbaar en wat heur plaase is binnen muilike eulifaantngemienskap. De temporale kwabbn op de grote hassns, den instaot veur 't geheungn, bint völle groter das die van meansn. Dit verklaort de oale tarme "eulifaantngeheungn".
{{Dialekt|twd}}
