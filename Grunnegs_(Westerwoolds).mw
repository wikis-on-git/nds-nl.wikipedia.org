[[Bestaand:Westerwolds.GIF|right|250px|thumb|Lokaotsie vun t Westerwoolds in Nederlaand]]
Dizze ziede kin zain worden as de '''Westerwôldse toalwiezer''' (''Westerwooldse taolwiezer''), de ziede dij t [[Westerwoolds|Westerwôldse dialekt]] beschrieft, môr staait binnen de [[Grönnegse toalwiezer]] om de staarke noudoagse (ondergeschikte) reloatsie mit t [[Grönnegs]] dudelk tou moaken en omreden der nait genog informoatsie over t Westerwôlds beschikboar is om n haile apaarte toalwiezer der veur aan tou moaken. 


----
<center><small>''Van noe of an wodt tr up dis ziede up zin Westerwoolds schreven.''</small></center>

Obwool t [[Westerwoolds]] binao nich meer snakt wodt, zint verscheidene kenmaarken van de olle taol overleverd wodden en hierunder beschreven. t [[Grönnegs]] is n Friso-Saksische taol. t Westerwoolds is anners n meer Saksische spraoke en heft dan ok meer gemein mit t Westveels, as mit t [[Frais|Freis]]. Woorden as ''nich'' veur t Grönnegse "nait" ([[Tweants|Twènts]]: ''nich'') en ''schoof'' veur n pak stro (Twènts: ''schoof'') verdudelkt de relaosie mit t Westveels. n Kenmaark dat t Westerwoolds dudelk Grönnegs maokt, is t aksent, dat nich up dei van t Westfeels liekt, man meer up dei van de anner Grönnegse dialekten. 

== Schriefwies ==
Ein offisjele schriefwies veur t Westerwoolds is tr nich, ok gein veurkeursschriefwies. Daorum wodt vaok de teksten van schrievers as [[J.H. Neuteboom]] volgd um de schriefwies dudelk tou maoken. In dizze schriefwies zint Grönnegse, Drèntse on Hoogduutse invlouden to vinden.

===oa of ao===
In t Westerwoolds wodden beide vörms gebroekt. De veurkeur gung in t verleden naor ao, man is in de loop van de jaoren naor de oa gungen, veuraal unner invloud van t Grönnegs.

===g of ch===
In underzuiken en breiven wodt beide up oeteinlopende steden gebroekt. Man zugt dus zowel 'nich' as 'nig'. Neuteboom gebroekte veural g, man wen t Duuts -ch gebroekt, zo as in 'nich' en 'noch', gebroekt t hi t ok.

===i of ie===
t Westerwoolds gebroekt meisttieds bloot i, in stee van ie, umreden de Westerwooldse ie-klank körter is as de Grönnegse. Doch wodt ok wol -ie schreven.

===ei===
Deurdat t Westerwoolds veul verschillen kende, waar der ok veul verscheidene oetspraoken. Daor waor as t Grönnegs ai of aai schrift, schrift t Westerwoolds ei, um tusken de verscheidene oetspraoken tou vermiddeln. Dizze ken up drei wiezen oetsproken worden. t Woord 'heide' ken oetsproken wodden as 'hijde' ([ɦæidə]), 'hèjde' ([ɦeːɪdə]), en 'haide' ([ɦɒɪdə]).

===-en===
Woorden dei èndegt up -en, man waorvan de -e inslikt wodt, wodt net as in t Grönnegs voloet schreven.

==Grammaotiek==
=== Persoonlieke veurnaomwoorden===
{| {{prettytable}}
|- style="background: #efefef;"
! Nominatief
! Genitief
! Datief
! Akkusatief
|-
|ik
|minent
|mi
|mi
|-
|doe
|dinent
|di
|di
|-
|hi, zi, t
|zinent, heurent
|hum, heur
|hum, heur
|-
|wi
|ónzent
|óns
|óns
|-
|ie
|joenent
|ie, joe
|ie, joe
|-
|zi
|heurent
|heur
|heur
|}

=== Waarkwoordvervougen ===
t Westerwoolds krigt, net as t [[Drèents|Drents]], n -t bie de meervoldsvörms. Ok dit benaodrokt t Saksische/Westveelse karakter van t Westerwoolds. 
 
====Wezen====
{| {{prettytable}}
|- style="background: #efefef;"
! Veurnaomwoord
! OTT
! OVT
! VT 
|-
|Ik 
|bin, bun
|waar
|heb west
|-
|Doe
|bist, bust
|waarst
|hest west
|-
|Hi
|is
|waar
|hef west
|-
|Wi
|zint, zunt, bint, bunt
|waart
|hebt west
|-
|Ie
|zint, zunt, bint, bunt
|waart
|hebt west
|-
|Zi
|zint, zunt, bint, bunt
|waart
|hebt west
|}

====Hebben====
{| {{prettytable}}
|- style="background: #efefef;"
! Veurnaomwoord
! OTT
! OVT
! VT 
|-
|Ik 
|heb
|haar
|heb haart
|-
|Doe
|hest
|haarst
|hest haart
|-
|Hi
|hef(t)
|haar
|heft haart
|-
|Wi
|hebt
|haart
|hebt haart
|-
|Ie
|hebt
|haart
|hebt haart
|-
|Zi
|hebt
|haart
|hebt haart
|}

== Verklainwoorden ==
t Westerwoolds kent twei verkleinvörms, naomelk -ken en -ien. Daor waor as t Oldambtsters -ke gebroekt, heft t Westerwoolds -ken en daor waor as t Oldambtsters -(t)je gebroekt, heft t Westerwoolds -ien. In tegenzats tou t Emslaands, waor man ok de verkleinvörm -ken heft, kumpt der in t Westerwoolds gein umlaut bi.

== Oetspraok ==
Over t aalgemein wordt de meiste klanken oetsproken zo as up zien Grönnegs. Der zunt n paor oetzunderns. 

* De ó (dei in de rest van Grönnen as körte vörm van oa oetsproken wordt) sprekt man up Westerwoolds meer oet as oe, vergeliekensbaor mit t Platduuts. Zo zegt man alzo nich ''op'', ''ontstoan'' en ''kon'', man eerder ''oep'' ([ɔəp]), ''oentstaon'' ([ɔəntɕtʌːʊn] of [ɔəntʂtʌːʊn]), ''koen'' ([kɔən]).
* De r weer van ooldsheer oetsproken as n keel-r, zo as in Limbörg ([ʁ]).
* De ei is de Grönnegse ij ([æi]), ai ([ɒɪ]) of èj ([eː]). t Ken aaldreie wezen.
* De sch wordt meer oetsproken as sg, man nich mit n Hollaandse g ([ɣ]) sunner n Duutse g ([ɡ]).

==Woordenliest==
Der zint n heile bult woorden dei of up zin Westerwoolds aans zint as up anner Grönnegse dialekten. Dizze zint meisttieds verloren gungen deurdat de Wolgens nich meer echt t olle Westerwoolds praot. Hierunder steit n lieste up alfabet van dei typisch Westerwooldse woorden mit daorachter t Oldambtster woord.

===A===
* achtenis - aandocht
* an - aan

===B===
* beduden - betaikenen
* beine - bain 
* beier - feest (NL: viering)
* t Bentumse - Groafschop Bentum
* beppe - opoe
* besse - opa
* bladder - blèr(e)
* boele - bolle
* boeske - stroek
* bótterbrood - brog, plak stoet
* bukse - boksem
* butenschop/-skoep - rail/ruil, wizzel

===D===
* diaken - djoaken 
* doe, do - dou, toun
* doeke - smok, tuutje
* drabben - kwielen
* duurven - maggen

===E===
* einfach, einfaok - gewoon, simpel, ainvoldeg
* ettik - edik

===F===
* flei(er)w(a)ogen - wubkoar(e)
* fleskappel - pompoen

===G===
* gaor nich - hail nait
* gieder - jier, jirre, jidder
* glujend - gluiend, glìnneg
* grel - kwoad, lelk
* greshupker - sprinkhoan, graswupper
* grouve, grove - begravvenis/begroavenis
* gunzied - veurbie

===H===
* hevven, hebben - hebben
* historie - verhoal

===J===
* joempert - jumper (klaiden)

===K===
* n köppel - n poar
* kou, ko - kou
** koune - koien
* krank - gestoord
* kriet - streek
* kroje - koar(e)

===L===
* leip - zaik
**verlept - zaikeg, verropt, dreug (bi planten)

===M===
* man - moar, môr
* maoken - doun
* mens(k) - mìns(k)
* mest - mes, knieft

===N===
* neugen - nuigen, oetneudegen
* nich - nait
* noe, no - nou

===O===
* on/oen - en
* onkel - oom(pie), omke
* ort - soort
* otte - opoe
* oug - oog
* overpraoten - terugproaten (vb: ik praot plat, man hi praot Hollaands tegen mi over) 

===P===
* povven - mietern, valen
* Proes - Duutslaand, Proezen

===R===
* (d)roeten - boeten

===S===
* schallen - zellen
* schoof - sluuk, pak (bundel) stro
* sekuur - wel bewaiten/bewust
* snigge - snek/ slak
* stón - uur
* swants - steert
* swetter - swieter
* swiet - zeer

===T===
* tusken - tuzzen

===U===
* up - op

===V===
* veddeg, veddieg - kloar, doan
* veirtien - vartien
* verzatt(i)e - verziede
* vlirten - versaaiern
* vlöt - snel, gaauw
* vredelk - vredeg
* vurt - vot

===W===
* wo, woe - hou
* wol, waal - wel

===Z===
* zeien - zaaien
* zelen - glieden, gli(d)s(k)en
* zeut - zuit

==Zegswiezen==

{| class="prettytable" rules="all" cellpadding="2" width="80%" style="border: 1px solid #999"
! style="background-color:#abcdef" | Westerwoolds
! style="background-color:#abcdef" | Nederlaands

|-
|Wat
''Wat hoes hest doe?''
|Wat voor
''Wat voor huis heb jij?''
|-
|Over
''Ik heb over honderd uro verdeind''
|Meer dan
''Ik heb meer dan honder euro verdiend''
|-
|Aan zied
''Nao dat feest heb ik de boudel weer aan zied kregen'' 
|Opgeruimd (lett: aan de kant)
''Na dat feest heb ik de boel weer netjes (opgeruimd) gekregen''
|-
|Aargens up an lopen
''Dat wicht leep up mi an''
|Ergens naar toe lopen
''Dat meisje liep naar me toe''
|-
|Eine henbrengen
''Wi hebt óns onkel guster hen brocht''
|Iemand begraven
''We hebben onze (overleden) oom gisteren begraven''
|-
|Up ... daal
''Dei kaomer keek up t plein daal''
|Op ... neer<div>
''Die kamer keek op het plein neer''<div>
''(Die kamer had uitzicht op het plein)''
|}

{{Grönnegse toalwiezer}}

[[Kategorie:Grunnegs artikel]]
[[Kategorie:Grönnegse toalwiezer]]
[[Kategorie:Taalwiezers|Westerwoolds]]
