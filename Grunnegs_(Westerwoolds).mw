{{wiu}}

[[Ofbeelding:Westerwolds.GIF|right|250px|thumb|Lokaotsie vun t Westerwoolds in Nederlaand]]
Dizze ziede kin zain worden as de '''Westerwôldse toalwiezer''' (''Westerwooldse taolwiezer''), de ziede dij t [[Westerwoolds|Westerwôldse dialekt]] beschrieft, môr staait binnen de [[Grönnegse toalwiezer]] om de staarke noudoagse (ondergeschikte) reloatsie mit t [[Grönnegs]] dudelk tou moaken en omreden der nait genog informoatsie over t Westerwôlds beschikboar is om n haile apaarte toalwiezer der veur aan tou moaken. 


----
<center><small>''Van noe of an wodt tr up dis ziede up zin Westerwoolds schreven.''</small></center>

Obwool t [[Westerwoolds]] binao nich meer snakt wodt, zint verscheidene kenmaarken van de olle taol overleverd wodden en hierunder beschreven. t [[Grönnegs]] is n Friso-Saksische taol. t Westerwoolds is anners n pure Saksische spraoke en heft dan ok meer gemein mit t Westveels, as mit t [[Frais|Freis]]. Woorden as ''nich'' veur t Grönnegse "nait" ([[Tweants|Twènts]]: ''nich'') en ''schoof'' veur n pak stro (Twènts: ''schoof'') verdudelkt de relaosie mit t Westveels. n Kenmaark dat t Westerwoolds dudelk Grönnegs maokt, is t aksent, dat nich up dei van t Westfeels liekt, man meer up dei van de anner Grönnegse dialekten. 

== Schriefwies ==
Ein offisjele schriefwies veur t Westerwoolds is tr nich, ok gein veurkeursschriefwies. Daorum wodt vaok de teksten van schrievers as [[J.H. Neuteboom]] volgd um de schriefwies dudelk tou maoken. In dizze schriefwies zint Grönnegse, Drèntse on Hoogduutse invlouden to vinden.

===oa of ao===
In t Westerwoolds wodden beide vörms bruukt. De veurkeur gang in t verleden naor ao, man is in de loop van de jaoren naor de oa gangen, veuraal under invloud van t Grönnegs.

==Grammaotiek==
=== Waarkwoordvervougen ===
t Westerwoolds krigt, net as t [[Drèents|Drents]], n -t bie de meervoldsvörms. Ok dit benaodrokt t Saksische/Westveelse karakter van t Westerwoolds. 
 
{| {{prettytable}}
|- style="background: #efefef;"
! Veurnaomwoord
! OTT
! OVT
! VT 
|-
|Ik 
|bin
|waar
|heb west
|-
|Doe
|bist
|waarst
|hest west
|-
|Hi
|is
|waart
|hef west
|-
|Wi
|sint
|waart
|hebt west
|-
|Ie
|seit
|waart
|hebt west
|-
|Zi
|sint
|waart
|hebt west
|}

== Verklainwoorden ==
In t Westerwoolds wordt t verluttekenswoord ''-ken'' bruukt, in kontrast mit t Hoogelaandster ''-ke'', ''-je'', t Stadjeder ''-ien'' en t Veenkeloniaolse ''-chie''. t Gebruuk van ''-ken'' as verklainwoord, kump ok veur in t aangrènzende [[Emslands]], man heft daorbi wel n umlaut, dei in t Westerwoolds nich veurkump.

== Oetspraok ==
Over t aalgemein wordt de meiste klanken oetsproken zo as up zien Grönnegs. Der zunt n paor oetzunderns. 

* De ó (dei in de rest van Grönnen as körte vörm van oa oetsproken wordt) sprekt man up Westerwoolds meer oet as oe, vergeliekensbaor mit t Plattduuts. Zo zegt man alzo nich ''op'', ''ontstoan'' en ''kon'', man eerder ''oep'', ''oentstaon'', ''koen''.
* De r weer van ooldsheer oetsproken as n keel-r, zo as in Limbörg.
* De ei is de Grönnegse ij en de Oostfreise ee.
* De sch wordt meer oetsproken as sg, man nich mit n Hollaandse g ([ɣ]) sunner n Duutse g ([ɡ]).

==Woordenliest==
Der zint n heile bult woorden dei of up zin Westerwoolds aans zint as up anner Grönnegse dialekten. Dizze zint meisttieds verloren gungen deurdat de Wolgens neit meer echt Westerwoolds praot, man eerder n ort tuskenspraoke van Westerwoolds, Grönnegs en Hollands. Hierunder steit n lieste van dei typisch Westerwooldse woorden mit daorachter t Oldambtster woord.

*wi schallen - wie zellen
*wi zint - wie binnen
*hi wodde (Wedde), hi weer (Onstwedde) - hai wuir
*wi lepen - wie luipen
*hi deit - hai dut
*hi heft - hai het
*on/ en - en
*nich - nait
*do, doe - dou, toun
*noe - nou
*zeut - zuit
*etik - edik
*lijp - zaik
*snigge - snek/ slak
*bijr - feest (NL: viering)
*beppe/ otte - opoe
*besse/ bebbe - opa
*fleskappel - pompoen
*koune - koien
*schoof - sluuk, pak (bundel) stro
*zelen - glieden/ glids(k)en
*einfach - gewoon, makkelk
*veddieg - kloar, doan
*up - op
*vlirten - versaaiern
*duurven - maggen
*botterbrood - plak stoet
*glujend - glooiend, gluiend, glìnnend
*over - meer as (meer as 100 uro → over 100 uro)

{{Grönnegse toalwiezer}}

[[Kattegerie:Grunnegs artikel]]
[[Kattegerie:Grönnegse toalwiezer]]
[[Kattegerie:Taalwiezers|Westerwoolds]]
