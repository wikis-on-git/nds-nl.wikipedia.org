[[Ofbeelding:Map NL It Hearrenfean De Knipe.png|thumb|De Kniepe]]
'''De Kniepe''' ([[Nederlaands|Nederlaans]]: ''De Knijpe'', [[Westlaauwers Frais|Fries]]: ''De Knipe'') is een dörp in de gemiente [[Et Vene (gemiente)|Et Vene]] in de [[Nederlaand|Nederlaanse]] perveensie [[Frieslaand]], in et oosten van et plak [[Et Vene (plak)|Et Vene]]. 
Hoewel de gemiente Et Vene veur alle aandere officiële plakken de Nederlaanse plaknaemen bruukt, is veur De Kniepe de Friese naeme de officiële.

Deur et dörp lopt de [[Schoterlaanse Kompejonsvaort]]. Hierin lag een kniepe, een versmalling in de vaort, en daoran daankt et dörp De Kniepe zien naeme. De Kniepe was tot [[1970]] opsplitst in ''Bovenkniepe'' en ''Benedenkniepe'' en wodde doe vaeke kotweg ''De Kniepe'' nuumd. Doe in 1970 de twie dörpen saemenvoegd wodden, kreeg et dörp de naeme De Knipe. 

[[Anne Zernike]] was in 1911 de eerste vrouwelike doomnie van Nederlaand. Zi'j begon as [[Deupsgezinden|deupsgezind]] predikaante in Bovenkniepe. [[Jan Mankes]] het ok een hottien in De Kniepe woond. Hi'j was trouwd mit Anna Zernike.

In De Kniepe staot de eupenbaore Compagnonsschool en de kristelike CBS De Pream [[Basisonderwies (Nederlaand)|(basisonderwies)]]. Op sportgebied is d'r de [[körfbal]]verieniging [[Kinea]] en voetbalverieniging V.V. Read Swart. Op et [[begreefplak]] staot ok ien van de [[klokkestoelen in Frieslaand]].

In et zuudwesten van et dörp staot een Amerikaanse wiendmoter.

<gallery>
Image: Klokkenstoel De Knipe 03w.JPG|Klokkestoel
</gallery>

{{DEFAULTSORT:Kniepe, De}}
[[Kategorie:Stellingwarfs_artikel]]
[[Kategorie:Plak in Frieslaand]]
