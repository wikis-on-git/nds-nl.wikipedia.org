Ne '''modersproake''' (in de [[sproaklear]] meesttieds of ekörtt töt ''T1'' of ''L1'') is ne [[sproake]] dee't gedoerende de jeugnd zoonder offisjeel sproakenoonderwies wörd verwörven. t Kenmoark van ne modersproakensprekker is det he anveult wat wal en nit meugelik is in zinne sproake.

Wo eulder at leu wordt, des te meender good ze ne nieje sproake learen köant. Volgens de algemeen anvoarde gedachte van sproakenkeundige [[Noam Chomsky]] heuld tiedens de [[puberteit]] t vermogen op um ne modersproake te learen. Det neumt ze de ''kritieke periode''.

Ne sproake den't vuur ene nit as modersproake geeldt, mer den at ne toch wal keant, wörd t ne tweede sproake eneumd (T2). Kleaine wichter köant nen machtigen hoop sproaken as T1 learen, as ze der mear genog van heurt gedoerende öare ''kritieke periode''. In völle delen van de weareld zeent t kennen van twee of meardere sproaken de norm. In [[Volksrippebliek China|China]] bieveurbeeld hef iedereen twee of mangs dree modersproaken: t [[Manderien]] veur skole en t woark en de lokoale sproake veur t dagelikse leaven. In t zuden van China is Kantonees voak de darde modersproake, omdat dat in t zuden ook voak as [[lingua franca]] gebruukt wörd. In Westerse laanden verdringt vake de standaardsproaken de regionale sproaken, en nig zik t volk noar eankelsproakigheaid.

t Anlearen van T2s is meesttieds nit zo makkelik as T1s, en um de behearsing op peail te hoolden mut der regelmoatig herhaald en oefend worden. De gelearde leu zeggent meesttieds det ne T1 ''verwörven'' wörd, en ne T2 ''eleard''.

Bie T2s dee't dichte bie de modersproake stoat is t ''begriepen'' vake meender zwoar as t zelf ''gebroeken'' van de sproake. Zelfs as enen ne T2 good en zoonder möaite kan, is vake nog te vernemmen det t nit de modersproake is, duur n lecht ofwiekend akseant.

t Oonderzeuken van de kenmoarken van modersproaken (tegenoawer tweede sproaken) is t groondbegeensel van de [[psycholinguïstiek]], zo as in de Chomskiaanse sproaklear.

[[21 febrewaori|21 februwoari]] is de Internationale Modersproakedag.

== In t Neersassies ==
In t [[Neersassies]]e gebeed, en vuural [[Tweante]] wörd t woard ''modersproake'' nog wal es gebroekt um t [[Tweants]] te beneumen, en dan vuural de stoarke geveulswearde det t vuur ''modersprekkers'' kan hebben.

== Zeet ook ==
* ''[[Native speaker]]''

[[Kategorie:Tweants artikel]]
[[Kategorie:Taol]]
[[Kategorie:Sproakleer]]
