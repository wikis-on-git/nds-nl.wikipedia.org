t '''Zais''' is ain Friso-Frankische [[streektersproak|streektoal]]. Tesoamen mit t West- en Frans-[[Vlaoms|Floams]] vörmt zai ain appaarte kluster Zuudwest-[[Nederlaands|Nederlaandse dialekten]]. [[Jacob van Maerlant]] onderschaidde al ain aantol zulfstandege 'Dietse' sproaken en et Zeeuws is doar aine van, zo blik onder meer uut t preloog van zien Sinte Fransiscus Leven:

''Men moet om de rime te souken<br />Misselike tonghe in bouken:<br />Duuts, Diets, Brabants, Vlaemsch, Zeeus;<br />Walsch, Latijn, Griex ende Hebreeus''

Vertaolen:
'''Man mout om de raime te zuiken<br />Verschaidene sproaken in bouken:<br />Duuts, Diets, Broabants, Vloams, Zeeuws;<br />Woalsters, Latain, Grieks en Herbreeuws'''

Alzo Zais wuir dou spelt as "''Zeeus''" en war as begrip gangboar veur de toal van de [[Floams]]e kust. Doar verstond man tot om en bie t begun vieftiende aiw, t haile ailaandrieke kustgebied van Oostvoarn tot veurbie [[Duunkaarke]] onder. Tegenswoordeg, nou streekersproaken en minderhaidssproaken utermoate in t belaankstellen stoan, binnen der al meer minsken van mainen, dat t Zeeuws, net as et Leegsaksisch en t Limbörgs, as zulfstandege streekersproak erkind zol mouten worden. t Europees Haandvest veur Streker- en Minderhaidssproaken baid doar meer den voldounde meugelkheden veur. Op provìnzioal level woar doarover sunt kört overleg vouerd. De vroag dij doarbie vanzulfsprekend kommt, is of dij erkinning ook veur et Fransisch- en West-Floams zoll mouten goan gelden. Belgie en Frankriek hebben et neumde haandvest aber nait ondertaikend, al zoll Frankriek op t punt stoan dat nou wel te doun. Der is overleg tussen Zeelaand en Frans-[[Vlaonderen|Floandern]].

[[Categorie:Grunnegs artikel]]
[[Categorie:Zeelaand]]
[[Categorie:Spraok]]

[[de:Seeländisch]]
[[en:Zeelandic]]
[[fr:Zélandais]]
[[li:Ziews]]
[[nl:Zeeuws]]
