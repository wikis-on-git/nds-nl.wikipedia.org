t '''Eanters''' is nen vörm van t [[Tweants-Groafskops]], wat esprökn wörd in [[Eanter]] en in meendere moate ook in umlignde [[noaberskop]]n, zoas [[Nötter (Wierdn)|Nötter]], [[Rektum (Wierdn)|Rektum]] en t [[Iepeloo]].

Umdat Eantersen duur de boot enömn fier op ear doarp beent, en doarumme ook op eare sproake, wörd t Eanters oawer t algemeen nog duur t grötste gedeelte van de Eantersen esprökn. t Eanters wörd in umlignde plaatsn wal ''verdreaid'' enuumd, umdet t skaarp kleenkt, en nen "dreai" maakt woer at aandere soortn Tweants dat neet doot. Dit wörd duur de gelearde leu [[Westfaals]]e [[brekking (taal)|breking]] enuumd; ne ''-ee'' wörd oet esprökn as /{{IPA|ɪə}}/, ne ''-oo'' wörd /{{IPA|ɔə}}/, ne ''-eu'' wörd /{{IPA|ʏə}}/, ne ''-ea'' wörd /{{IPA|ɛʌ}}/ en ne ''oa'' wörd /{{IPA|ɑʌ}}/.

==Manere van proatn==
Eantersen hebt n apart gevuul vuur humor. Ze doot gearne stokkern, en hebt doar völle oetdrukkings vuur. Ze zöalt doarumme ook neet vake zegn dat ze wat mooi veendt, of wat in dee richting, mear aait t tiegnoawergesteelde. Ene den at ook mear iets te oetbeundig zik gedreg of pröt, wör vremd an ekekn, en krig vlot te heurn: ''Iej beent ginnen Eantersen''.

==Kenmaarkn==
t Eanters wörd vake wal ''kneaisterig'' enuumd. t Kleenkt n betn kroakerig, met lange oethaaln. t Kan nog t beste met t [[Riesns]] vergelekn wördn, mear dr zitt nog grote verskiln in de beale soortn.
*ne verdreaiing in klaankn dee at in aandere soortn Tweants nen eankelklaank beent: 
**''ea'' wörd ''èja'': Tweants ''leavn'' wörd oet esprökn as ''lèjawn''.
**''oa'' wörd ''ohwa'': Tweants ''droad'' wörd oet esprökn as ''dróhwad''.
*t Gebroek van de -w op plaatsn woer at aandere soortn Tweants ne -v hebt. Wöarde as ''oaver'', ''eavn'' en ''geevn'' wordt ''oawer'', ''eawn en ''giewn''.
*Ne "verheuging" van kleenkers:
**Tweants ''ee'' wörd in wat wöarde oet esprökn as ''ie''. Bv. ''geevn'' wörd ''giewn'', ''stewig'' wörd ''stiewig''.
***'' Dissen klaank krig vake nog ne verdreaiing dr bie: ''ieë''. ''Neegne'' wörd oet esprökn as ''nieëngne''.
**''oo'' wörd in wat wöarde ''oe''. Bv. ''groot'' wörd oet esprökn as ''groeët''
**''eu'' wörd in wat wöarde ''uu''. Bv. ''eneumd'' wörd ''enuumd''
***Dissen klaank krig vake nog ne verdreaiing dr bie: ''uuë''. Bv. ''eneugnd'' wörd oet esprökn as ''enuuëgnd''.
*Wöarde as ''too'', ''koo'' en ''non/noe'' wordt oet esprökn as ''tau'', ''kau'' en ''nau''
**Bekeand gezegde in Tweante oawer t Eanters: ''A'j op de maarkt in Eanter nen kau koopt, krie'j nen touw tau.'' ("koopt" wörd hier dus oet esprökn as ''koeëpt'')
*Wöarde as ''wee'', ''twee'', ''knee'', ''hee'' en ''zee'' wordt oet esprökn as ''wei'',''twei(e)'', ''knei'', ''hei'' en ''zei''.

==Eanters teln==
Tiedns t teln kö'j dreks vernemn a'j met nen Eantersen te doone hebt.
{|
! Ciefer
! Eanters
|-
| 1
| eene
|-
| 2
| tweie
|-
| 3
| dreie
|-
| 4
| veere
|-
| 5
| vieve/viewe
|-
| 6
| zesse
|-
| 7
| zuuwne
|-
| 8
| achte
|-
| 9
| niegne
|-
| 10
| tiene
|}

[[Kategorie:Tweants artikel]]
[[Kategorie:Tweants]]
