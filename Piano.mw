[[Bestaand:Klavier nah offen.jpg|thumb|Een piano]]
[[Bestaand:Steinway Vienna 011.JPG|thumb|Vleugelpiano's]]
Een '''piano''' of '''klavier''', veur de aardigheid ook wel '''tengeltangel''' eneumd, is een [[meziek]]instrement dat of-eleid is van de [[klavecimbel]]. 't Woord ''piano'' kump van 't [[Italiaans]]e woord ''fortepiano'' of ''pianoforte'', dit betekent dat 't instrement harde en zachte geluden kan speulen. Dit was in de tied dat 't emaakt werd meestentieds niet zo bie andere toetsenbordachtige instrementen, veural nie bie 't [[klavecimbel]].

Een gewone piano hef 88 toetsen. Piano's gebruukt de toetsen um de hamers te verplasen die op een drötien slaon en 't geluud maken. 

Piano's wordt veural gebruukt in [[klassieke meziek]]: veur [[solo]]-speul, in [[kamermeziek]] en in orkestmeziek, veural as solo-instrument in 't pianoconcert. Veural vrogger, mar noen nog wal, werden ze veul gebruukt veur amateurbegeleiding is stukken die oorspronkelik um 'n orkest of 'n ensemble vraogen. Ok in de [[jazz]] vinden ze veul toepassen, en in de [[popmeziek]], zowel in de rock 'n roll as in de rustige meziek (ballades).

Aover 't algemeen wordt an-eneumen dat de maker van de piano [[Bartolomeo Cristofori]] van [[Padua]], [[Italië]] was. 't Is niet precies bekend wenneer Cristofori zien eerste tengeltangel ebouwd hef, mar een inventaorislieste die deur zien medewarkers emaakt is geef an dat de tengeltangel in [[1700]] al bestond. De drie piano's van Cristofori die aover-eleverd bint, stamt uut [[1720-1729|1720 tot 1729]].

Veul bekende componisten van vrogger waren ook professionale pianisten. [[Johann Sebastian Bach]] hef, toen e bie Frederik de Grote was, daor op de piano gespeuld (al had hie nog liever 't klavecimbel), [[Wolfgang Amadeus Mozart|Mozart]] en [[Ludwig van Beethoven|Beethoven]] waoren virtuozen op de piano's van toen (die we noen ''fortepiano'' neumt). De twie grootste pianovirtuozen uut de negentiende eeuw, en misschien wel van altied, bint [[Frédéric Chopin]] en [[Franz Liszt]].

== Nedersaksisch ==
* [[Drèents]]: ''piano'', ''piaono''
* [[Grunnegs]]: ''piano'', ''klevaaier''
* [[Stellingwarfs]]: ''piano''
* [[Veluws]]: 
** ''piano''
** ''tengeltangel'' ([[Heerde]], infermeel)
* [[Tweants]]: 
** ''piano''
** ''pingelkiste'' (informeel)
{{Dia|Disse pagina is eskreven in 't [[Heerde]]s}}

[[Kategorie:Oost-Veluws artikel]]
[[Kategorie:Muziekinstrumaent‎]]
