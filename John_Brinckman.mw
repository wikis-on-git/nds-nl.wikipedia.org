[[Ofbeelding:John_Brinckman_01.jpg|thumb|John Brinckman]]
'''John Brinckman''' ([[Rostock]], [[3 juli]] [[1814]] - [[Güstrow]], [[20 september]] [[1870]]) was een [[Nedersaksisch]]e schriever.

== Leben ==
John Brinckman zien va, de koopman en kaptein Caspar Cristoph Michael Brinckman, kwaamp in 1824 um 't leben toe as 't schip daorop e voer veur de kust van [[Jutlaand]] zunk. Zien moe, dochter van een havenmeister uut [[Göteborg]] ([[Zweden]]), voedde de neeng kiender mit bescheiden middeln op.

Van 1834 töt 1838 studeerden Brinckman rechten in Rostock. Weengs baanden mit de antimonarchistische studentenveriening de Burschenschaft wördden hi'j töt drei maanden gevangenschop veroordield. Allewal hi'j later vri'j-espreuken wördden, kun e zien studie niet ofmaken. Tussen 1839 en 1842 perbeerden hi'j in de [[Verienigde Staoten van Amerika|Verienigde Staoten]] een ni'j leven te begunnen, mar hi'j keerden uut wèenst of um gezondheidsredens terogge hen [[Mekelnbörg]].

Van 1842 töt 1846 ('t jaor daorin e mit de doktersdochter Elise Burmeister trouwden) was Brickman huuslerer. Daornao leidden e töt 1849 een privéschoele in [[Goldberg]]. As lid van de Hervörmingsgezinde Veriening in Goldberg en schriever van satirische gedichten teeng de conservatieve landadel naamp e diel an de [[Meertrevolutie]] van 1848/1849 die plaatsvund in de staoten van de [[Duutse Bond]]. Hierdeur mus e vört uut Goldberg, en in 1849 kreeg e een betrekking an de ni'je Realschule van Güstrow. Zien gezin van uuteindelijk tien kiender had 't nooit bried, en ze mussen vake um bi'jstaand vraogen. Brinckman leerden Engels, Fraans en Latien en gaf privélessen Spaans. As ofgeveerdigde van de börgerraod zetten hi'j hum in veur betere verholdings op schoele.

==Schrieveri'je==
[[Ofbeelding:Kasper Ohm.jpg|220px|thumb|left|'Kasper Ohm up sin Ross' (Rostock), een bekend feguur uut 't wark van John Brinckman]]
Vanof 1854 schreef Brinckman Nedersaksische gedichten en vertellegies. Veur ''Kasper Ohm un ick'' gebruukten e een raamvertelling: de olde oom Andrees vertelt an een kring jonge toeheurders zien herinnerings an zien aobenturen mit Kasper oom. Dizze geliefde romanfeguur hef in 1988 in Rostock een staandbeeld deur Jo Jastram ekregen.

Meer en meer volk kwaamp mit Brinckman zien wark in de kunde, mar pas nao zien dood kwaamp 't grote succes. Zien verzamelde wark wördden in 1900 uutegeben.

Vanof de twiede helfte van de neengtiende ieuw maakten de [[Nedersaksische schrieveri'je]] een belangrieke opleving mit. John Brinckman heurt mit [[Klaus Groth]] (1819-1899) en [[Fritz Reuter]] (1810-1874) töt de vrogste en belangriekste exponenten van dizze opleving. De criticus Paul Fechter hef oaver hum eschreven: ' ''Zien beroemdste boek 'Kasper Ohm un ick' stiet naost - en diels zölfs boaben - Reuter zien 'Stromtid'. In de persoon van de olde kaptein Pött, de ienige waore Oostzeevaarder uut de Duutse fictie, zit meer kracht ... as in Onkel Brösig of zien schöpper.' ''<ref>Paul Fechter (1956). ''Geschichte der Deutschen Literatur''. Gütersloh: Bertelsmann Verlag.</ref>

==Wark==
* ''Kasper Ohm un ick'' (herinnerings as baandrekel in Rostock, 1855-1868)
* ''Vagel Grip'' (gedichten, 1859)
* ''Voß un Swinägel'' (vertellegies, 1854)
* ''Peter Lurenz bi Abukir'' (humoristisch zeevaardersverhaal, 1868) 
* ''Höger up'' (de geschiedenis van een arm boerenjong uut Güstrow, wel deur gelokkige umstaandigheden hogerop kump)
* ''Mottche Spinkus un de Pelz'' (humoristisch verhaal oaver Jeuden in Güstrow)
* ''Von Anno Toback un dat oll Ihrgistern'' (zeevaardersroman) 

== Rifferenties ==
<references />

[[Kattegerie:Drèents artikel|Brinckman, John]]
[[Kattegerie:Duutslaand|Brinckman, John]]
[[Kattegerie:Letterkunde|Brinckman, John]]
[[Kattegerie:Duutse schriever|Brinckman, John]]

[[de:John Brinckman]]
[[nds:John Brinckman]]
