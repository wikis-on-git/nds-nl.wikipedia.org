[[Ofbeelding:Meisje van Yde, Drents Museum, N1897 VI1.jpg|thumb|'t Maagien van Yde]]

't '''Maagien van Yde''' ([[Nederlaands]]: ''Meisje van Yde'') is een op 12 meie 1897 bij 't [[Drenthe|Noord-Drèentse]] dörp [[Yde]] evunden [[veenliek]]. 't Liek is van een maagien van een jaor of zestien uut de [[Iezertied in Nederlaand|Nederlaandse iezertied]]. Ze bevindt heur nou in 't [[Drents Museum]] in [[Assen]]. 't Maagien van Yde wördden veural bekend naodet in 1994 heur gezichte in [[Wassen bield|was]] ereconstrueerd is.<ref name="3d-scan">NU.nl, [http://www.nu.nl/cultuur-overig/3821957/onderzoekers-maken-3d-scan-van-meisje-van-yde.html Onderzoekers maken 3D-scan van 'Meisje van Yde'], 7 juli 2014</ref>

==Viendplaatse==
[[Ofbeelding:Yde bog girl.jpg|thumb|Börd bij natuurgebied ''De Hondstongen'']]
Lange tied hebt ze edacht det 't liek ofkomstig was uut natuurgebied [[De Hondstongen]], körtbij Yde. In meie 2006 wördden bekend det dit niet de oorspronkelijke viendplaatse ewest hef. De twee ontdekkers waren hen [[veenderije|törfstikken]] egaone in 't [[Stiefvene]] tussen Yde en [[Vreeis]]. Umdet ze daor niet muchen warken - 't gebied beheurde ja niet töt de eigen [[marke (bestuur)|marke]] - besleuten ze 't liek te verplaatsen. Naozaten van de törfstikkers hölden 't verhaal lange tied geheim umme de name van heur veurolders niet te besmeuren.

=== Ooggetugenverslag ===
In meert 2009 stund der in 't [[Dagblad van het Noorden]] een artikel aover een vermiend ooggetugenverslag. De beide veenarbeiders die 't maagien evunden hadden, Hendrik Barkhof en Willem Emmens, zolden heur verhaal verteld hebben an 't wie mar heuren wol. Daor zol de twaalfjaorige buurjonge Piet Bennink bij ewest hebben, die der veur schoele een opstel aover eschreven zol hebben. Zien zeune Piet openbaorde dit warkien in 2009.

't Opstel vertelt det 't peerd van de beide arbeiders die dag op hol sleug, heur karre in 't water terechtekwaamp, en zij 't water van een [[pingo|pingoruïne]] in mussen um heur gerak uut de karre te redden. Daor zagen ze wat wat op 't eerste gezichte een stokkien leer of een jute zak leek, mar 't econserveerde liek van 't maagien bleek te wezen.<ref>[http://www.dekrantvantoen.nl/vw/page.do?code=DVHN&id=DVHNDO-01-003-20090319&aid=DVHN-20090319-DO01003002 Opstel uit 1897 werpt nieuw licht op veenlijk], Dagblad van het Noorden, 19 meert 2009</ref>

Uut later onderzuuk bleek 't opstel een vervalsing te wezen. 't Woord 'pingoruïne' det derin gebruukt wördden, was end 19de ieuw nog niet ingebörgerd en past ok niet in 't taalgebruuk van een schoelkiend. Ok wördden der een vuilnisbelte enuumd die pas in de jaoren twintig in gebruuk eneumen was.<ref>Onderzuuk deur W. van der Sanden, pervinciaol archeoloog en veenliekenexpert</ref> Toch hef 't Stiefvene waorschienlijk wal de viendplaatse ewest.

==Kiekt ok bij==
*[[Paar van Wering]], twee mannelijke veenlieken uut dezölfde periode as die waorin 't Maagien van Yde leefde.

==Bronnen==
<div class="references-small">
<references>
</references>
</div>

{{Dia|Dit stok is eschreven in 't [[Zuudwest-Drèents]].}}

[[Kategorie:Drèents_artikel]]
[[Kategorie:Ooldheaidkeunde]]
[[Kategorie:Geschiedenis van Drenthe]]
[[Kategorie:Germaanse oaldheid]]
