De '''renaissance''' is n stailperiode tussen de vrouge [[15e eeuw|15e aiw]] en begun [[17e eeuw|17e aiw]]. De noam ''Renaissance'' is [[Frans]] veur ''weergeboorte''. Hiermit wordt beduild de weergeboorte van de kunst uut de [[klassieke oldhaid]]. Veul elementen uut de [[Old Griekenlaand|Olle Griekse]] en t [[Romeinen|Reumse]] kunst binnen trug te vinden in de Renaissance-kunst (bv. [[pilaor|piloarn]] en [[fronton]]s). De Renaissance begon in [[Itoalie]] deur de opkomt van de [[archeologie]], woardeur man interesseerd roakte in de klassieke oldhaid. De renaissance wordt zain as n ''bluiperiode'' noa de ''donkere periode'' van de [[Middelaiwen]]. Dizze opbluien wordt in alle [[toegepaste kunst|toupaste kunsten]] uutbeeld. 

== Schilderkunst ==
Zo is in de schilderkunst veul meer kleurgebruuk te vinden, meer realistiziteit en rustige kompositsies. In de renaissance wordt ook n poging doan om [[perspectief|perspektief]] uut te beelden, mor mit weinig succes. t Echte perspektief komt pas in de [[barok]] tot staand. De verholdengs kloppen wel, in tegenstellen tot de [[Middeleeuwen (kunst)|middelaiwse kunst]]. 

n Veurbeeld van n renaissance-schilderij is de [[Mona Lisa]]. t Schilderij zugt der realistisch uut en man het t idee dat ''Mona Lisa'' hailmoal bewegensloos is. 

In de Renaissance wuir t zölfwezen van de mìns belaankriek, woardeur ook de opkomst van de [[portretkunst]] n feit was.

== Beeldhaauwkusnt en architektuur ==
Ook in de beelhaauwkunst en de architektuur komt dizze rust en realistiziteit weer trug. Beelden lieken ook stil te stoan (bv. [[David (Michelangelo)|David]] van [[Michelangelo]]). 

== Meziek ==
[[Ofbeelding:Vitruvian.jpg|200px|right|thumb|Vitruvische Mìns]]
De meziek is, net as de andere kunsten, ook vleureger. De [[meziekkleur]] bestaait in de Renaissance veural uut lichtblaauw. Dit omdat t ook n rust in zoch het.

== Waitenschop ==
In de Renaissance kwam ook de waitenschop op. Veurheen, in de middelaiwen, was de verkloaren veur alles: ''[[god]]''. Alles wat man nait verkloarn kon, was gewoon god's waark. In de renaissance, dou de mìns zölf belaankrieker wuir, begonnen mìnzen zoch meer of te vroagen van hou of wat. n Veurbeeld van n waitenschopper uut de Renaissance is [[Leonardo da Vinci]]. Hai was ain van de eerste [[Anatomie|anatomische]] geleerden noa de Grieken en de Reumers. Noast dit op papier te zetten, zo as de Vitruvische Mìns, gebruukte hai de kennes van de anatomie ook in zien schilderijen.

[[Categorie:Grunnegs artikel]]
[[Categorie:Kunstperiode]]

[[nl:Renaissance (14e-16e eeuw)]]
