[[Bestaand:Map - NL - Apeldoorn - Wijk 11 Hoog-Soeren en omgeving - Buurt 04 Bosgebied Hoog Buurloo.svg|thumb|Umgeving Hoog Buurlo]]
[[Bestaand:Schaapskooi Hoog Buurlo.jpg|thumb|De schaopschot (2009) in Hoog Buurlo]]
'''Hoog Buurlo''' is n [[gehucht]] in de gemeente [[Apeldoorne (gemeente)|Apeldoorne]], in de [[Nederland|Nederlandse]]  [[pervincie|provinsie]] [[Gelderlaand|Gelderland]]. t Ligt ten westen van de stad [[Apeldoorne (stad)|Apeldoorne]] en iets ten oosten van [[Radio Kootwiek]].

== Geschiedenisse ==
Hoog Buurlo is n ouwe [[landbouwenklave]] in t midden van de bossen en de Hoog Buurlose Heed.

Eeuwenlank wordden hier op de zelfde maniere eboerd, die ezien wordt as n veurbeeld van de [[potstal]]kultuur. Akkerbouw, t houwen van schaopen en t hakken van ekenhout (de [[looizuur]] uut ekenschellen gebruukten ze in de [[leerlooien|leerlooierieje]]) zörgden veur de neudige inkomsten.

De akkers en schaopendriften kommen nog altied veur. Ok hef t gebied dat Hoog Buurlo enuumd wordt nog de zelfde vörm as drie eeuwen elejen: roewweg n sirkelvörm, umringd deur beukelaonen. Sinds [[2009]] hef Hoog Buurlo n nieje [[schaopschot]]. De menselike bewoning besteet uut twee veurmaolige boerderietjes en drie inwoners.

== Etymologie ==
De name (Hoog) Buurlo kömp al in de [[9e eeuw]] veur en is n samenstelling van ''bur'' (kleine woning) en ''lo'' (bos).

== Beheer ==
[[Staotsbosbeheer]] is op t moment de beheerder van Hoog Buurlo en probeert de kultuurhistoriese elementen die t darp rieke is te verstarken en vörm te geven deur onder meer ouwe wildwallen en schaopendriften te herbouwen of te herstellen. Ok wordt ewarkt an herstel van t ekenhakhout. n Boerderieje in Hoog Buurlo waorin tussen 1980 en 2007 örgelkonserten egeven wordden deur de toemaolige bewoner, wordt daor noe weer veur gebruukt.<ref>[http://www.destentor.nl/regio/Apeldoorne/8157492/Orgelconcerten-in-bos-van-Hoog-Buurlo-na-restauratie.ece Örgelkonserten in bos van Hoog Buurlo nao opknapbeurte]. [[De Stentor]], 16 febrewaori 2011</ref>

== Recreatie ==
Der bint verschillende wandelroutes en rustplaatsen an-elegd, waormee daggiesmensen naor t gebied etrökken worden. Op 18 juni 2009 is t herbouwden Hoog Buurlo offisieel 'los' edaon.<ref>[http://www.destentor.nl/regio/Apeldoorne/5135270/Hoog-Buurlo-klingelt-als-vanouds.ece Hoog Buurlo klingelt as vanouds]. [[De Stentor]], 19 juni 2009</ref>

== Referensies ==
<references/>

== Uutgaonde verwiezing ==
* [http://web.archive.org/web/20090430035930/http://www.hoog-buurlo.nl/index2.html Webstee over Hoog Buurlo]

{{Apeldoorne}}
{{Dialekt|ovel|Apeldoorne|Algemene Nedersaksiese Schriefwieze}}

[[Kategorie:Plaotse in Gelderlaand]]
