{{Infobox wealdarfgood
| titel         = Skokkelaand en umgeving
| ofbeelding    = Schokland4.jpg
| omschrijving  = Skokkelaand
| kop           = 
| type          = Kultureel
| regioon       = Europa en Noord-Amerika
| laand         = [[Nederlaand]]
| joar          = [[1995]]
| volgnr        = 739
| ofbeelding2   = 
| omschrijving2 = 
}}

'''Skokkelaand''' is ne wonkern en veurmoaleg [[eilaand]] in den [[Noordoostpolder]], Nederlandse previnsie [[Flevolaand]], dat in [[1859]] om veiligheidsredenen ontruumd wodden. Tot [[1932]] lag et as eilaand in de [[Zuderzee]], noa et kloarkommen van den [[Ofsluutdiek]] in et [[Iesselmeer]]. Sinds de dreugelegging van den Noordoostpolder in [[1942]] mek et deel uut van et vastelaand.

Op Skokkelaand is noe n museum. Joarleks bezeukt rundumme 40.000 leu et veurmoalege eilaand.

Op 9 juli 2008 mek de gemeente Noordoostpolder bekend dat Skokkelaand eigen stroatnamen krig. Daormet is et de twaalfde kern van den Noordoostpolder.<ref>http://www.noordoostpolder.nl/content.jsp?objectid=26672</ref> 

== Geologie ==
Skokkelaand is in de tied van et [[Holoceen]] ontstoan, under invlood van [[zeespegelstieging]] wat leidden noar veanevörming in n groot gebeed in en rundumme et [[Iesselmeer]] van vandage. Et veane van Skokkelaand begroaft n laandskop uut et ende van de leste [[iestied]], mit onder aandere nen riveerduun (zaand dat deur de ovverheersende westenwind uut umrengende revierbeddingen is op-estoaven. De oldste beskrievingen van eilaanden in et teggenwoordige [[Iesselmeer]] (de veanrest Skokkelaand en de [[keileem]]-opduking [[Urk]]) stamt uut de [[Romeinse tied]].

== Bewonning ==
Vanaf de [[middeleeuwn]] lagen op Skokkelaand dree darpen. Et noordelekste darp heten [[Emmeloord]] en heurden bi-j et [[gewest Hollaand]]. Noar dit darp is de plaatse [[Emmeloord]] van noe eneumd dat n paar kilometers noordeleker ligt. Op et zudeleke deel lagen twee darpen: ''Middelbuurte'' (Möllebuurte) en ''Zudert'' (Zuderbuurte), en dan de Zuudpunte mit ziene karke en [[lichtboaken]]. Dizze darpen heurden bi-j de previnsie [[Oaveriessel]], en wödden tezamen [[Ens (Skokkelaand)|Ens]] eneumd. De benaming Ens is leavend eholden in et dorp [[Ens (Noordoostpolder)|Ens]] ten zuudoosten van et Emmeloord van noe. Dizzen name kump woarschienlek van "Endesea" wat endenzee zol betekkenen. De benaming Zudert zeet wi-j trög in ne wonwiek in Emmeloord-zuud, "Den Zuudert" eneumd. Pas in de [[Franse tied in Nederlaand|Franse tied]], in [[1806]], wödden et hele eilaand in-edeald bi-j de previnsie Oaveriessel.

In godsdeensteg opzichte was Skokkelaand verdeald. Emmeloord was hoast volleadig Rooms-Katteliek, woar de twee darpjes van Ens in meerderheid Nederlaands Hervormd waren.

{| class="wikitable"
|+ '''Uutkomsten volkstelling 1849 in de gemeente Skokkelaand'''
|- 
! Buurte || Gezinnen ||colspan="4"| Inwonners
|- 
! || || Totaal || Kattelieken || Hervormden || Oaveregen
|-
| [[Emmeloord (Skokkelaand)|Emmeloord]]||ALIGN="right"|87||ALIGN="right"|389||ALIGN="right"|370||ALIGN="right"|19||ALIGN="right"|-
|-
| [[Middelbuurte]]||ALIGN="right"|43||ALIGN="right"|188||ALIGN="right"|71||ALIGN="right"|115||ALIGN="right"|2
|-
| [[Zuderbuurte]]||ALIGN="right"|14||ALIGN="right"|64||ALIGN="right"|17||ALIGN="right"|47||ALIGN="right"|-
|-
|'''Skokkelaand'''||ALIGN="right"|144||ALIGN="right"|641||ALIGN="right"|458||ALIGN="right"|181||ALIGN="right"|2
|-
!colspan="6" align="left"| Bron: http://www.volkstelling.nl
|}

De leu van Skokkelaand had deur heure ofzundering ne eigen kultuur en sprokken ok 'n eigen dialekt, et [[Skokkers]]. Veural den Skokker klederdracht is bereumd.

== Wat ciefers ==
* '''Lengte''' : 4 km
* '''Breedte''' : 100 - 500 m
* '''Oppervlaakte''' : ca. 150 ha
* '''Inwonners''' : 8

== Geskiednis ==
Skokkelaand was in de [[Middeleeuwn]] völle groter as noe. Deur zwoare [[storm (wind)|stormen]] en laandofslag wödden et eilaand stöäreg kleiner. In 1855 wödden om dizzen reden Zuderbuurte ontruumd. Vanwaege den onveilegen toostaand en umdat de instaandholding van et eilaand te duur was, wodden in [[1859]] op bevel van könning [[Willem III der Nederlaanden|Willem III]] et hele eilaand ontruumd. Vrömd genög is et eilaand noa 1859 neet völle kleiner ewödden en hoast nooit deur stormen bedreigd.

Howal ne rume meerderheid van de eilaandleu katteliek was, evakueerden moar n kleinen deel van de inwonners noar de kattelieke [[enklave]] [[Volendam]]. Et merendeel verhuusden noar [[Vollenhove]], en noar et darp [[Brunnepe]] bi-j [[Kampen (Oaveriessel)|Kampen]], woar de Skokkerbuurte ebouwd wodden. Brunnepe is noe ne wiek van Kampen. Een deel van dizze Skokkerbuurte is noa-ebouwd in et Zuderzeemuseum in [[Enkhuzen]]. De kattelieke karke van Emmeloord wierd steen veur steen afebrokken en hoast etzelfde wier opebouwd in [[Ommen]].

Nog veur de ontruming wöd bi-j [[Könninklek Besluut]] van [[16 december]] [[1858]] mit anvang van [[10 juli]] [[1859]] de gemeente Skokkelaand op-eheaven en et groandgebeed bi-j de gemeente Kampen edoane. Mit et dreugevallen van den Noordoostpolder in [[1942]] wierd et eilaand volleadig umgaeven deur laand. Skokkelaand wodden datzelfde joar underdele van et ni-j op-erichte Openboar Lichaam "Den Noordoosteleken Polder". In [[1962]] ontstoand hieruut de gemeente [[Noordoostpolder]] van noe.

Van de dree darpen is alleneg de bebouwing van Middelbuurte deals bewoard ebleaven, mit de uut 1834 daterende karke. In de joaren tachteg van de 20ste eeuwe wöddden enkele holten huze in ''Zuderzeestiel'' ebouwd. Der is noe n [[museum]], mit ne vaste tentoonstelling oaver den vondst van under meer [[mammoeten]] bi-j et eilaand. Noabi-j Skokkelaand ligt nen gesteententuun woarin keien bunt te bewonderen uut de iestieden. Den vröggeren haavn van Emmeloord an de noordkante van et eilaand is deels opni-j ebouwd.

De lotgevallen van Skokkelaand bunt deur [[Harry Mulisch]] verwarkt in et verhaal ''De sprong der paarden en de zoete zee'' (1955). In [[1995]] is Skokkelaand too-evoogd an de [[United Nations Educational, Scientific and Cultural Organization|UNESCO]] Wealdarfgoodlieste et beheurt ok tot den [[Top 100 der Nederlaandsen UNESCO-monumenten]].

==De tookomst van Skokkelaand==
De groandsoorte van Skokkelaand is ne dunne loage klej op ne dikke loage veane dat ne sponsachtege samenstelling hef. Mit et verlaegen van den groandwaterspegel t.b.v. den umrengenden Noordoostpolder, oxideerden et veane en wierd et steaveger. Et oppervlak van et eilaand is hierdeur sinds de dreuglegging al bi-jnoa anderhalve meter gezakt. Zonne inklinking is unomkeerboar: bi-j vernatting van et veane zet den undergroand neet meer uut. Sinds de 90er joaren wodt wal plannen uutevoerd um de oostkante van et eilaand te vernatten en zodoonde wietere inklinking en verleaging van et veurmoalege eilaand te veurkommen.

==Akkoord van Skokkelaand==
Op 30 juni 2007 wierd op et veurmoaleg Zuderzee-eilaand et ''Akkoord van Schokland'' begonnen. Bedrieve en leu dee eure handtekkening hieronder zetten, geaven an zich te willen inzetten veur et warkelek maken van de [[Millenniumdoelstellingen]] van de [[Vereanegde Naties]]. Minister veur Untwekkelingssamenwarking [[Bert Koenders]] gaf den oftrap.

==Literatuur==
* Schokland en omgeving, Leven met water, door Gerrit van Hezel en Aaldert Pol. Uitgave Stichting Matrijs, Utrecht, 2008. ISBN 978-90-5345-336-0
* Schokland, de historie van een weerbarstig eiland, door dr. A.J. Geurts. Uitgeverij De Twaalfde Provincie, 1997. ISBN 90-72380-58-4

== Rifferenties ==
<references />

== Uutgoande verwiezingen ==
* [http://www.world-heritage-tour.org/europe/benelux/netherlands/schokland/map.html 360° panorama's op Unesco WHTour]
* [http://www.schokkervereniging.nl/ Noazoaten van Skokkers]
* [http://www.natuurlijk-schokland.nl/ Natuurlek Skokkelaand]
* [http://wikitravel.org/en/Schokland Wikitravel Skokkelaand]
* [http://www.flevocultuur.nl/noordoostpolder/museumSkokkelaand/ Museum Skokkelaand]
* [http://www.gerritveldman.nl/fotoalbum/landschappen/schokland Foto's van Skokkelaand]
* [http://www.schokland.org/tijdlijn.php Tiedliene van et gebeed Skokkelaand]

== Galleri-je ==
<gallery>
Ofbeelding:Schokland_karkjen.jpg|Karkjen op Skokkelaand
Ofbeelding:Schokland_huuskes.jpg|Huuskes op op Skokkelaand
Ofbeelding:Schokland_dracht.jpg|Skokker klederdracht
</gallery>

{{Commonscat|Schokland}}
{{Flevolaand}}

[[Kattegerie:Achterhooks artikel]]
[[Kattegerie:Wereldarfgood in Nederlaand]]
[[Kattegerie:Flevolaand]]

[[ca:Schokland]]
[[en:Schokland]]
[[eo:Schokland]]
[[es:Schokland]]
[[fi:Schokland]]
[[fr:Schokland]]
[[fy:Skoklân]]
[[he:סכוקלנד]]
[[it:Schokland]]
[[ja:スホクラントとその周辺]]
[[nl:Schokland]]
[[pl:Schokland]]
[[ru:Схокланд]]
[[sv:Schokland]]
[[vi:Schokland]]
[[zh:斯霍克兰]]
