{{Dia|Disse bladziede is eskreeuwn in t '''[[Riesn]]s'''}}

'''Jazz''' is n [[meziekstiel]] den ongevear um en noabiej t begin van n [[20sten Eeuw]] is begunn in [[New Orleans]], [[Louisiana]], [[Verenigde Staatn]]. t Is nen mengeling tusken verskilnde [[Afrikaans Amerikaans]]e, en Westerse stieln. t Is vuural bekeand um t völle [[improviseern]] wat de [[mezikaant]]n doot. Dàt kuemp vuural duurdàt de eerste jazz-mezikaantn zikzelf spöln hadn eleard en dus ginnen [[noot]] konnn leazn.

Jazz hef völle beteeknd vuur de onwikkeling van laatere stieln. Woer of n naamn ''jazz'' vandan kuemp is nit precies bekeand.

==Instremeantn==
Vanof t begin hef Jazz bestoan oet instremeantn dee ook in [[fanfare]]s en [[orkest]]n vuurkommt.
*[[kopper]]: [[Trompet]], [[Trombone]] en (bas)[[Tuba]]
*[[hoolt]]: [[Klarinet]] en [[Saxofoon]]
*[[drums]]: mangs n [[drumstel]], mear ook wal ofzoonderlek nen [[bass drum]], [[snare drum]] en [[bekkens]]

==Improvisaasie==
Jazz is as stiel vaake moeilek te beskrieuwn, mear een van de belangriekste onderdeeln van Jazz is t improviseern. Mear zelfs t improviseern is duur de joarn hen aans ewördn.
In t begin leek t nog stoark op t vroag- en antwoord-improviseern vanoet [[afrikaanse]] meziek.
In [[Dixieland Jazz]] spölt de verskilnde instrumeantn um buurtn öare variaasie op de heuwd-[[melodie]], terwiel de aandere instrumeantn doar dan duurhen improviseert.
Woeras vrooger n meziek t leefste zo dicht meugelek bie t origineel bleef, köm dr laater mear andach en ruumte vuur eegne interpretaasie.
