[[Bestaand:Edgar Germain Hilaire Degas 024.jpg|duum|Daans]]
'''Daans''' (lichtkaans uut et [[Oldfraans|Ooldfraanse]] ''dancier'' of uut et [[Frankisch]]) is et ritmisch bewegen van et lief. Meerstal gebeurt daansen op [[meziek]]. Et is een vorm van jow uutdrokken, en kan allienig of tegere as sociaole aktiviteit daon wodden. 

Een daans wodt meerstal op et dreuge uutvoerd, bi'jveurbeeld in zaelen, disko's en aandere eupenbaore ruumtes, of thuus veur de [[spegel|spiegel]], mar ok in et [[woater|waeter]] wodt d'r pattietoeren een daans uutvoerd. Veurbeelden van dit leste bin [[waeterballet]] en [[synchroonzwemmen]]. D'r bin ok pattie sporten waor vechtkeunsten kombineerd wodden mit daans; een veurbeeld hiervan is [[kata]].

== Dierewereld ==
Daans komt niet allienig bi'j [[mense|meensken]] veur. Ok in de wiedere dierewereld wodt d'r daanst. Daor het een daans liekewel een betekenis aanders as ontspanning of dieverdaotsie. Et wodt meerstal bruukt om te kommuniseren en zo bepaolde lekaosies van bi'jveurbeeld eten dudelik te maeken. Daans kan in de dierewereld ok bruukt wodden om de vrouwgies te imponeren.

== Daansstielen ==
D'r bin slim veul verschillende daanssoorten; hieronder staon een antal bekende.

* [[Ballet|Klassiek ballet]]
* [[Jazzballet]]
* [[Mederne daans]]
* [[Jazzdaans]]
* [[Stieldaansen]]
* [[Latiens-Amerikaanse daans]]
* [[Volksdaansen]]
* [[Daansexpressie]]
* [[Rock-'n-roll]]
* [[Individuele daans]]
* [[Swing]]
* [[Straotdaans]]
* [[Buukdaans]]
* [[Striptease]]
* [[Hofdaansen]]
* [[Liendaansen]]
* [[Fermaosiedaansen]]

[[Kategorie:Stellingwarfs artikel]]
[[Kategorie:Daans| ]]
