'''Daans''' (lichtkaans uut 't Oold-Fraanse ''dancier'' of uut 't [[Frankisch]]) is et ritmisch bewegen van et lief. Meerstal gebeurt daansen op [[meziek]]. Daansen is een vorm van expressie, en kan allienig of tegere as sociaole aktiviteit daon wodden. 

Een daans wodt meerstal op et laand uutvoerd, bi'jveurbeeld in zaelen, disko's, thuus veur de [[spegel|spiegel]], en aandere eupenbaore ruumtes, mar ok in et [[woater|waeter]] wodt d'r pattietoeren een daans uutvoerd, veurbeelden hiervan bin: waeterballet en synchroonzwemmen. D'r bin ok pattie sporten waor vechtkeunsten kombineerd wodden mit daans, een veurbeeld hiervan is '[[kata]]'.

== Dierewereld ==
Daans komt niet allienig bi'j [[mense|meensken]] veur, ok in de dierewereld wodt d'r daanst, in de dierewereld het een daans liekewel een betekenis en wodt niet daon as amuzement: et wodt meerstal bruukt om te kommuniseren en zo bepaolde lekaosies van bi'jveurbeeld eten dudelik te maeken. Daans kan in de dierewereld ok bruukt wodden om de vrouwgies te imponeren.

== Daansstielen ==
D'r bin slim veul verschillende daanssoorten, hieronder een antal bekende daanssoorten:

* [[Ballet|Klassiek ballet]]
* [[Jazzballet]]
* [[Mederne daans]]
* [[Jazzdaans]]
* [[Stieldaansen]]
* [[Latiens-Amerikaanse daans]]
* [[Volksdaansen]]
* [[Daansexpressie]]
* [[Rock 'n' roll]]
* [[Individuele daans]]
* [[Swing]]
* [[Straotdaans]]
* [[Buukdaans]]
* [[Striptease]]
* [[Hofdaansen]]
* [[Liendaansen]]
* [[Fermaosiedaansen]]

[[Kategorie:Stellingwarfs artikel]]
[[Kategorie:Kultuur]]
[[Kategorie:Amusement]]
