{{Wb-logo|Woordenbouken Nedersaksisch}}
[[Ofbeelding:Low Saxon dialects.png|300px|thumb|Nedersaksisch taalgebied]]
't '''Nedersaksisch''' is een groep [[West-Germaanse talen|West-Germaanse]] [[Nederduuts|Nederduutse variëteiten]], dee gien standardtaal vormen en veurnamelijk in 't noordelijke deel van [[Duutslaand]] en in 't noordoostelijke deel van Nederlaand epraot wonnen (de previnsies [[Grunnen (provinzie)|Grunningen]], [[Drenthe]], [[Oaveriessel|Overiessel]], de [[Gelderlaand|Gelderse]] contreien de [[Veluwe]], de [[Achterhook|Achterhoek]], en de [[Stellingwarven]] in 't zujen van [[Frieslaand]]). 

Nederlaand en Duutslaand erkennen 't Nedersaksisch officieel as [[streektaal]] en steunen 't op een beteund nivo, zoas beschreven steet in kapittel 2 van 't [[Europees Haandves veur regionale talen of talen van minderheden]]. Duutslaand hef 't haandves neet etekend, en wonnen daor dus oek neet as een officiële taal ezien deur de regering. In de [[Europese Unie]] is 't liekewels een streektaal dee officieel erkend is. De taalcode (ISO 639-2) van 't Nedersaksisch is '''nds'''. 

=='t Begrip==
't Begrip ''Nedersaksisch'' wönnen tot in de jaoren '90 van de [[20e eeuw]] allinnig deur historisch taalkundigen gebruuk. Sprekers van de Nedersaksische variëteiten neumen d'r eigen dialek mit de naam van een plaotse of streek (Achterhooks, Drèents, Veluws, Elspeets enz.), of mit de andujing ''plat'' (in Duutslaand: ''Platduuts''). Onder invleud van verschillende streektaalbewegingen hef de poletiek 't begrip over-eneumen en uuteindelijk as streektaal erkend. Van een uniforme cultuurtaal is veurlopig nog gien sprake, oek deurdat elke poging van uniformering (spelling en woordenschat) as wezensvremd veur de grote variëteit an veurnamelijk mundelinge dialekken of-ewezen wonnen.

==Dialekken==
Vanwegen de grote verspreiing van 't Nedersaksisch (eertieds van [[Koningsbergen]] tot [[Bunsjoten|Bunschoten]] an toe) bin der verschillende dialekvarianten ontstaon, dee roewweg in dreje heufgroepen te kattegeriseren bin: de oostelijke groep (Oost-Duutslaand), de noordelijke groep ([[Sleeswiek-Holstain|Sleeswiek-Holstein]], [[Nedersaksen]], [[Grunnen (provinzie)|Grunningen]], [[Drenthe|Noord-Drenthe]], [[Stellingwarven]], de [[Kop van Overiessel]]) en de zuudwestelijke groep ([[Westfaolen]], [[Tweante|Twente]], [[Sallaand]], [[Gelderlaand]], [[Drenthe|Zuud-Drenthe]]). In de [[Liemers]] wonnen een [[Nederfrankisch]] dialek epraot mit Nedersaksische invleujen; in de [[Gelderse Vallei]] wonnen een Hollaans-Nedersaksisch overgangsdialek epraot. Tot de oostelijke groep beheur oek 't [[Plautdietsch]], dat op of-ezonderen plaosen in [[Oekraïne]], [[Kannede|Kanneda]] en in de [[Verienigde Staoten van Amerika|VS]] nog epraot wonnen. 

Zie oek 't kapittel [[Nedersaksisch#Nedersaksische varianten|Nedersaksische varianten]].

In de [[middeleeuwn|middeleeuwen]] was 't Nedersaksisch (Middelnederduuts) een barstensbelangrieke taal, dee onder aandere de officiële voertaal van de [[Hanze]] was, mar 't wönnen laoter verdrungen deur 't [[Hoogduuts]].

==Taalgrens==
Hou der rekening mee dat de heufverdeling van 't Nedersaksisch 'neet' langes 't geschei van [[Nederlaand]] en [[Duutslaand]] loop. Integendeel: vake heur een Nedersaksisch dialek uut Nederlaand bie een groter Duuts gebied. Zo is 't [[Tweants|Twents]] een onderdeel van 't Westfaols en heur 't [[Grunnegs|Grunnings]] bie 't Noord-Nedersaksisch, in 't biezonder bie 't [[Oostfrais|Oostfries]]. Toch is 't idee van de rieksgrens as taalgrens nog neet zo min idee: veural in de woordenschat bin der veul overeenkomsen tussen de dialekken an de Nederlaanse kaante, dit kump deurdat der deur de eeuwen hinne, in Nederlaand naor 't Nederlaans ekeken is veur nieje woorden en in Duutslaand naor 't Duuts, deur disse ontwikkeling bin de dialekken soms iezig veer uut mekaar egreuid. 't Grunnings is een kleine uutzondering, veul Grunningse woorden koemen oek in 't Oostfries veur.

==Nedersaksische varianten==
===[[Nederlaand]]===
====Dialekkaorte van Jo Daan====
De onderstaonde indeling is ebaseerd op de dialekkaorte van [[Jo Daan]]<ref>http://neon.niederlandistik.fu-berlin.de/langvar/dialects/dialectmapdaan/image_view_fullscreen</ref>

====Toelochting====
De indeling van [[Jo Daan]] wonnen 't meest gebruuk deur de Nedersaksische streektaalorganisasies. De indeling dee deur de meeste meensen gebruuk wonnen, kan hier nogal es wat van verschillen. Zo wonnen 't Westerkwartiers tot 't Grunnings erekend, 't Twents-Graofschaps tot 't Twents en de Gelders-Overiesselse dialekken wonnen as amparte dialekken ezien. 't Noord-, Midden- en Zuud-Drents wonnen vake ezien as dialekken van 't [[Drèents|Drents]], in de plaose van dat 't Noord-Drents tot 't Grunnings erekend wonnen, en 't Midden- en Zuud-Drents as amparte dialekken ezien wonnen.

====Indeling====
[[Ofbeelding:Koart Leegsaksisch.png|250px|right|thumb|Gebied in Nederlaand waor Nedersaksisch epraot wonnen]]
* [[Westerkertaaiers|Westerkwartiers]]
** [[Pompsters|Kollumerpompsters]]
** [[Kölmerlands|Kollumerlaans]]
** [[Middaglands|Mirregslaans]]
** [[Midden-Westerkertiers|Midden-Westerkwartiers]]
** [[Zuud-Westerkertiers|Zuud-Westerkwartiers]]
* [[Grunnegs|Grunnings]] en [[Noordenvelds|Noord-Drents]]
** [[Hoogelaandsters]]
** [[Stadsgrunnegs|Stadsgrunnings]]
** [[Westerwoolds|Westerwolds]]
** [[Veenkelonioals|Veenkeloniaals]]
** [[Oldambtsters]]
* [[Stellingwarfs]]
* [[Midden-Drèents|Midden-Drents]] 
* [[Zuud-Drèents|Zuud-Drents]]
* [[Tweants|Twents]] 
* [[Tweants-Groafschops|Twents-Graofschaps]] 
* [[Gelders-Oaveriessels|Gelders-Overiessels]]
** [[Achterhooks|Achterhoeks]]
** [[Sallaans]]
** [[Urkers]]
* [[Veluws]]
** [[Oost-Veluws]]
** [[West-Veluws]]

===[[Duutslaand]]===
''Der is oek een [[Platduuts]]e Wikipedie:''
{{Interwiki|code=nds|naam=Platduutse}}
*[[West-Leegsaksisch|West-Nedersaksisch]]
**[[Noord-Leegsaksisch|Noord-Nedersaksisch]]
***[[Oostfrais|Oostfrais]]
***[[Sleeswieks]]
***[[Holsteins]]
***[[Hamburgs]]
***[[Emslands]]
***[[Heidjers]]
***[[Breems]]
**[[Westfaals]]
**[[Oostfaals]]
*[[Oost-Nederduuts]]
**[[Mecklenburgs-Veurpommers]]
**[[Brandenburgisch]]
**[[Oostpomers|Oost-Pommers]]
**[[Nederprusisch]]
**[[Plautdietsch]]

===[[Denmaark|Denemarken]]===
*[[Sleeswieks]] (''Sleswichsch'')

==Codes==
Elk Nedersaksisch dialek in Nederlaand hef zien eigen code. Hieronder staon disse codes:

* [[Grunnegs]] - ''gos''
* [[Drèents]] - ''drt''
* [[Stellingwarfs]] - ''stl''
* [[Sallaans]] - ''snk''
* [[Tweants]] - ''twd''
* [[Achterhooks]] - ''act''
* [[Veluws]] - ''vel'' {{Info|Vrogger bestungen der amparte codes veur 't West-Veluws en 't Oost-Veluws, disse codes bin noen samen-evoegd tot Veluws (vel)}}

==Nedersaksisch==
*[[Grunnegs]]: ''Leegsaksisch''
*[[Tweants]]: ''Neersassies''
*'''Overig''': ''Nedersaksisch''

==Zie oek==
*[[Nederlaands Leegsaksisch]]
*[[Woordenbouken Nedersaksisch]]
*[[Platduuts]]

==Referenties==
*[http://neon.niederlandistik.fu-berlin.de/langvar/dialects/dialectmapdaan/image_view_fullscreen Bekiek de dialekkaorte van Jo Daan]

{{SNLV}}

[[Kattegerie:West-Veluws artikel]]
[[Kattegerie:Nedersaksisch]]

[[ca:Baix alemany]]
[[cs:Dolnoněmčina]]
[[da:Plattysk]]
[[de:Niedersächsische Sprache]]
[[en:Low German]]
[[eo:Platgermana lingvo]]
[[fr:Bas-allemand]]
[[fy:Nederdútsk]]
[[he:סכסונית]]
[[hr:Donjenjemački jezik]]
[[hu:Alnémet nyelv]]
[[it:Lingua basso-tedesca]]
[[ja:低ザクセン語]]
[[nds:Plattdüütsch]]
[[nl:Nedersaksisch]]
[[pl:Język dolnoniemiecki]]
[[pt:Plattdeutsch]]
[[ro:Germana joasă]]
[[sv:Lågtyska]]
[[zh:低地德语]]
