{{Wb-logo|Leegsaksische woordenbouken}}
[[Ofbeelding:Low Saxon dialects.png|300px|thumb|Nedersaksisch taalgebied]]
't '''Nedersaksisch''' is een officieel erkende [[streektaol|streektaal]] in [[Nederlaand]] en de [[Europese Unie]] dat besteet uut een groep [[West-Germaanse talen|West-Germaanse]] [[Nederduuts|Nederduutse variëteiten]], dee gien standardtaal vormen en veurnamelijk in 't noordelijke deel van [[Duutslaand]] en in 't noordoostelijke deel van Nederlaand espreuken wonnen (de previnsies [[Grunnen (provinzie)|Grunningen]], [[Drenthe]], [[Oaveriessel|Overiessel]], de [[Gelderlaand|Gelderse]] gebieden de [[Veluwe]], de [[Achterhook|Achterhoek]], en de [[Stellingwarven]] in 't zujen van [[Frieslaand]]). 

Nederlaand erkent 't Nedersaksisch officieel as [[streektaol|streektaal]] en steunt 't op een beteund nivo, zoas beschreven steet in kapittel 2 van 't [[Europees Haandves veur regionale talen of talen van minderheen]]. Duutslaand hef 't haandves neet etekend, en wonnen daor dus oek neet as een officiële taal ezien deur de regering, mar in de [[Europese Unie]] is 't een streektaal dee officieel erkend is. De taalcode (ISO 639-2) van 't Nedersaksisch is '''nds'''.

=='t Begrip==
't Begrip ''Nedersaksisch'' wönnen tot in de jaoren '90 van de [[20e eeuw]] allinnig deur historische taalkundigen gebruuk. De luui dee de Nedersaksische variëteiten praoten neumen der eigen dialek bie de naam van een plaose of streek (Achterhooks, Drèents, Veluws, Elspeets en gao zo mar deur), of ze neumen 't gewoon ''plat'' (in Duutslaand: ''platt'', ''[[Platduuts|Plattdüütsch]]'', ''Neddersassisch'' en zo wat meer). Onder invleud van verschillende streektaalbewegingen hef de poletiek 't begrip over-eneumen en uuteindelijk as streektaal erkend. Van een uniforme cultuurtaal is (nog lange) gien sprake, oek deurdat elke poging van standardisering (spelling en woordenschat) as een vremp verschiensel overkump, en daorumme oek meestentieds of-ewezen wonnen.

=='t Nedersaksisch-Nederduutse dialekcontinuüm==
De dialekken van 't Nedersaksisch vormen een [[taalcontinuüm]] mit de [[Nederduuts|Nederduutse]] dialekken van noordelijk [[Duutslaand]]. Daorumme wonnen alle dialekkn van de [[Veluwe]] tot an de [[Pooln|Poolse]] grens beschouwd as beheurend tot één taal, oek al besteet der gien estandardiseren vorm van. In [[Nederlaand]] wonnen de taal Nedersaksisch eneumd en in [[Duutslaand]] [[Nederduuts]] of [[Platduuts]].

Toch besteet der een vrie groot - en tegensworig groter wonnend - verschil tussen 't Nedersaksisch en 't [[Nederduuts]], want terwiel 't Nedersaksisch onder drok van 't [[Nederlaands|Nederlaans]] steet en de heeltied meer eigenschappen dervan overnimp, hef 't [[Nederduuts]] te maken mit een starke invleud van 't [[Duuts]], dee 't een aandere kaante uutdrif. Zokken verschillen zie-j veural a-j kieken naor de ontlening van nieje woorden en naor de spelling - zo hef 't [[Nederduuts]] de zongenaamde ''Großschreibung'' ('t schrieven van heufwoorden mit heufletters) over-eneumen van 't [[Duuts]], terwiel dat verschiensel in de spelling van de Nedersaksische dialekken van [[Nederlaand]] nargens veurkump.

Eertieds wönnen 't [[Nederduuts]] oek espreuken in de noordelijke Duutse gebieden van wat noen [[Pooln|Polen]], de [[Ruslaand|Russische]] previnsie [[Kaliningrad (previnsie)|Kaliningrad]] en zuudwestelijk [[Litouwen]] bin, mar sinds de verdrieving van 't grootste gedeelte van de [[Duutslaand|Duutske]] bevolking, an 't einde van de [[Tweede Wereldoorlog]], wonnen 't der neet of haos neet meer espreuken.

Wat de sprekers zelf angeet, hemmen de Nedersaksischtaligen in [[Nederlaand]] der over 't algemeen gien meuite mee um an te nemen dat in noordelijk [[Duutslaand]] 'tzelfde soorte dialekken espreuken wonnen. Aandersumme vienen de meeste Nederduutstalingen neet dat de taal deurloop op Nederlaans grondgebied. In dit verbaand mut verniejd wonnen dat in Europees verbaand zowel 't Nedersaksisch (in 't [[Engels]] ''Low Saxon'') as 't [[Nederduuts]] (in 't [[Engels]] ''Low German'') erkenning as minderheidstaal geniet, mar zonder dat ze mit zoveule woorden as één taal erkend wonnen.

Naos 't [[Nederduuts]] is 't Nedersaksisch oek nauw verwant mit 't [[Plautdietsch]] (oek wel ''Mennistenduuts''), dat zich van de zestiende eeuw of onder Nederduutse kolonistengemeenschappen in [[Pooln|Polen]] en laoter [[Ruslaand]] ontwikkeld hef.

== Sprekersantallen ==
't Antal sprekers van 't Nedersaksisch (in [[Nederlaand]]) was volgens een schatting uut [[1999]] zo'n één miljoen, mar dat lik wel een pietse veur zo'n groot taalgebied. Een telling uut [[2003]] kwam op een antal van 1.616.000 sprekers, inclusief 150.000 sprekers in de res van [[Nederlaand]] (veural de [[Raandstad]]) en in 't butenlaand ([[Kannede|Kanneda]], [[Australië]], [[Verienigde Staoten van Amerika|Amerika]], [[Niej-Zeelaand]]). De 1.466.000 sprekers dee in 't Nedersaksische taalgebied woenen, vormen 9,1% van de Nederlaanse bevolking en bin over de verschillende regio's te verdelen net as an-egeven is in de onderstaonde tebel. Je munnen wel beseffen dat 't hierbie veur een groot part um ouwere meensen geet en dat 't sprekersantal daorumme oek jammer genog vlogge ofnimp. 't Antal tweede- of dardetaalsprekers nimp de of-eleupen tied wel wat toe, oek is der de leste tied meer andach veur 't opniej anleren van 't Nedersaksisch bie kienders, heurdeur wonnen derveur ezörg dat 't antal neet nog veerder ummeneer geet en hopelijk zelfs umhoge.

{| {{prettytable}} 
!Nedersaksische gebieden
!Antal sprekers
!Percentazie
|- 
|[[Tweante|Twente]]
|338.000
|62%
|- 
|[[Grunnen (provìnzie)|Grunningen]]
|258.000
|46%
|- 
|[[Drenthe]]
|248.000
|53%
|- 
|de [[Achterhoek]]
|216.000
|60%
|- 
|[[Sallaand]]
|172.000
|35%
|- 
|de [[Veluwe]]
|172.000
|30%
|- 
|[[Stienwiekerlaand]]<br>(de [[Kop van Overiessel]])
|20.000
|48%
|- 
|[[Urk]]
|15.000
|97%
|- 
|[[Weststellingwarf]]
|14.000
|53%
|- 
|[[Ooststellingwarf]]{{Info|Haulerwiek en Waskemar neet mee-erekend}}
|7.000
|30%
|- 
|noordoostelijk [[Utrech]]
|5.000
|12%
|- 
|oostelijk [[Kölmerland en Nijkruusland|Kollumerlaand]]
|1.000
|50%
|- 
|}

==Geschiedenisse==
't Nedersaksisch stamp van 't [[Oudsaksisch]] of, de taal van de [[Saksen (vôlk)|Saksen]]. De oudste teksen in 't Oudsaksisch, dee achter-ebleven bin, stammen uut de [[9e eeuw]]. In de [[12e eeuw]] is daor weer 't [[Middelnedersaksisch]] uut ontstaon. Disse taal was de haandelstaal van de [[Hanze]]. 't Middelnedersaksisch is deur de Hanzekoopluui in 't hele [[Noordzee|Noord-]] en [[Oostzee]]gebied uut-ebreid en was daor de belangriekste taal. Veul Middelnedersaksische woorden bin daordeur in de Scandinavische talen terechtekeumen. To de [[16e eeuw]] tot een einde kwam, was de tied van de Hanze grotendeels veurbie. Luui dee een betere opleiding hannen praoten in [[Nederlaand]] [[Standerdnederlaans|Standardnederlaans]] en in [[Duutslaand]] [[Hoogduuts]]. Teminsen, bie 't zakendoon was dat wel zo, thuus gebruken ze nog Nedersaksisch. De Middelnedersaksische schrieftaal, dee daoruut vort-ekeumen was, vuil in de meeste dialekken uut mekaar. Allinnig in een antal gebieden bleef 't Nedersaksisch nog op schrif bestaon of is in de loop van de tied weer opniej op-esteld.

==Taalgrens==
De heufverdeling van 't Nedersaksisch loop 'neet' langes de grens van [[Nederlaand]] en [[Duutslaand]]. Integendeel: vake heurt een Nedersaksisch dialek uut Nederlaand bie een groter Duuts gebied. Zo is 't [[Tweants|Twents]] een onderdeel van 't Westfaols en heurt 't [[Grunnegs|Grunnings]] bie 't Noord-Nedersaksisch, in 't biezonder bie 't [[Oostfrais|Oostfries]]. Toch is 't idee van de rieksgrens as taalgrens nog neet zo'n slich idee: veural in de woordenschat bin der veul overeenkomsen tussen de dialekken an de Nederlaanse kaante, dit kump deurdat - zoas hierboven als beschreven is - der deur de eeuwen hinne, in Nederlaand naor 't Nederlaans ekeken is veur nieje woorden en in Duutslaand naor 't Duuts, deur disse ontwikkeling bin de dialekken soms iezelig veer uut mekaar egreuid. 't Grunnings is een kleine uutzundering, veul Grunningse woorden koemen oek in 't Oostfries veur.

==Nedersaksische varianten==
Vanwegen de grote verspreiding van 't Nedersaksisch (eertieds van [[Kaliningrad]] tot [[Bunsjoten|Bunschoten]] an toe) bin der verschillende dialekvarianten ontstaon, dee roewweg in dree heufgroepen te kattegeriseren bin: de oostelijke groep (Oost-Duutslaand), de noordelijke groep ([[Sleeswiek-Holstain|Sleeswiek-Holstein]], [[Nedersaksen]], [[Grunnen (provinzie)|Grunningen]], [[Drenthe|Noord-Drenthe]], [[Stellingwarven]], de [[Kop van Overiessel]]) en de zuudwestelijke groep ([[Westfaolen]], [[Tweante|Twente]], [[Sallaand]], [[Gelderlaand]], [[Drenthe|Zuud-Drenthe]]). In de [[Liemers]] wonnen een [[Nederfrankisch]] dialek espreuken mit Nedersaksische invleujen; in de [[Gelderse Vallei]] wonnen een Hollaans-Nedersaksisch overgangsdialek espreuken. Tot de oostelijke groep beheurt oek 't [[Plautdietsch]], dat op of-elegen plaosen in [[Oekraïne]], [[Kannede|Kanneda]] en in [[Verienigde Staoten van Amerika|Amerika]] nog espreuken wonnen. 

===[[Nederlaand]]===
====Dialekkaorte van Jo Daan====
De indeling dee hieronder steet is ebaseerd op de dialekkaorte van [[Jo Daan]]<ref>http://neon.niederlandistik.fu-berlin.de/langvar/dialects/dialectmapdaan/image_view_fullscreen</ref>

====Toelochting====
De indeling van [[Jo Daan]] wonnen 't meest gebruuk deur de Nedersaksische streektaalorganisasies. De indeling dee deur de meeste meensen gebruuk wonnen, kan hier nogal es wat van verschillen. Zo wonnen 't Westerkwertiers tot 't Grunnings erekend, 't Twents-Graafschaps tot 't Twents en de Gelders-Overiesselse dialekken wonnen as amparte dialekken ezien. 't Noord-, Midden- en Zuud-Drents wonnen vake ezien as dialekken van 't [[Drèents|Drents]], in de plaose van dat 't Noord-Drents tot 't Grunnings erekend wonnen, en 't Midden- en Zuud-Drents as amparte dialekken ezien wonnen.

====Indeling====
[[Ofbeelding:Koart Leegsaksisch.png|250px|right|thumb|Gebied in Nederlaand waor Nedersaksisch epraot wonnen]]
* [[Westerkertiers|Westerkwertiers]]
** [[Pompsters|Kollumerpompsters]]
** [[Kölmerlands|Kollumerlaans]]
** [[Middaglands|Mirregslaans]]
** [[Midden-Westerkertiers|Midden-Westerkwertiers]]
** [[Zuud-Westerkertiers|Zuud-Westerkwertiers]]
* [[Grunnegs|Grunnings]] en [[Noordenvelds|Noord-Drents]]
** [[Hoogelaandsters|Hoogelaansters]]
** [[Stadsgrunnegs|Stadsgrunnings]]
** [[Westerwoolds|Westerwolds]]
** [[Veenkelonioals|Veenkeloniaals]]
** [[Oldambtsters]]
* [[Stellingwarfs]]
* [[Midden-Drèents|Midden-Drents]] 
* [[Zuud-Drèents|Zuud-Drents]]
* [[Tweants|Twents]] 
* [[Tweants-Groafschops|Twents-Graafschaps]] 
* [[Gelders-Oaveriessels|Gelders-Overiessels]]
** [[Achterhooks|Achterhoeks]]
** [[Sallaans]]
** [[Urkers]]
* [[Veluws]]
** [[Oost-Veluws]]
** [[West-Veluws]]

===[[Duutslaand]]===
''Der is oek een [[Platduuts]]e Wikipedie:''
{{Interwiki|code=nds|naam=Platduutse}}
*[[West-Leegsaksisch|West-Nedersaksisch]]
**[[Noord-Leegsaksisch|Noord-Nedersaksisch]]
***[[Oostfrais|Oostfrais]]
***[[Sleeswieks]]
***[[Holsteins]]
***[[Hamburgs]]
***[[Eemslaans]]
***[[Heidjers]]
***[[Breems]]
***[[Ditmarsers]]
***[[Eiderstedts]]
**[[Westfaals]]
***[[Munsterlaans]]
**[[Oostfaals]]
*[[Oost-Nederduuts]]
**[[Mecklenburgs-Veurpommers]]
**[[Brandenburgisch]]
**[[Oostpomers|Oost-Pommers]]
**[[Nederprusisch]]
**[[Plautdietsch]]

===[[Denmaark|Denemarken]]===
*[[Sleeswieks]] (''Sleswichsch''/''Slesvigsk'')

==Codes==
Elk Nedersaksisch dialek in Nederlaand hef zien eigen code. Hieronder staon disse codes:

* [[Grunnegs]] - ''gos''
* [[Drèents]] - ''drt''
* [[Stellingwarfs]] - ''stl''
* [[Sallaans]] - ''snk''
* [[Tweants]] - ''twd''
* [[Achterhooks]] - ''act''
* [[Veluws]] - ''vel'' {{Info|Eertieds wanen der amparte codes veur 't West- en 't Oost-Veluws, disse codes bin intied vervuilen en vervungen een code veur 't Veluws (vel)}}

==Nedersaksisch==
*[[Grunnegs]]: ''Leegsaksisch''
*[[Tweants]]: ''Neersassies''
*'''Overig''': ''Nedersaksisch''

==Zie oek==
*[[Nederlaands Leegsaksisch]]
*[[Woordenbouken Nedersaksisch]]
*[[Liest van zinnen ien de Leegsaksische dialekten]]
*[[Platduuts]]

==Rifferenties==
*[http://neon.niederlandistik.fu-berlin.de/langvar/dialects/dialectmapdaan/image_view_fullscreen Bekiek de dialekkaorte van Jo Daan]

{{SNLV}}

[[Kattegerie:West-Veluws artikel]]
[[Kattegerie:Nedersaksisch]]

[[ca:Baix alemany]]
[[cs:Dolnoněmčina]]
[[da:Plattysk]]
[[de:Niedersächsische Sprache]]
[[en:Low German]]
[[eo:Platgermana lingvo]]
[[fr:Bas-allemand]]
[[fy:Nederdútsk]]
[[he:סכסונית]]
[[hr:Donjenjemački jezik]]
[[hu:Alnémet nyelv]]
[[it:Lingua basso-tedesca]]
[[ja:低ザクセン語]]
[[nds:Plattdüütsch]]
[[nl:Nedersaksisch]]
[[pl:Język dolnoniemiecki]]
[[pt:Plattdeutsch]]
[[ro:Germana joasă]]
[[sv:Lågtyska]]
[[zh:低地德语]]
