[[Ofbeelding:Marga Bult.jpg|thumb|right|200px|Marga bult]]
'''Marga Bult''', geboorn as ''Marga Groeneveld'' ([[Lattrop]], [[2 juli|n 2den juli]] [[1956]]) is ne [[Tweante|Tweantse]] [[Zangkeunst|zangeresse]] en [[presentatrise]]. Rechtevoort wont he in [[Deanekaamp]].

==Loopbaan==
Van kleins of an dut Bult al optreadn in de umgewing van Lattrop. Öar eerste plaat ''Twee witte duiven'' keump oet in [[1970]] at he 14 joar is. Doarnoa dut he nog twee plaatn opnemn, woervan't dr ene in t [[Duuts]] is. Hee dut met an ''Stuif es in'' van de [[AVRO]] en geet wieter met optreadn duur [[Neerlaand]]. Nöast t zingen dut he ook nog studeern en krig zin verpleegstersdiploma ''met lof''. Nöast t woark as zangeresse met verskeaidene orkeste in Neerlaand en Duutslaand blif he woarken as verpleegster. Saamn met zangeresse [[Marianne Wolsink]] (van t vrogere [[Teach-In]]) hef he vanof  [[1979]] t duo [[Tulip]].

In [[1981]] keus [[Peter Koelewijn]] Bult oet 250 anmealdings as nieje zangeresse van de meaknsgroep [[Babe (muziekgroep)|Babe]] umdet [[Gemma van Eck]] dr met oetskeaidn. Vanof dee tied wör he bekeand as Marga Bult. Babe har 16 hits en gungn de hele wearld oawer, vuural noar [[Indonesië]]. [[Maleisië]], [[Libanon]], en [[Europa (continent)|Europa]]. [[1986]] stopn Babe.

[[1987]] deed he vuur Neerlaand met an t [[Eurovisiesongfestival]] in [[Brussel]], woerbie't he öarn naam leut skriewn as ''Marcha'' um t vuur de boetlaandse jury's makkeliker oet te sprekn te maakn. hee wör viefdes met 83 peuntn, en kreeg van de internasjonale pers de "populariteatspries".

Noa t songfestival begun Bult met presenteern. Hee wör panellid van t [[VARA]]-programma "Zeg 't maar" en gung in [[1990]] t radioprogramma "n Bult Zon" maakn vuur [[RTV Oost]]. [[1992]] wör he vast panellid bie "Zo Vader, Zo Zoon" van de [[NCRV]]. Later deed he nogg "Altijd maar draaien" van TV Oost , "Let's make music" ([[TROS]]) en "De Droogkap" ([[Veronica]] en ([[Call TV]])) presenteern.

Mei [[2000]] vörmen he met [[Sandra Reemer]] en [[Maggie MacNeal]] t trio [[Dutch-Diva's]]. Doarnöast deed he det joar bie Veronica n programma presenteern met t medium [[Jomanda]].

De Diva's hadn ne mega top 100 hit met t nommer ''from NY to LA''. Wieter wördn ze oet erop as "beste comebackgroep"van t joar [[2001]] en kreegn ze in [[2003]] ne "gouden driehoek" vuur öare positieve biedreage binn de homogemeenskop.

Vanof [[2004]] gung Bult mear bie RTV Oost woarkn, bievuurbeeld met t rechtstreekste diskussieprogramma "Forum", wat alle wekn oet ezeundn wörd.

In [[2005]] stopt Sandra Reemer met de Dutch-Diva's, woernoa't Bult beslöt um [[theater]] te goan don met t [[musical]]stukke "Diva's in nood" met [[Sjoukje Smit]]. Reemer wörd vervöngn duur [[Justine Pelmelay]] in de Dutch-Diva's, mer as den noa kortn tied alwier stopt um mear tied met öar gezin te hebn, besloett Bult en Smit um as duo verdan te goan.

[[2006]] wörd Bult ekeuzn as "Diva van t joar 2006" duur t blad ''Squeeze''. Detzelfde joar krig he bie Radio Oost ook nog ne showbizzrubriek.  Noadet he in öar loopbaan al duetn har ezungn met o.m. Peter Koeleweijn en [[Dennie Christian]], neamp he ook nog ne duetplaat op met [[Wim Rijken]]. Doarnöast hef he n antal gastroln te akteern in [[Van jonge leu en oale groond]].

Januwoari [[2007]] krig he bie RTV Oost alle wekn n [[nöalstukken|nöalstuk]] (Achter de IJssel), woer't he öare meaning en inzichten kwiet kan oawer verskeaidene zaakn woer't he drok met is. In [[april]] van detzelfde joar doot de Dutch-Diva's ne nieje cd-single genaamd "Music" oetbrengn met zanger [[Ben Cramer]], woerbie't ze n naam "Divas vs. Cramer" gebroekt. Doarnöast goat ze de theaters in met ne musical vuur stiching "De Zonnebloem".

Nöast öar presentasie-, zaank- en akteerwoark hef Bult nog n eegn bedrief wat dekorstukke verhuurn dut en is he al joarn ambassadrise vuur de stichting "Kans voor een kind". Seend kort is he ook ambassadrise vuur de stichting "Trainers voor Nakuru" oet [[Kenia]].

RTV Oost maakn van Bult zin leawn ne 8-delige [[realitysoap]] oonder n naam "Een Bult te doen".

==Oetgoande verbeendige==
*[http://twitter.com/#!/margabult Twitterziede van Marga bult]

{{DEFAULTSORT:Bult, Marga}}
[[Kattegerie: Tweants artikel]]
[[Kattegerie: Prissentator]]
[[Kattegerie: Akteur]]
[[Kattegerie: Zanger]]

[[en:Marcha]]
[[fr:Marcha]]
[[nl:Marga Bult]]
[[sv:Marga Bult]]
