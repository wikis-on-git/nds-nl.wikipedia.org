[[Bestaand:Phylloscopus collybita (at sea).jpg|thumb|Tjiftjaf, op haresttrek. Foto eneumen op schip veur de kust van België.]]
[[Bestaand:Phylloscopus collybita.png|thumb|'''1.''' Breudgebied; alleen in de zoemer<br />
'''2.''' Breudgebied; klein antal oek overwienterend<br />
'''3.''' Breudgebied; oek vaak anwezig in de wienter<br />
'''4.''' Overwienteringsgebied<br />
'''5.''' Plaotselik in geschikt leefgebied (oases, bespreuid kultuurland) overwienterend.</div>
]]
[[Bestaand:Phylloscopus collybita.jpg|thumb|Tjitjaf<small>(Newcastle upon Tyne, Northumberland, VK; 18 augustus 2006)</small>]]
De '''tjiftjaf''' ([[Latien]]: ''Phylloscopus collybita'', {{audio|Phylloscopus collybita 7029.ogg|zang}}) is n kleine, dunne [[voegel|zangvoegel]] uut de familie [[Phylloscopidae]] en n veulveurkoemende breudvoegel in Nederland. De voegel het zien naam te danken an zien zang ([[onomatopee]]), wat klinkt as ''tjif-tjaf''. De [[fitis]] en de tjiftjaf bin [[tweelingsoorten]] en beie insekteneters mit n dunne fiene [[sneb]]. Ze bin arg bewegelik en laoten wat oenrustig gedrag zien. t Uterlik van de tjiftjaf liekt arg op de fitis, mar meestentieds hen tjiftjafs donkere poten, terwiel fitissen over t algemeen lichte poten hen. An der zang ku'j de fitis en de tjiftjaf makkelik van mekaar oenderscheien. 

== Zang ==
De tjiftjaf is één van de eerste zangvoegels in de Lege Landen die terugkommen uut der wienterverblief en al in meert is der zang te heuren: 'tjiftjaf-tjiftjaf-tjiftjaf'. In t midden van de zoemer is der gien zang te heuren. In september begint de tweede zangperiode die deurloopt tot in oktober. Ter veurbereiding op de trek eten de voegels der eigen vol aa insekten in de struken, waorbie mit name de jonge tjiftjafs arg vaak n kort hoog kontaktreupjen laoten heuren. Dit reupjen klinkt as: 'hiep', 'wieHUU' of 'whiIET' <ref>[http://www.natuurbericht.nl/?id=6507 Natuurbericht] Wat piept daor in t struukgewas? | Bericht uutegeuven deur SOVON Vogelonderzoek Nederland op diensdag 23 augustus 2011</ref>

== Verspreiding ==
De tjiftjaf komt in heel [[Europa (werelddeel)|Europa]] veur, behalve in [[Schotlaand|Noord-Schotland]], [[Zweden|Zuud-Zweden]] en [[Ieslaand|Iesland]]. Veerder komt de tjiftjaf veur in [[Azië|Noord-Azië]] tot oengeveer 70° NB en der bin geïsoleerde groepen in Noordwest-Afrika en Noord- en West-[[Turkije]] en t noordwesten van [[Iran]].   

t Is n [[trekvoegel]].  De voegels die in Midden- en Noord-Europa breujen, overwienteren in [[Zuud-Europa]] en de noordelike helft van [[Afrika]]. De Noord-Aziatiese voegels overwienteren in tropies Azië. t Kaortjen geeft weer dat der gebiejen bin waorin swienters oek tjiftafs blieven. In zachte wienters bin der oek in Nederland overwienterende voegels. 

In de [[Lege Landen]] is de tjiftaf n veulveurkomende soort van grote tunen, parken en bossen. t Antal breudvoegels in Nederland wort eschat op n half miljoen paor. Der bin jaor op jaor schommelingen, mar niks opvallends an t antal breudvoegels.<ref>[http://www.sovon.nl/soorten.asp?euring=13110&lang=nl SOVON] Verspreiding en antalsontwikkeling van de tjiftjaf in Nederland</ref>

== Taxonomie ==
De tjiftjaf en de [[fitis]] lieken arg op mekaar. Eerst in 1817 worde de tjiftjaf wetenschappelik beschreven, allewel veur die tied al beschrievingen bestungen over fitis en tjiftjaf as voegelsoorten mit n verschillende zang.<ref>Gilbert White,1789. The Natural History and Antiquities of Selborne. London, Cassell & Company.</ref>

t Geslacht ''[[Phylloscopus]]'' het 64 soorten.<ref>Gill, F., Wright, M. & Donsker, D., 2010. IOC World Bird Names (version 2.7)</ref> Hieroender bin nog drie soorten mit de naam tjiftjaf: de [[Kanariese tjiftjaf]] (''P. canariensis''), de [[bargtjiftjaf]] (''P. sindianus'') en de [[Iberiese tjiftjaf]] ''P. ibericus''). De Ibiersiche tjiftjaf wordde lang as n oendersoort ezien. Disse voegel komt veur in Zuudwest-Frankriek, West-Spanje en Portugal. De zang van disse tjiftjaf is aarst. Oek op de Kanariese eilanden komt n are soort veur mit n eigen geluud en veerder is der de bargtjiftaf die veurkomt in de [[Kaukasus]] en de [[Himalaya]].

Daornaost worren der weer verschillende oendersoorten oenderscheien. De bargtjiftjaf van de Kaukasus is n are oendersoort as die in de Himalaya. Oek van de gewone tjiftjaf bestaon verschillende oendersoorten, waoroender de Siberiese tjiftjaf ''P. collybita  tristis'', die oek wel in Nederland ezien wort.   

== Trivia ==
In t [[Suske en Wiske]]-verhaol ''De toornige tjiftjaf'' speult de tjiftjaf de heufdrol, dit verhaol gaot over de voegelvangst in [[België]].

== Referensies ==
<references/>

== Uutgaonde verwiezingen ==
* [http://www.soortenbank.nl/soorten.php?soortengroep=vogels&record=Phylloscopus+collybita SoortenBank.nl - beschrieving, ofbeeldingen en geluud]

{{Dialekt|wvel|Putten|ANS}}

[[Kategorie:Voegel]]

{{Link FA|de}}
{{Link FA|en}}
{{Link FA|sv}}
{{Link GA|es}}

[[ar:سكسكة]]
[[ba:Теңкелдәк төйөт]]
[[bg:Елов певец]]
[[br:Puig chip-chap]]
[[ca:Mosquiter comú]]
[[cs:Budníček menší]]
[[cy:Siff-saff]]
[[da:Gransanger]]
[[de:Zilpzalp]]
[[en:Common Chiffchaff]]
[[eo:Ĉifĉafo]]
[[es:Phylloscopus collybita]]
[[eu:Txio arrunt]]
[[fi:Tiltaltti]]
[[fo:Grannljómari]]
[[fr:Pouillot véloce]]
[[ga:Tiuf-teaf]]
[[he:עלווית חורף]]
[[hu:Csilpcsalpfüzike]]
[[io:Chifchafo]]
[[is:Gransöngvari]]
[[it:Phylloscopus collybita]]
[[ja:チフチャフ]]
[[ku:Çirçire]]
[[lt:Pilkoji pečialinda]]
[[lv:Čuņčiņš]]
[[mrj:Амашкек]]
[[nl:Tjiftjaf]]
[[nn:Gransongar]]
[[no:Gransanger]]
[[pl:Pierwiosnek (ptak)]]
[[pms:Phylloscopus collybita]]
[[pt:Felosa-comum]]
[[ru:Пеночка-теньковка]]
[[sk:Kolibiarik čipčavý]]
[[sl:Vrbji kovaček]]
[[stq:Jiepeke]]
[[sv:Gransångare]]
[[tr:Bayağı çıvgın]]
[[uk:Вівчарик-ковалик]]
[[zh:叽咋柳莺]]
