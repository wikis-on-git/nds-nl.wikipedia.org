t '''Wurstfries''' was t [[Freeske taaln|Friese]] dialekt dat spreuken wordde in t laand [[Wursten]], ten noorden van [[Bremerhaven]]. t Beheurt mit t [[Harlingerfries]], t [[Wangeroogs]] en t nog bestaonde [[Selterfrais|Selterfries]] tot t [[Oosterlauwers Fries]].

t Laand Wursten beheurde vanoolds niet tot t Friese kolonisaosiegebied, mar in de laete [[middelieuwen]] vestigden de Friezen heur der ok. Vanof t einde van de vieftiende ieuw begint t Fries staorigan uut te starven, mar in t laand Wursten weet t nog ienige tied staand te hoolden. An t einde van de zeuventiende ieuw kommen der twie woordeliesten uut die dit dialekt beskrieven. t Wurstfries moet zo an t begin van de achttiende ieuw verdwenen wezen.

t Wurstfries was n volslegen unieke tael: in n protte woorden verdween de stamklinker en bleef de niet-beklemtoonde vokaol over (starker nog: hi'j gruuide vaeke uut tot n lange klinker), terwiel t in alle aandere Germaanse dialekten aandersomme is. Zo wordde t [[Ooldfries]]e ''sunu'' ("zeune") in t Wurstfries ''snuh'', en ''sumur'' ("zoemer") wordde ''smuhr''.

[[Kategorie:Freesk]]
