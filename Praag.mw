[[Bestaand: Prague Montage.jpg|thumb|right|200px|Praag]]
'''Praag''' (Sprek oet {{IPA|[praːx]}}, in t [[Tsjechies]]: ''Praha'') is de heuwdstad van [[Tsjechië]]. t Is doar ook de grötste stad. Dr wont ongevear 1,3 miljoen leu in de stad zelf, en met de boetngebeedn dr bie ereknd kom iej an 2,3 miljoen leu. t Ligt in t noord-westn van Tsjechië an de [[Vltava]]rivier. De stad vaalt oonder n gemoatigd [[zeeklimaat]], met hete [[zommer]]s en friske [[weenter]]s. Praag besteet al 1100 joar.

Praag hef aait al n [[politiek]], [[kultuur|kultureel]] en [[ekonomie]]s sentrum van [[Europa (continent)|Europa]] west, en vuural van [[Centraol-Europa|Centraal Europa]]. Praag was gedoernde de [[Gotiek]] en [[Renaissance]] de vaste wonstea van twee [[Rooms-Duutsen keaizer|Rooms-Duutse keaizers]] en doarmet dus ook de heuwdstad van t [[Helige Roomske Riek]]. t Was later ne belangrieke stad in de [[Habsburgmonarchie]] en t [[Austro-Hongaarse Riek]]. Noa n [[Eersten Wearldoorlog]] wör t de heuwdstad van [[Tsjechoslowakije]]. De stad har nen belangriekn plek in de [[Reformasie]], n [[Dartigjoarigen Oorlog]], in de beaide wearldoorleuge en in de noa-oorlogse [[Kommunisme|Kommunistiese]] tied.

In Praag zeent nen onmeundigen hoop toeristiese publiekstrekkers bewoard ebleewn, zo as t [[Praags Kasteel]], de [[Koarelsbrugge]], t [[Oolde Stadsplein]], t [[Jöds Kwartier]], de [[Lennonmure]] en [[Petřínheuwel]]. Vanof [[1992]] steet t grote historiese sentrum van Praag op de [[Wereldarfgoedlieste|Wearldoarfgoodlieste]] van [[UNESCO]].

Praag hef mear as tien grote [[museum]]s, nöast ontelboare [[theater]]s, [[gallerie]]jn, [[bioskoop]]n, en aandere historiese tentoonstelliges. Praag hef n groot anbod van openboare en privaatskooln, woeroonder de wied en zied bekeande [[Koarelsuniversiteat]]. De rieke geskiedenisse van Praag trekt völle toeristn; in [[2009]] mear as 4,1 miljoen.

Praag wörd wal es an eduudt as ne [[wearldstad]]. Praag hef n modern openboar vervoorstelsel. Doarnöast is Praag good te bereikn met n [[auto]], n [[trein]] of t [[vleegtuug]].

[[Kategorie:Tweants artikel]]
[[Kategorie:Stad in Tsjechië]]
