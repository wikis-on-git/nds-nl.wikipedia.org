{{etalage}}{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;
!colspan="2" bgcolor="lightgrey"|<big>Westlaauwers Frais</big>
|-
|Noam  
|Westlaauwers Frais
|-
|Andere noamen  
|Frysk, Westlauwers-Frysk 
|-
|Nederlaandse noam  
|Fries
|-
|Proat in  
|[[Fraislaand]], [[Nederlaand]] 
|-
|Toalgebied  
|
*Provinzie [[Fraislaand]], mit uutzöndern van [[Et Bildt|t Bilt]], [[Stellingwarven|Stellenwaarven]], t oostelke dail van de gemainte [[Kölmerlaand]], [[Amelaand (eilaand)|Amelaand]], [[Vlielaand (eilaand)|Vlielaand]] en midden van [[Terschelling (eilaand)|Schèlln]].  
*De drijhouk Moarum - De Wilp - De Penne in provìnzie [[Grunnen (provìnzie)|Grunnen]]
|-
|Aantel sprekers 
|600.000  
|-
|Dialekten 
|
* [[Wooldfries|Woldfrais]]
* [[Kleifries|Klaaifrais]]
* [[Zuudwesthoeks|Zuudwesthouks]]
* [[Noordhoeks|Noordhouks]]
* [[Hindeloops|Hìndelopsters]]
* [[Terschellings|Schèllngers]] (Westers)
* [[Oosters (Terschelling)|Oosters]]
* [[Schiermonnikoogs|Aailaandsters]]
|-
|Toalklassifikoatsie  
|
*[[Indo Europees]]  
**[[Germoans]]  
***[[Westgermoans]]  
****[[Ingvaeoons]]
****[[Freesk|Frais]] 
*****'''Westlaauwers Frais''' 
|-
|Schrift  
|[[Latainse alfabet]] 
|-
|Toalstoates
|t Westlaauwers Frais wordt zain as offisjele toal van provìnzie Fraislaand, noast t [[Nederlaands]].
|-
|Toalkode ISO 639-1  
|fy
|-
|Toalkode ISO 639-2  
|fry 
|-
|Toalkode ISO 639-3/DIS 
|fri 
|}
[[Ofbeelding:Lânkaart_taalsitewaasje_noard-nederlân.GIF|thumb|Toalsituwoatsie in noordelk Nederlaand]]
[[Ofbeelding:Grafyk_talen_sprutsen_yn_fryslân.gif|thumb|Weergoave van de toaln dij in provìnzie Fraislaand (as mouertoal) proat worden (in persìnten)]]
[[Ofbeelding:Grafyk_behearsking_frysk_troch_ynwenners_fryslân.gif|thumb|Beheersen van Frais deur de inwoner van provìnzie Fraislaand (in persìnten).]]
'''Westlaauwers Frais''' (of gewoon ''Frais'') is n toal dij heurt bie [[Noordwestgermoanse toaln|Noordwestgermoanse toek]] van [[Westgermoanse toaln]]. Deur toalkundegen wordt  maisttied ''Westerlaauwers Frais'' nuimd. In boetenlaand staait t veuraal bekind as ''Westfrais'', moar in [[Nederlaand]] het [[Westfrais]] andere betaikenis. Op dizze pagina wordt de noam "Frais" aanholden.

== Verbondskop mit aandere toaln ==
Frais is naauw verbonden aan baaide aandere [[Freesk|Fraise toaln]], t [[Selterfrais]] en t [[Noordfrais]]. Wieder is Frais van oorsprong ook naauw verbonden aan [[Angelsaksisch|Angelsaksische toaln]], [[Engels]] en [[Skots]]. Deur aivenlaange oafzönderlke ontwikkeln - zowel dij van de Angelsaksische toaln op [[Britse Eilanden|Britse Aailanden]], as dij van Frais op kontinìnt - het t tegenswoordege Frais aigelks meer gemain mit [[Nederlaands]] as mit Engels.

== Sprekers ==
=== Toalgebied ===
Frais wordt proat op vastelaand van de [[Nederlaand]]se provìnzie [[Fraislaand]], mit oetzöndern van de [[Stellingwarven|Stellenwaarven]] in zuudoosten, oostelk [[Kölmerlaand]] in noordoosten en [[Et Bildt|t Bilt]] (olle monden van [[Middelzee]]) in noorden. Op de [[Waddenaailanden]] wordt Frais proat op [[Schiermonnikoog|Schiermunksoog]] moar nait op [[Amelaand (eiland)|Amelaand]] en [[Vlielaand (eilaand)|Vlielaand]]. Op [[Terschelling (eilaand)|Schèlln]] wordt t allend proat op de oostelke en westelke oetìnden van t aailaand, moar nait in midden van Schèlln, in t gebied om [[Midslaand]] hìn. Wieder wordt t ook nog proat in n lutk paart van provìnzie [[Grunnen (provìnzie)|Grunnen]], van Fraise grèns tot de plakken [[Moarum]], [[De Wilp]] en [[De Penne (Grönnen)|De Penne]] tou.

=== Aantel sprekers ===
Frais wordt in provìnzie Fraislaand as mouertoal proat deur 347.000 mìnsken, oftewel deur 55% van inwoner. In noaberske Grunnen wordt t proat deur sikkom 3.000 mìnsken. Boeten aaigens toalgebied wordt t proat deur sikkom 150.000 mìnsken in de rest van Nederlaand, veurnoamelk in [[Raandstad]], in stad [[Grunnen (stad)|Grunnen]] en in [[Noordoostpolder]]. En den is der nog de verrazzend grode Fraistoalege groep in t boetenlaand, dij schat wordt op 80.000 tot 100.000 mìnsken tou. Dat komt den oet op minimoal 600.000 Fraistoalegen. Doarnevven wordt Frais ook nog as twijde toal proat deur sikkom 110.000 van hoes oet nait-Fraistoalege inwoner van  provìnzie Fraislaand.

=== Toalbeheersen ===
Van de sikkom 630.000 inwoner van de provìnzie Fraislaand kin 94% Frais verstoan, 74% Frais proaten, 65% Frais lezen en 17% Frais schrieven.

== Dialekten ==
<small>Zai ook: [[Friese dialecten|Fraise dialekten]]</small>

Der worden aacht Fraise dialekten onderschaaiden, dij onder mekoar vrij simpel veur mekoar verstoanboar binnen. Vijer doarvan, [[Klaaifrais]], [[Woldfrais]], [[Zuudhouks]] en [[Noordhouks]] hebben grode verspraaiden en worden deur hail ìnde mìnsken proat, in tieds dat de aander vijer, [[Oosters (Terschelling)|Oosters]], [[Hindelopsters]], [[Schèllngers]] en [[Aailaandsters]] lokoal proat worden en bekìnd binnen bie lutje gemainskoppen van hoogoet enkeld honderden mìnsken. Deur heur isoloatsie binnen t veuraal dizze vaaier minder sproken dialekten dij t maist van [[Standaordfries|Standerdfrais]] oafwieken.

== Fraise standerdtoal ==
In de lèste helft van [[19e eeuw|19e]] en eerste helt van [[20e eeuw|20e aiv]] is Fraise standerdtoal soamenstèld. Bie  standerdisoatsie van Frais haarn Woldfrais, as grootste dialekt, en Klaaifrais, dat vanoldsheer de hoogste stoates haar, wiedvot maiste invloud had. Zuudhouks wuir vrijwel boeten beschaawen loaten, in tieds dat de vaaier lutje dialekten hailmoal negeerd wuiren. Doch bestaait der in Frais n, veur standerdtoal, haile ongewone vraaihaid wat woordgebruuk aangaait.

Eerste offisjele spellen, de [[Selskipsstavering]], dateert oet [[1879]]. In [[1948]] wuir dij vervongen deur de [[Akademystavering]], ook wel ''olle spellen'' nuimd. In [[1980]] wuir ook dij weer vervongen, deur [[Steatesstavering]], ook wel ''nije spellen'', dij tegenswoordeg nog in gebruuk is.

Vergeliek in onderstoande tabel de telwoorden ain tot en met tien tou in Standerdfrais en de vijer maist oafwiekende dialekten.

{| align=centre
|
{| border="1" align=right padding="2" cellpadding="4" cellspacing="0"  width="300" style="background: #f9f9f9; border: 1px #aaaaaa solid; border-collapse: collapse; font-size: 100%;"
!style="border: 1px #aaaaaa solid;"|Hoogelaandsters
!style="border: 1px #aaaaaa solid;"|ain
!style="border: 1px #aaaaaa solid;"|twij
!style="border: 1px #aaaaaa solid;"|drij
!style="border: 1px #aaaaaa solid;"|vaaier
!style="border: 1px #aaaaaa solid;"|vief
!style="border: 1px #aaaaaa solid;"|zès
!style="border: 1px #aaaaaa solid;"|zeuven
!style="border: 1px #aaaaaa solid;"|aacht
!style="border: 1px #aaaaaa solid;"|negen
!style="border: 1px #aaaaaa solid;"|tien
|- 
!style="border: 1px #aaaaaa solid;"|Standerdfrais 
|style="border: 1px #aaaaaa solid;"|ien
|style="border: 1px #aaaaaa solid;"|twa
|style="border: 1px #aaaaaa solid;"|trije
|style="border: 1px #aaaaaa solid;"|fjouwer
|style="border: 1px #aaaaaa solid;"|fiif
|style="border: 1px #aaaaaa solid;"|seis
|style="border: 1px #aaaaaa solid;"|sân
|style="border: 1px #aaaaaa solid;"|acht
|style="border: 1px #aaaaaa solid;"|njoggen
|style="border: 1px #aaaaaa solid;"|tsien
|- 
!style="border: 1px #aaaaaa solid;"|Hindelopsters
|style="border: 1px #aaaaaa solid;"|een
|style="border: 1px #aaaaaa solid;"|twaa
|style="border: 1px #aaaaaa solid;"|trê
|style="border: 1px #aaaaaa solid;"|fèuwer<br />fouwer
|style="border: 1px #aaaaaa solid;"|fiiuw
|style="border: 1px #aaaaaa solid;"|seks
|style="border: 1px #aaaaaa solid;"|saan
|style="border: 1px #aaaaaa solid;"|acht<br />akst
|style="border: 1px #aaaaaa solid;"|nèugen<br />nougen
|style="border: 1px #aaaaaa solid;"|tên
|-
!style="border: 1px #aaaaaa solid;"|Schèllngers (Westers)
|style="border: 1px #aaaaaa solid;"|ien
|style="border: 1px #aaaaaa solid;"|twae
|style="border: 1px #aaaaaa solid;"|trea
|style="border: 1px #aaaaaa solid;"|fjouwer
|style="border: 1px #aaaaaa solid;"|fiif
|style="border: 1px #aaaaaa solid;"|seks
|style="border: 1px #aaaaaa solid;"|sôn
|style="border: 1px #aaaaaa solid;"|acht
|style="border: 1px #aaaaaa solid;"|njoggen
|style="border: 1px #aaaaaa solid;"|tsjien
|-
!style="border: 1px #aaaaaa solid;"|Oosters
|style="border: 1px #aaaaaa solid;"|ien
|style="border: 1px #aaaaaa solid;"|twae
|style="border: 1px #aaaaaa solid;"|trea
|style="border: 1px #aaaaaa solid;"|fjouwer
|style="border: 1px #aaaaaa solid;"|fiif
|style="border: 1px #aaaaaa solid;"|seks
|style="border: 1px #aaaaaa solid;"|sôn
|style="border: 1px #aaaaaa solid;"|acht
|style="border: 1px #aaaaaa solid;"|njuggen
|style="border: 1px #aaaaaa solid;"|tsjien
|-
!style="border: 1px #aaaaaa solid;"|Aailaandsters
|style="border: 1px #aaaaaa solid;"|iën
|style="border: 1px #aaaaaa solid;"|twa
|style="border: 1px #aaaaaa solid;"|trooi
|style="border: 1px #aaaaaa solid;"|fjèuwer
|style="border: 1px #aaaaaa solid;"|fiif
|style="border: 1px #aaaaaa solid;"|seks
|style="border: 1px #aaaaaa solid;"|saun
|style="border: 1px #aaaaaa solid;"|acht
|style="border: 1px #aaaaaa solid;"|njuegen
|style="border: 1px #aaaaaa solid;"|tsiën
|}
|}

Fraise alfabet bestaait nait zo as Nederlaandse alfabet oet 26 letters, moar oet 23. In Frais kommen noamelk letters "q" en "x" nait veur. Bovendat wordt letter "y" zain as variant van "i" en doar ook onder alfabetiseerd, zodat woord "ympulsyf" in Frais woordbouk ook veur woord "inisjaasje" staait. Wieder komt letter "c" in Frais allend veur in kombinoatsie "ch". De letters "v", "z" en "ch" kommen noeit aan begun van woord en letter "g" noeit aan ìnd van n woord.  t Karakteristieke van schreven Frais wordt vörmd deur klanken mit diakritische tekens ("â", "ê", "ô", "û" en "ú"), dij in Nederlaands nait veurkommen.

== Invlouden van aandere toaln ==
Nevven invloud van Nederlaands het Frais deur aiwen hìn ook staarke invloud van [[Frans|Fraans]] ondergoan.

Oldste serie Fraanse lainwoorden is aiglieks allend veur toalkundegen weer te kennen. t Gaait doarbie om woorden as "bist"/"beest" (Oldfraans "''beste''" - Nijfraans "''bête''"), "duorje" ("''durer''"), "kâns" ("''chance''") en "keatse" ("''chasser''"). t Opnemen van Fraanse lainwoorden in  Frais zol middelkerwies via Nederlaands gongen wezen (vergeliek  Nederlaandse "''beest''", "''duren''", "''kans''" en "''kaatsen''").

Moar Frais het ook wat lainwoorden oet Fraans opnomen dij in  Nederlaands nait veurkommen, zo as "perfoarst" ("''par force''"), "argewaasje" ("''arguer''"), "krupsje" ("''corruption''") en "aljemint" ("''alignement''").

Lèste aiv het Frysk noast dij van Nederlaands veuraal invloud van  Engels had, en den veurnoamelk van [[Amerikoans Engels]]. Dit onderandere deur media: Amerikoanse films, Engelse komputerprogrammeern, enzoveurt.

== Geschiednis ==
Veur ontstoan van Frais mout der n aandere toal proat wezen, meugelk deur oorspronkelke bewoner van de Fraise gebieden, veur  [[Germaonen|Germoanen]] woar [[Friezen (volk)|Fraizen]] van oafstammen. Dizze toal wordt ook wel aanduud as [[Proto-Frais]], moar toalkundegen binnen der nait over ais of der van dizze [[substraat|substroattoal]] in tegenswoordege Frais nog spoorn weer te vinden binnen.

Oldste Frais het in [[runen|rune-inskripsies]] van veur aachtste aiw overleefd. n Betere bron lieken olle [[plaknoam]]en, dij veur eerst sunt [[700]] spesifieke [[klankverschiensel]]s zain luiten. Der wordt doarom wel docht dat ontstoan van Frais as oafzönderlke toal, in dij tied steevonden haar.

Loatere geschiednis van Fraise toal wordt grofzain opdaild in drij tiedsflakken, noamelk dij van [[Oldfrais]] (±1150-±1550),  [[Midfrais]] (±1550-±1820) en [[Nijfrais]] (±1820-non). Aantel toalkundegen zain Midfrais nait as apaarte periode moar as dail van  Nijfrais.

== Frais in bestuur ==
Houwel dat fansels in de praktijk al laank barde, kregen de [[Frieslaand|Fraizen]] in [[1995]] wettelk recht om heur toal in de sweern van gemainteroaden en [[Pervinciaole Staoten|Fraise Stoaten]] te bruken. In [[1997]] wuiren bie wet meugelkheden om Frais in  rechtzoal te bruken, goudkeurd, zodat non onder meer ook openboar ministerie en rechterelke macht Frais offisjeel bruken maggen.

Inwoner van Fraislaand kinnen in Frais mit gemaintelke en provinzjoale overhaid kommuniseern en korrespondeern. De provìnzie en aantel gemaintes hebben der belaidspunt van moakt om meer Frais te bruken bie opstelln van offisjele dokumìnten. Deur aantel wetswiezegens binnen zölke Fraise stukken non vraaiwel aait rechtsgeldeg. Ain van lèste oetzönderns doarop waren de statuten veur verainen, moar sunt [[2002]] kinnen dij ook in Frais opsteld worden. Traauw- en geboorte-akten binnen op heden in aal Fraise gemaintes twijtoaleg.

=== Eerkennen in Europees verbaand ===
In [[1996]] het Nederlaandse overhaid Frais opgeven onder Aartikel III van [[Europees Haandves veur regionale talen of talen van minderheden|Europees Haandvest veur regionoale toaln of toaln van minderheden]], dat 48 meugelkheden veur toal-beschaarmen baaidt. As oetvouern doarvan wuir in [[2001]] ''verdrag van Fraise toal en kultuur'' sloten tuzzen de Nederlaandse overhaid en de provìnzie Fraislaand.

=== Fraise plaknoamen ===
Ook op gebied van plaknoamen het Frais veuroetgong moakt. In tieds dat twijtoalege plaknoambreds al sunt de viefteger joarn deur vraaiwel aal Fraise gemaintes bruukt wuiren, haarn van [[1989]] oaf vaaier van de 31 gemaintes, [[Tietjerksterediel|Tietsjerksteradail]], [[Boornsterhem|Boornsterhaim]], [[Littenserediel|Littenseradail]] en [[Ferwerderediel|Feerwerderadail]], offisjele plaknoamen verfraisd. Bovendat is in [[1997]] offisjele provìnzienoam veraaderd van "''Friesland''" in "Fryslân". Wierder hebben aal [[waoterschap|zielvesten]], mit oetzöndern van dij van nait-Fraistoalege [[Stellingwarven|Stellingwaarven]], heur offisjele noamen verfraisd.

== Onderwies ==
Houwel t in de praktijk allaank gebeurde, wuir Frais in [[1937]] as extra vak in onderwies toustoan, houwel t pas in [[1956]] stoates van volweerdeg schoulvak kreeg. In [[1980]] wuir t n verplicht vak op grondschouln en in [[1993]] in  eerste joar van veurtzet onderwies. Ook mag Frais op grondschouln offisjeel bruukt worden as lestoal, zo as dat op sikkom 80% van de schouln doan wordt.

Wat Frais as akademische oplaaiden aangaait, haar t al in [[1896]] as privoat dosìntskop tougaang kregen tot [[Rieksuniversiteit Utrecht|Rieksakedemie Oetrecht]] en in [[1917]] tot [[Rieksakademie Grunnen]]. In [[1930]] kwam der lektoroat Frais aan [[Rieksakademie Grunnen]], dat in [[1941]] omzet wuir in volweerdege leerstoul. Al eer waren aan [[Universiteit van Amsterdam|Akademie van Amsterdam]] ([[1934]]) en aan Rieksakademie Oetrecht ([[1935]]) biezöndere leerstouln tot staand kommen. In [[1951]] kwam aan [[Vrije Universiteit|Vraaie Akademie]] in [[Amsterdaam]] gewone leerstoul, dij in [[1994]] ook weer opheft wuir. Op heden is der ain gewone leerstoul Frais, aan Rieksakademie in Stad, en binnen der drij biezöndere leerstouln Frais, aan Rieksakademie Oetrecht, Akademie van Amsterdaam en [[Rieksuniversiteit Leiden|Rieksakademie Laaiden]].

== Media ==
=== Dagbloader ===
In media het Frais wizzelnde resultoaten boukt. In schreven zoaken wordt Frais moar in sikkom 5% van artikels in baaide provinzjoale kraanten, ''[[Ljouwerter Krante]]'' en ''[[Frysk Deiblêd]]'', bruukt. Wel worden Fraise sitoaten in wierdere Nederlaandsktoalege artikels in Frais gebruukt, wat uniek is veur [[Europa]].

=== Femilieberichten van dagbloader ===
In femilieberichten in baaide provinzjoale kraanten wordt binoa allend moar Frais bruukt. Volgens tellen oet begun van zeuventeger joarn was 12% familieberichten in Frais, volgens tellen oet [[1991]]-[[1992]] 23% en volgens stekproef oet [[2000]] sikkom 30%.

=== Tiedschriften ===
In [[1997]] wuir ''[[Frysk en Frij]]'', lèste braid-orienteerde Fraistoalege tiedschrift, opheven. As vervangen kwam der de  zonuimde ''F-side'', Fraistoaleg blad dij ain moal in week in baaide provinzjoale kraanten verscheen. Dij ''F-side'' het binoa gain daipgoande inhold en kin nait in schade van ''[[Frysk en Frij]]'' stoan.

Ainegste echte Fraisktoalege publikoatsies binnen tegenswoordeg  vaaier literaire tiedschriften ''Trotwaer'', ''Hjir'', ''Kistwurk'' en ''M3''. Wel binnen der nog aandere Fraistoalege oetgoaven, moar dij binnen maisttieds verbonden aan instellns, as ''[[Swingel]]'', dan [[Ried fan de Fryske Beweging]]; ''It Beaken'', dan [[Fryske Akademy|Fraise akademie]]; ''Us Wurk'', van [[Fries Instituut|Frais Instituut]] aan Rieksakademie Grunnen; ''Frijbûtser'', van de [[FNP]]; en ''Each en Ear'', van [[Omrop Fryslân]].

=== Radio ===
In aander media gong t Frais beter oaf. Eerste Fraistoalege radioprogramma wuir oetzonden in [[1946]], deur de regionoale zìnder RONO (''Regionoale Omroup Noord en Oost'') dij doudestieds de helft van Nederlaand beslogt. Pas in [[1977]] wuir de provinzjoale ''Radio Fryslân'', loater omtaaierd tot ''Omrop Fryslân'', opricht. Tegenswoordeg zìndt dij op radio 80 uur in week oet en is t de populairste radiozìnder van provìnzie Fraislaand.

=== Wiedkieker ===
Op laandelke wiedkieker zìndt Omrop Fryslân maiste weke programma van sikkom hail uur oet en wierder nog ais 20 menuten schoulprogramma. Mit ainander komt dat oet op 37 uur in joar. Sunt [[1994]] verzörgde de Omrop ook regionoale programma's, soavends ain uur, mit de rest van oavend weerhoalns.

=== Spulfilms en series ===
De lèste joarn binnen der wierder ook verschaaidene Fraistoalege spulfilms moakt deur regisseurs as [[Pieter Verhoeff|Paiter Verhoeff]] en [[Steven de Jong|Stevven de Jong]]. Zo verscheen in [[1985]] ''De Dream''; in [[1996]] ''[[De Gouden Swipe]]''; in [[2001]] ''[[Nynke]]''; en [[2002]] ''[[De Fûke]]''. Sunt [[2001]] is der ook Fraistoalege soap op Omrop Fryslân, mit as titel ''[[Baas Boppe Baas]]''.

=== Internet ===
Op [[Internet|droad]] is groot aatel Fraistoalege webstees te vinden, dij n groot skala aan onderwaarpen behaandelt. Om in Frais makkelker tekstverwaarken te kinnen, het Amerikoanske IT-bedrief [[Microsoft]] in soamenwaarken mit [[Fraise Akademie]] Fraise spellensysteem ontwikkeld. Sunt begun 2005 is der van aantel programma's dus Fraise verzie beschikboar. Sunt [[2 september|2 septìmber]] [[2002]] wordt op internet schreven aan [http://fy.wikipedia.org/wiki/Haadside Fraise Wikipedie], dij op momìnt meer as 2.500 zieden het.

== Kunsten ==
=== Literatuur ===
Wat de literaire produksie aangaait, verschenen der joalieks binoa honderd nije Fraistoalege fiksie- en non-fiksiewaarken, wat hail wat is veur zonen lutje toal. Doarbie mout raiken holden worden mit dat de oploagen maisttieds vraai bepaarkt binnen. Maist verkochte Fraistoalege bouk is nog aal de roman ''[[De Gouden Swipe]]'' ([[1941]]), van [[Abe Brouwer]], woarvan 30.000 exemploarn van verkocht binnen, al wordt ''[[Feroaring fan Lucht]]'' ([[1971]]), van [[Rink van der Velde]], mit 29.900 verkochte exemploarn, ook oareg noabersk.

=== Meziek ===
Nevven Fraise bouken kommen der joarlieks ook nog zonen 20 Fraistoalege cd's oet, maisttieds mit popmuziek. Verschaaidene Fraistoalege vèrskes hebben lèste joarn in natsjonoale hitliesten stoan, bieveurbeeld ''Bonkefeart'' van [[Anneke Douma|Anke Douma]], ''In nije dei'' van [[de Kast]], en ''Wêr bisto'' van [[Twarres]]. Dij lèste was eerste Fraistoalege vèrske oeit op nommer ain in de Nederlaansde hitliesten.

=== Theoater en toneel ===
Op t gebied van drama bestaait der profesjoneel Fraistoaleg theoatergil, [[Tryater]], dat vraai grode popularitaait het. Wierder het binoa elk dörp zien aaigens amateurtoneelverainen, dij deur de grode meerderhaid van verainen bij de [[Ried fan de Fryske Beweging]] aansloten [[Bûn fan Fryske Tonielselskippen]] is.

== Kìrk ==
Ain stee woar t Frais nog nait echt deurdrongen is, is in kìrk.  Grode meerderhaaid van kèrksdainsten is tot op heden in t Nederlaands. Doch binnen der elke zöndag wel aantel Fraise dainsten, maisttieds tuzzen 10 en 20, verspraaid over de haile provìnzie. Der het in verleden wel aait aandocht veur t vertoaln van gebeden en gezangen wèst. Zo het "de Yntertsjerklike Kommisje foar de Earetsjinst" (YKFE) der in 2004 veur zörgd dat t [[Lieteboek foar de Tsjerken]] non ook op kompaktformoat te kriegen is.

{{Dia|Schreven in t [[Hoogelaandsters]]}}
{{SNLV}}

[[Kattegerie:Grunnegs artikel]]
[[Kattegerie:Frieslaand]]
[[Kattegerie:Freesk]]

[[ar:الفريزية]]
[[br:Frizeg ar c'hornôg]]
[[cs:Západofríština]]
[[da:Westerlauwersfrisisk]]
[[de:Westfriesische Sprache]]
[[en:West Frisian language]]
[[eo:Okcidentfrisa lingvo]]
[[fr:Frison occidental]]
[[fy:Frysk]]
[[gv:Freeshlannish Heear]]
[[hak:Sî Fut-lî-sî-ngî]]
[[hsb:Zapadofrizišćina]]
[[it:Dialetto frisone occidentale]]
[[li:Westerlauwers Fries]]
[[lv:Rietumfrīzu valoda]]
[[mhr:Фриз йылме]]
[[nl:Westerlauwers Fries]]
[[no:Vestfrisisk]]
[[pms:Lenga frison-a ossidental]]
[[sv:Västfrisiska]]
