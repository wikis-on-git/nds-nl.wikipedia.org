[[Ofbeelding:Siaradwyr y Gymraeg ym Mhrif Ardaloedd Cymru.png|thumb|Antal sprekers van t Kumries in persenten, per gebied in [[Kumrië]]]]
t '''Kumries''' of '''Wels''' (in de taal zelf: ''Cymraeg'', [[Engels]]: ''Welsh'') is n [[Keltiese talen|Keltiese taal]], die veural espreuken wörden in [[Kumrië]] deur n deel van t [[Kumriërs (volk)|Kumriese volk]]. 

t Is bekend deur [[glos]]sen vanaof de [[9e eeuw]]. De taal beheurt tot de [[Keltiese talen]] en is verwaant mit t [[Iers|Iers-Gaols]], t [[Bretons]], t [[Kornies]], t [[Manx]] en t [[Schots-Gaols]]. t Wörden eschreven in de Kumriese variaant van t [[Latains alfabet|Latiense alfabet]]. 

Over de hele wereld bin der ongeveer 700.000 meensen die Kumries praoten, veurnamelik in [[Kumrië]] zelf (611.000), [[Engelaand (regio)|Engelaand]] (133.000) en [[Chubut (provinsie)|Chubut]] in [[Argentinië]] (5.000). Der bin oek kleine gemeenschappen in [[Verienigde Staoten van Amerika|Amerika]] en [[Kanada]]. In [[2004]] wördden t deur 21,7 % van de bevolking espreuken, een stieging mit 2 % sinds [[1991]]. Alsmer meer meensen praoten Kumries, allewel t altied tweetalig is - ze praoten oek [[Engels]] of, in Argentinië, [[Spaans]]. t Kumries wörden veural espreuken op t plattelaand van [[Kumrië]], in t noorden en in t westen. Daor is disse taal vake oek gedeeltelik de onderwiestaal op de legere schoelen. t Hoogste antal sprekers vie'j in t gebied [[Gwynedd]], waor 76,1% van de bevolking Kumries as moerstaal hef. Disse taal ma'j niet deur mekaar haolen mit de [[Kumries-Engelse dialekten]], dit bin Engelse dialekten die espreuken wörden in Kumrië en bin dus niet Kelties.

De Kumriese grammatika en uutspraak is naor sekuur. De op twee nao langste plaotsnaam ter wereld is in t Kumries: [[Llanfairpwllgwyngyllgogerychwyrndrobwllllantysiliogogogoch]]. t Is n samenstelling die steet veur: "De karke van de heilige Maria in de luwte van witte haozebomen bie de dreikolke bie Sunte-Tysilio's rooie grotte."

Literaere teksten in t Kumries bestaon al sinds 1100. Op hejen is der n [[Kumriese literatuur|bleuiende literatuur]] in t Kumries.

* Vanaof 1982 is der oek n tillevisiezender in de Kumriese taal: [[S4C]].
* Op 9 meert 2008 wördden bekend emaakt dat t '''Kumries''' n ko-offisiële staotus krig binnen de [[Europese Unie]]. Dat betekent dat burgers t Kumries maggen gebruken as ze mit ene gaon praoten of schrieven van de Europese instellingen.

== Geschiedenisse ==
De oudste nog bekende bronnen van t Kumries bin uut de [[6e eeuw]]. De taal uut disse periode wördden oek wel Vrog-Kumries eneumd. Hiervan is niet zo veule overebleven. Van de [[9e eeuw]] tot de [[11e eeuw]] was dat Oud-Kumries. Van de [[12e eeuw|12e]] tot de [[14e eeuw]] is dat Middel-Kumries. Daornao kömp t Moedern-Kumries, dat in twee periodes verdeeld kan wörden. Van de [[14e eeuw|14e]] tot de [[16e eeuw]] n Vrog-Moedern-Kumries en daornao n Laot-Moedern-Kumries dat begun bie de [[Biebel]]vertaling van [[William Morgan]] in [[1588]].

== Uutgaonde verwiezing ==
* [http://website.leidenuniv.nl/~jongelingk/projects/wlshintr/welshgrammar/wg00les.html Kumriese grammatika veur beginners]

{{Interwiki|kode=cy|naam=Kumriese}}
{{Dia|Dit stuk is eschreven in t [[Nunspeets]], in de [[Algemene Nedersaksiese Schriefwieze]]}}
{{Commonscat|Welsh language|Kumriese taal}}

[[Kategorie:West-Veluws artikel]]
[[Kategorie:Keltische taal]]

{{Link FA|af}}
{{Link FA|gv}}
{{Link FA|ru}}
