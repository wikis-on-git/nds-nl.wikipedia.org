'''Filippus Evangelie''' is 'n old [[gnostiek|gnostisch]] geschrift, stammend uut end vierde eeuwe of begun viefde eeuwe, wulk zi'j saomen hebt evunnen met 51 aandre boeken bi'j Nag Hammadi. Dit is iene van de verleuren evangelies, de aole geschriften die deur de orthodoxie van 't vrogge christendom verketterd en vernietigd bint. Op enkelen nao dan. Ut bestiet uut vulle wiesheidsspreuken, dizze wiesheid zol van [[Jezus Christus]] ofkomstig ween.

De evunnen geschriften bevat in totaal dus 52 teksten, en waren verpakt in dartien papyrusboeken. 't Filippus Evangelie waar verpakt saomen met 't [[Evangelie van Tomas|Thomas Evangelie]] en nog vief aandre warken in de twiede baande.

Ut Filippus Evangelie waar eschreven in 't koptisch, maor waorschienlik is dizze weer vertaald van uut 't Grieks, maor zi'j deenkt ok det de schriever kennis ehad mut hebben van 't Aramees. Ok nemp zi'j an det 't ofkomstig is uut Syrië. 't Hef ok veul verwantschap met Valentiniaans-gnostische concepten en daorumme een reden umme de orsjenele schrieveri'je, in 't Grieks, te dateren in de twiede helfte van de twiede eeuwe, of nog heel mischiene vrog in de darde eeuwe. 't Is dus nie zo as 't Thomas Evangelie det 't een vrogge bron is over Jezus, waor Thomas eerder is eschreven as al de boeken uut 't [[Ni'je Testement]].

==De inhold==
Ut bestiet uut 'n 100 en 1 maol wiesheidspreuken, wulke nie snelle te begriepen bint, en zeker is 'n bepaolde gnostische kennis en meditatie neudig. De uutspraken, of stukkies, wöd ok wel 'logions' enuumt. De tekste wöd wel 't Filippus Evangelie enuumt, maor de ienigste keere det Filippus d'r in veurkump is in logion 72 (vandaor de benaming van Evangelie ''naor'' Filippus). Ut mysterie van 't bruudsvertrek stiet centraal in dit vrog christelike wark, zo verienigt ok Christus 'Adam' en 'Eva' in 't spirretwele bruudsvertrek, symbool van de herieniging van de meense met zien godsvonk. Ok hef Maria van Magdala een antal keer 'n duudelike rolle, wat ok typerend is veur de gnostische geschriften, want de karke hef heur altieden vört emoffeld en heur verdrungen töt iemand die zi'j volgens de vrogge christenen en gnostici nie waar, algemien wöd zi;j beschouwd as iene van de trouwste leerlingen van Jezus, en en sömmige teksten kump zölfs veur det Jezus en Maria van Magdala mekare kust. 


{{Dialekt|sdz}}
[[Kategorie:Christendom]]

[[af:Evangelie volgens Philippus]]
[[ar:إنجيل فيليبس]]
[[bg:Евангелие от Филип]]
[[ca:Evangeli de Felip]]
[[cs:Filipovo evangelium]]
[[de:Philippusevangelium]]
[[en:Gospel of Philip]]
[[eo:Evangelio laŭ Filipo]]
[[es:Evangelio de Felipe]]
[[fi:Filippuksen evankeliumi]]
[[fr:Évangile selon Philippe]]
[[id:Injil Filipus]]
[[it:Vangelo secondo Filippo]]
[[ja:フィリポによる福音書]]
[[la:Evangelium Philippi]]
[[mk:Евангелие според Филип]]
[[nl:Evangelie naar Filippus]]
[[no:Filipsevangeliet]]
[[pl:Ewangelia Filipa]]
[[pt:Evangelho de Filipe]]
[[ro:Evanghelia după Filip]]
[[ru:Евангелие от Филиппа]]
[[sh:Evanđelje po Filipu]]
[[sr:Јеванђеље по Филипу]]
[[sv:Filipposevangeliet]]
[[te:కేథలిక్ బైబిల్ గ్రంధాలు]]
[[tl:Ebanghelyo ni Felipe]]
