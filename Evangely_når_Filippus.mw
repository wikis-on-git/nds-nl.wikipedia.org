'''Filippus Evangely''' is een old [[gnostiek|gnostisk]] geskrivt, wülke uut ende  van de veerde ewe of begün vyfde ewe kümt, en wülke sy samen hebbet evünden med 51 andere boken, up Nag Hammadi. Dit is eyne van de verlöären evangelys, de olde geskrivten dee döär de katolyke karke van et vrogge kristendum verketterd en vernetigd bint. Op enkelen nå dan. Et evangely besteet uut vöäle wysheidsspröäken, disse wysheid sol van [[Jezus Christus]] of ekummen wysen. 

In dit vrogkristlike wark steet de brüüdloft in et middenpünte: Et brüüdloftsvertek wår een menske sich med syn godsvlamme samen kümt; et deepste innerlik van een menske samen kümt med Kristus.

De evünden geskrivten up Nag Hammadi bint een 52 teksten, en dissent  waren verpakt in darteen papyrusboken. Et Filippus Evangely was verpakt same med et [[Evangelie van Tomas|Thomas Evangely]] en noch vyve andere warken in de tweyde band.

Et Filippus Evangely is eskreyven in rt koptisk, mar wårskynlik is dissent weyr vertaald vanuut et greeksk, mar lüde denkt ouk dat de skryver weyt ehad mütten hebben van et arameesk. Ouk nemt lüde an dat et van Syrië vandån is. Et hevt ouk vöäle gelykenisse med valentiniaans-gnostiske denkwyses en dårümme is et een readen ümme de originele skryverye, in et greeksk, te dateyren in de tweyde hälvte van de tweyde ewe, of noch heyl misskeen vrog in de darde ewe. Et is düs neet so as et Thomas Evangely dat et een vrogge brunne is oaver Jesus; ümdat Thomas eartyds is eskreyven as al de boken uut et [[Ni'je Testement|Nye Testament]].

==Inhold==
Et evangely (oldsassisk: godspell) besteet uut een 100 en 1 mål wysheidspröäken, wülken neet rap te begrypen bint, en heylemåle is een bepålde gnostiske weyten en meditaty nöydig. De uutspråken, of stükkys, wördet ouk wal 'logions' enömed. De tekste wörd wal et Filippus Evangely enömed, mar de eynige mål dat Filippus der in vöärkümt is in logion 72 (vandår de benaming van Evangely ''når'' Filippus). Et mystery van et brüüdsvertrek steet in et middenpünte in dit vrogkristlike wark, se vereynigd ouk Kristus 'Adam' en 'Eva' in et geystelike brüüdsvertrek, symbool van de hereyniging van een menske med syn godsvlamme. Ouk hevt Maria van Magdala een wat mål een düdelike rolle, wat ouk typerend is vöär de gnostiske boken, want de karke hevt höyr ayt vord emuvveld en höyr verdrüngen töt eyne wülekn sy volgens de vrogge kristenen en gnostyken neet was, algemean wörd sy beskouwd as eyne van de tröwsten leyrlings van Jesus, en in mangsmålse teksten kümt sülvs in vöär dat Jesus en Maria van Magdala mekare küsset. 

{{Dialekt|sdz}}

[[Kategorie:Apokrief evangelie|Filippus]]
