[[Ofbeelding:Kootwijkerzand 1.jpg|thumb|300px|'t [[Kootwiekerzaand]], een [[zaandverstuving|zaandverstoeving]] op de [[Veluwe]]]]
'''Zaand''' is korrelig spul wat miest bestiet uut kleine dielties [[stien]] en [[mineraol]]en. 't Kan verscheiden samenstellings hebben; vake bestiet 't uut [[siliciumdioxide]] in de vörm van [[kwarts]]. Behalve uut ofbraakmateriaol van gestientes kunt de körrels van organische ofkomst wezen, zoas van [[nune]]n of [[koraal]].

Zaand wördt eklassificeerd naor de grootte van de körrels, die varieert van 63 [[micrometer]] töt 2 [[millimeter]]. Groffere körrels wördt [[grind]] enuumd; fienere körrels nuumt ze [[silt]]. De term zaand kan ok verwiezen naor een grondsoorte waorvan de massa uut meer as 85 percent dielties van zaandkörrelgrootte bestaot.

Haoste aoveral is zaand te vienden. 't Vörmt [[duun|dunen]] en [[straand]]en langs de kust. Ok kump 't veur langs en in revieren en stroompies, in en um meren, in grotten, mienen en [[zaandofgraving]]s, op bargwaanden en heuvels, bij gletsjers, in de woestijn en as [[sediment]] in de zeeën. 't Kump miestal veur as sediment, det wil zeggen det 't zaand miteneumen is deur water of wiend.

Zaand daor aj [[cement]] van kunt maken bint mèensen barre drok op. Ok is zaand niet duur, umdet 't op veule plaatsen riekelk anwezig is. Ie kunt 't op verschillende menieren winnen; dreuge uut [[groeve]]s of ofgravings, of nat onder de waterspiegel. Veur det leste wördt [[hydrauliek|hydraulische]] "winzoegers" gebruukt.

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Geologie]]
[[Kategorie:Laandskop]]
