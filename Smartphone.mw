[[Bestaand:Samsung Foldable Phones.jpg|thumb|Samsung Galaxy Z]]
[[Bestaand:Samsung Foldable Smartphone.jpg|thumb|Samsung Galaxy Z]]
Nen '''smartphone''' (oetsprekn as ''smaart-foon'', [[neosassisme#S|neosassisme]]: ''striekiezer'' of ''striekfoon'') is nen [[mobielen tellefoon]] wat oetbreide kompjuterfunksies hef. Nen smartphone kan ook zeen wordn as nen haandkompjuter den tegeliek ook tellefoon is.

== Kenmearken ==
Völ mobiele tellefoons könt adresn en ofspraakn opsloan, hebt [[mobiel internet]] ([[e-mail]] kriegn en versteurn en rondkiekn op t internet), [[muziek]] heurn en filmkes bekiekn, moar smartphones könt vaak net wat mear. Ze könt onner mear ne [[Global Positioning System|GPS]]-ontvanger hebn, de meugelikheid um an te sloetn met [[Microsoft Outlook]] of [[Lotus Notes]], en de meugelikheid an te sloetn op bedriefsnetwearkn. 

Smartphones hebt verskilnde [[bestuursysteem]]n. De meestbroekte bint [[Google Android|Android]] van [[Google]], [[Blackberry OS]] en [[iOS (Apple)|iOS]] ([[iPhone]] Operating System). Doarnöast hebt verskilnde smartphones Microsoft [[Windows Mobile]], (5,6 en [[Windows Phone 7]]), [[Symbian]], [[Nokia]] Series 60 (baseerd op Symbian) en [[PalmOS]]. De Apple iPhone, sind eand [[2007]] op de [[Europa (continent)|Europese markt]], woarop ne anpaste versie van Apples eign bestuursysteem [[Mac OS X]] dreain, was n eerstn smartphone op de markt. Google Android sprung doar rap op in, moar dee maakn t bestuursysteem opensource, wat inhöal dat fabrikaantn t noar eign smaak konn anpasn. 

Smartphones mö'j meestal bedeenn met n anraakskearm, met n penneke, en/of met n toestenbrödke met veur elken letter n ofzeunderlik knöpken. Aparte teekns, zo as de [ö] en de [ô] möt op verskilnde wiezes invoord wordn, zo as bv. deur de gewone [o] n zetke indrukt te hoaldn, zodat op t skearm n oetzeukmenuke teveurskien kömp.
 
Smartphones weagt vaak tussche de 100 en 200 gram, terwiel nen normaaln mobieln tellefoon vaak wat minner as 100 gram weg. n [[Netbook]] is zwöarder met gewicht tussche de 600 en 1500 gram.

== Apps ==
Op nen smartphone kö'j oetbreide programma's loatn dreain, dee mangs nuttig bint, en mangs allennig veur t vermaak. Dit wordt ''[[app]]s'' neumd, wat ne ofkörting is van ''applications'', ne [[Engels]]e naam veur ''wearktuug''. Dr könt bv. spöllekes op dreain dee völ [[3D]] broekt. Nen tradisjoneeln mobiel kan ook [[j2ME]]-programma's dreain, moar dee mobielkes hebt vaak minner dreaivermogen, woardeur ze de gröttere programma's nich ankönt.

== Oetgoande verwiezings ==
{{Commonscat|Smartphones}}

[[Kategorie:Tweants artikel]]
[[Kategorie:Tillefoon]]
