[[Bestaand:Korenveld Vm1o.jpg|thumb|Koarenveld]]
De '''roggemoder''' (of '''roggemouer''' in [[Grunnen (provìnzie)|Grönningen]] en [[Drenthe|Noard-Drente]]) is een weasen üüt et [[volksgeleuf|volksgelöyv]] dät in een veld [[rogge (graon)|rogge]] of andersoortig [[graon|grån]] sol hüsen.

Kinder wördden ewårschouwed neet et veld in te loupen, ümdät anders de roggemoder hear sol grypen en midneamen. As in een koarenveld de [[halm|halmen]] anders beweyget as dät y verwachten sol, wördden wal edocht dät et neet döär de wind kwamt, mar döär de roggemoder.

Alhowal et verhaal van de roggemoder kinder dervan wearhölled üm in et koaren te spöälen, gelöyveden ouk heyl wat vulwassenen in de roggemoder. De roggemoder pakkeden ja wal eyns een [[aor (bluiwieze)|år]] beat, sodät de korrels swart en giftig wördden. Sülksoort wokering nömet se [[moederkoorn|moderkoarn]]
en de korrels (in et [[Drèents|drentsk]]) krèeikörrels.

In een oldere gedöänte is et wyv een vegetaty-geyst; de kracht dee et gewas düt gröien. As y der neet med gepaste gebrüken mid ümme gåt, heb y geyn gode ougst.

==De roggemoder in de neadersassiske skryverye==
<poem style="margin-left:1.5em; font-style:italic">
Want het wordt aal stoareg grauwer
en den komt de ròggemouer,
zwaart van hoaren,
kikt oet 't koren
en bie 't minste, wat ze speurt,
gript ze die - en 't is gebeurd!...
</poem>

Üüt [[Jan Boer]] syn gedicht 'Ròggemouer', in ''Zummervaalg'' (Assen: Van Gocum & Comp. N.V., 1949)
<br><br>
<poem style="margin-left:1.5em; font-style:italic">
De hoge smuie oaren
Boegen veur het kind oet zied
De roggeboaren zingen
Van nacht en vrouger tied.
Doar vlogt wat over 't koren
Oet d'oaren dook het op:
'n Swaarde groote spoukwief
Mit hoareg roege kop.
</poem>

Üüt [[Derk Sibolt Hovinga]] syn gedicht 'Roggemouer'

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Nedersaksiese mythologie]]
[[Kategorie:Sage]]
