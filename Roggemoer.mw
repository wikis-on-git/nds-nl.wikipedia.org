[[Bestaand:Korenveld Vm1o.jpg|thumb|Koarenveld]]
De '''roggemoder''' (of in [[Grunnen (provìnzie)|Grönningen]] en [[Drenthe|Noard-Drente]]: ''' ''roggemouer'' ''') is een weasen üüt et [[volksgeleuf|volksgelöyv]] dät in een veld [[rogge (graon)|rogge]] of andersoortig [[graon|grån]] sol hüsen.

Kinder wördden ewårschouwed neet et veld in te loupen, ümdät anders de roggemoder hear sol grypen en midneamen. As in een koarenveld de [[halm|halmen]] anders beweyget as dät y verwachten sol, wördden wal edocht dät et neet döär de wind kwamt, mar döär de roggemoder.

Alhowal et verhaal van de roggemoder kinder dervan wearhölled üm in et koaren te spöälen, gelöyveden ouk heyl wat vulwassenen in de roggemoder. De roggemoder pakkeden ja wal eyns een [[aor (bluiwieze)|år]] beat, sodät de korrels swart en giftig wördden. Sülksoort wokering nömet se [[moederkoorn|moderkoarn]]
en de korrels (in et [[Drèents|drentsk]]) krèeikörrels.

In een older gedöänte is et wyv een vegetaty-geyst. De kracht dee et gewas düt gröien. En as y der neet med gepaste gebrüken mid ümme gåt, heb y geyn gode ougst.

==De roggemoder in de neadersassiske skryverye==
:''De hoge smuie oaren
:''Boegen veur het kind oet zied
:''De roggeboaren zingen
:''Van nacht en vrouger tied.

:''Doar vlogt wat over 't koren
:''Oet d'oaren dook het op:
:'' 'n Swaarde groote spoukwief
:''Mit hoareg roege kop.

Üüt [[Derk Sibolt Hovinga]] syn gedicht ''Roggemouer''

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Nedersaksiese mythologie]]
[[Kategorie:Sage]]
