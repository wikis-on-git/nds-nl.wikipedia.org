{{wiu}}

Dit is n '''Tweants weurdnbook''' [[Tweants]]-[[Nederlaands|Nederlands]]. Hier komt zaakn in te stoan as grammatika, weurde, zegswiezn en plaatsnaamn.

''Zee ok t artikel [[Tweants]]''

== Info in t vuurtn==
t Tweants is n dialekt van t [[Neersassies]]. Tweants wördt zoowat in heel Tweante sprökn. In de meest westelike plaatsn doot ze [[Sallaands]]. Van ne Tweantse standaardtaal mag gen sproake wean, hoast ieder dörpken hef zienn eign slag.

==Klaanknlear==
Um n duudelik oawerzich te gevn, make vie oonderskeaid tusken de kleenkers en medekleenkers. t Geet hier um de oetsproake. Den kan nog wal s ofwiekn van eskreewn vörm.

===Vlakke kleenkers===
*[a] - wörd oet esprökn as in t Duutse ''Mann''. Bievuurbeeld in t Tweantse ''hadn''.
*[aa] -  wörd oet esprökn as in t Hollaandse ''Laat'', allene iets lenger. Bievuurbeeld in ''vake''.
**As dr nen [n] achter steet, wörd n [aa] oet esprökn as in t [[Fraans|Fraanske]] ''trente''. Doarumme riemt "Trente" op t Tweantse ''kraante''.
*[æ] - Ongevear as in t [[Engels|Engelse]]{{Info| t standaard Brits Engels, geeld vuur elke keer at engels hier eneumd wörd}} ''back'', mear dan met n moond wat meender wiet lös, woerduur-e vake as [e] wörd an eheurd. Tweants: ''ètn''.
*[e] - as in t Hollaandse ''pet''. Tweants: ''pette''.
*[ee] - as in t Duutse ''geben''. Nen kleenker zoonder verglieding. Tweants: ''Breef''.
*[ea] - as in t Engelse ''air''. Tweants: ''leavn''.
*[oa] - as in t Hollaandse ''Roze''. Tweants: ''noa''.
*[o] - as in t engelse ''lock''. Tweants: ''kop''.
**[ò] - as in t fraanske ''bon''. Tweants: ''tosn''. Keump eaglek allene in Riesn vuur.
*[oo] - as in t Duutse ''boot''. Tweants: ''koo''.
*[oe] - as in t Hollaandse ''boek''. Tweants: ''oe''.
**[oe] - as in t Engelse ''booed'' (''they booed after the show'' - Ze reupn "boeh" noa t optreedn). n Wat lengeren ''oe''. Tweants: ''koele''.
*[ö] - as in t Duutse ''hölle''. Tweants: ''lös''.
*[öa] - as in t Engelse ''turn''. Tweants: ''köant''.
*[eu] - as in t Hollaandse ''deur''. Tweants: ''heurn''.
*[u] - as in t Hollaandse ''hut''. Tweants: ''luk''.
*[u] - as in t Hollaandse ''fuut''. Tweants: ''kute''.
**[uu] - as in t Hollaandse ''uur'', allene wat lenger; Tweants; ''skure''.
*[i] - as in t Hollaandse ''dit''. Tweants: ''lippe''.
*[ie] - as in t Duutse ''wie''. Tweants: ''Gries''.
*[ie] - as in t Engelse ''wee''. wat lengeren klaank. Tweants ''Griezn''.

===Buugnde kleenkers===
Meestieds wördt an t eande van n woord noa nen langn klaank den [r] neet oet esprökn, mear in plaatse doarvan wördt r nen dreei emaakt noar de [ə] of [à]/[ø]:
**"Hier" wördt oet esprökn as [hi jə]
**"Uur" wördt oet esprökn as [uu wə]
**"Beer" wördt oet esprökn as [beejə]
**"Bear" wördt oet esprökn as [bèhjà]
**"Hoar" wördt oet esprökn as [hoawà]
**"Oor" wördt oet esprökn as [oo wà]
**"öar" wördt oet esprökn as [öa wà]

*[eeə] - disn klaank wörd oet esprökn duur nen klaank te maakn as in t Duutse ''geben'', mear an t eande doarvan  ne "jöh" an too te voogn. Ofwieknde dialektn zo as t [[Riesns]] en t [[Eanter|Eanters]] doot dit völle, mear t [[Vjens]] steet dr um bekeand det t zelfs allene den "jöh" oetsprekt, mear dan as "jèh"; Tweants ''breef'' blif in t Riesns: "''breef''" of "''breeəf''" , wörd in t Eanters "''breeəf/brieəf''" en in t Vjens "''brjèf''".

*[ooə] - disn klaank wörd oet esprökn duur nen klaank te maakn as in t Duutse ''Boot'', mear an t eande doarvan  ne "jöh" an too te voogn.

===Medekleenkers===
*[b] - Standaard West-Germaansen stemhebnden kleenker.<br>
*[p] - Krig wat mear loch dan n standaard Hollaandsen [p], en is doarumme een kleain betjen met n Engelsen [p] te vergeliekn.<br>
*[d] - Standaard West-Germaans. Veraandert duur [[assimilasie]] mangs in nen [t], meestieds as-e noa nen [s] of [t] keump: ''Wastettan?'' (Wat is det dan?).<br>
*[t] - Nen "dikn" [t]. Krig iets nen sis-klaank met, woerduur at-e wal wat weg hef van n Duutsen [z]. t Tweantse ''tonge'' wördt zowat t zelfde oet esprökn as t Duutse ''Zunge''. As-e an t eande van n woord steet, en t volgende woord begeent met nen kleenker, dan kan-e vuur t gemak as ne [d] oet esprökn wördn: ''oedesprökn'' (oet esprökn).<br>
*[f] - Standaard West-Germaans. As-e an t eande van n woord(deel) steet, en t volgende woord(deel) begeent met nen kleenker, dan kan-e vuur t gemak as ne [v] oet esprökn wördn: ''ovveköjerd'' (of eköjerd). Ook as-e vuur nen stemhebnden kleenker keump, kan-e as ne [v] oet esprökn wordn: ''ovbrekn'' (ofbrekn)<br>
*[v] - Standaard West-Germaans. In völle Tweantse variaantn wörd-e aait as n [f] oet esprökn, mear in West-Tweants is dr n duudelik oonderskeaid tusken n [f] en n [v], behalve as ze direkt noa mekoar komt: ''offoorn'' (ofvoorn), of noa nen stemmelozen medekleenker: ''hek fedaage nif föll ann doan'' (<small>(doar)</small> Heb ik vandaage nit völle an edoan).<br>
*[s] - Standaard West-Germaans. Wördt met roonde lipn oet esprökn. Doarduur wördt-e mangs duur boetnlaanders as n Engelsen ''-sh-'' verstoan.<br>
*[z] - Standaard West-Germaans, met roonde lipn. In völle Tweantse variaantn wörd-e aait as n [s] oet esprökn, dus as ''seekers'' (zekers), mear in West-Tweants is dr n duudelik oonderskeaid tusken n [s] en n [z], behalve as ze direkt noa mekoar komt: '' 's söandaagns''.  ('s zöandaagns), of noa nen stemmelozen medekleenker: ''wasseukie?'' (wat zeuk ie?).<br>
*[k] - Krig wat mear loch dan n standaard Hollaandsen [k]. A-j det geluudjen alleen zoln oetsprekn was t nen zachten (achterhooksen) [g].<br>
*[g] - Stemhebnden ("zachten") [k]. Was vrooger dudeliker as non, mear allene as-e wör evolgd duur nen [n] of [ng]. t Tweantse ''bign'' wör vrooger oet esprökn as t Engelse ''big'' met nen [ng]-klaank dr achteran, mear de jongere gennerasies verleest um. Rechtevoort is dr bie de meeste leu gin oonderskeaid mear tusken ''legn'' (daale legn) en ''lengn'' (lengn met water, of iets lenger maakn). Wat leu sprekt ''legn'' rechtevoort oet as ''lejn''.

== Grammatika ==
=== Persoonlike veurnaamweurde ===
:Ik
:Doe/dow/iej {{info|Kort an de Duutse greanze wördt ''Doe'' gebroekt en in de rest van Tweante ''Iej''. Ze wordt nooit ofwisselnd gebroekt}}
:Hee/zee/ze/ut/et/t
:Wiej/viej
:Iej/iejleu
:Zee/ze/zeeleu

=== Bezittelike veurnaamweurde ===
{| class="prettytable" rules="all" cellpadding="2" width="80%" style="border: 1px solid #999"
! style="background-color:#abcdef" | 
! style="background-color:#abcdef" | Mannelik
! style="background-color:#abcdef" | Vrouwelik
! style="background-color:#abcdef" | Onziedig
! style="background-color:#abcdef" | Meervoald
|-
|ik
|mienn/minn
|miene/minne
|mien/min
|miene/minne
|-
|doe/dow
|dienn
|diene
|dien
|diene
|-
|iej
|oewn
|oewe
|oew
|oewe
|-
|hee/zee/ut/t
|zienn/zinn
|ziene/zinne
|zien/zin
|ziene/zinne
|-
|Wiej/viej(leu)
|oonzn
|oonze
|oons
|oonze
|-
|iejleu
|oeleu
|oeleu
|oeleu
|oeleu
|-
|zee(leu)
|öarn/earn/eern
|öare/eare/ere
|öar/ear/eer
|öare/eare/ere

|}

=== Regelmoatige wearkweurde ===
{| class="prettytable" rules="all" cellpadding="2" width="50%" style="border: 1px solid #999"
! style="background-color:#abcdef" | persoon
! style="background-color:#abcdef" | huudigen tied
! style="background-color:#abcdef" | verleedn tied
! style="background-color:#abcdef" | voltooidn tied
|-
|Ik 
|haal(e)
|haaldn
|(e)haald
|-
|Doe
|haal'''s'''
|haald
|-
|Iej 
|haal'''t'''
|haaldn
|(e)haald
|-
|Hee 
|haal'''t'''
|haaldn
|(e)haald
|-
|Wiej 
|haal'''t'''
|haaldn
|(e)haald
|-
|Iej(leu) 
|haal'''t'''
|haaldn
|(e)haald
|-
|Zee
|haal'''t'''
|haaldn
|(e)haald
|}

=== Hebn === 
{| class="prettytable" rules="all" cellpadding="2" width="50%" style="border: 1px solid #999"
! style="background-color:#abcdef" | persoon
! style="background-color:#abcdef" | huudigen tied
! style="background-color:#abcdef" | verleedn tied
! style="background-color:#abcdef" | voltooidn tied
|-
|Ik 
|heb(be)
|had/har
|(e)had
|-
|Doe
|hes
|
|-
|Iej 
|hebt
|hadn
|(e)had
|-
|Hee 
|hef
|had/har
|(e)had
|-
|Wiej 
|hebt
|hadn
|(e)had
|-
|Iej(leu) 
|hebt
|hadn
|(e)had
|-
|Zee
|hebt
|hadn
|(e)had
|}

=== Wean ===
{| class="prettytable" rules="all" cellpadding="2" width="50%" style="border: 1px solid #999"
! style="background-color:#abcdef" | persoon
! style="background-color:#abcdef" | huudigen tied
! style="background-color:#abcdef" | verleedn tied
! style="background-color:#abcdef" | voltooidn tied
|-
|Ik 
|bin/zin
|was/wazze
|west/ewes
|-
|Doe
|bis/beens/zins
|
|west
|-
|Iej 
|bint/zeent
|warn/wazn
|west/ewes
|-
|Hee 
|is
|was
|west/ewes
|-
|Wiej 
|bint/zeent
|warn
|west/ewes
|-
|Iej(leu) 
|bint/zeent
|warn
|west/ewes
|-
|Zee
|bint/zeent
|warn
|west/ewes

|}

=== Goan ===
{| class="prettytable" rules="all" cellpadding="2" width="50%" style="border: 1px solid #999"
! style="background-color:#abcdef" | persoon
! style="background-color:#abcdef" | huudigen tied
! style="background-color:#abcdef" | verleedn tied
! style="background-color:#abcdef" | voltooidn tied
|-
|Ik 
|goa
|gung
|(e)goan(e){{Info|den lestn -e- keump allene in Eanter vuur}}
|-
|Doe
|gees
|
|-
|Iej 
|goat
|gungn
|(e)goan(e)
|-
|Hee 
|geet
|gung
|(e)goan(e)
|-
|Wiej 
|goat
|gungn
|(e)goan(e)
|-
|Iej(leu) 
|goat
|gungn
|(e)goan(e)
|-
|Zee
|goat
|gungn
|(e)goan(e)
|}

=== Onregelmoatige wearkweurde ===

=== Doon ===

{| class="prettytable" rules="all" cellpadding="2" width="50%" style="border: 1px solid #999"
! style="background-color:#abcdef" | persoon
! style="background-color:#abcdef" | huudigen tied
! style="background-color:#abcdef" | verleedn tied
! style="background-color:#abcdef" | voltooidn tied
|-
|Ik 
|doo
|dee
|(e)doan(e)
|-
|Doe
|
|
|doan
|-
|Iej 
|doot
|deedn
|(e)doan(e)
|-
|Hee 
|dut/döt
|dee
|(e)doan(e)
|-
|Wiej 
|doot
|deedn
|(e)doan(e)
|-
|Iej(leu) 
|doot
|deedn
|(e)doan(e)
|-
|Zee
|doot
|deedn
|(e)doan(e)

|}

=== Loopn ===
{| class="prettytable" rules="all" cellpadding="2" width="50%" style="border: 1px solid #999"
! style="background-color:#abcdef" | persoon
! style="background-color:#abcdef" | huudigen tied
! style="background-color:#abcdef" | verleedn tied
! style="background-color:#abcdef" | voltooidn tied
|-
|Ik 
|loop(e)
|leup
|elop/eleupn
|-
|Doe
|loopst
|
|
|-
|Iej 
|loopt
|leupn
|elop/eleupn
|-
|Hee 
|löp
|leup
|elop/eleupn
|-
|Wiej 
|loopt
|leupn
|elop/eleupn
|-
|Iej(leu) 
|loopt
|leupn
|elop/eleupn
|-
|Zee
|loopt
|leupn
|elop/eleupn

|}

== Sk-/Sch- ==

In sommige deeln van Tweante wördt n '''sch-''' op zin [[Nederlaands|Hollaands]] oet esprökn, in aandere deeln wördt-e nog as '''sk-''' oet esprökn. Dit hef dr woarskeinlik met te maakn dèt de oolde leu oet Tweante öare wichter Hollaands prebeerdn te learn en de wichter verbètterdn as ze ''skuur'' vuur ''schuur'' in t Hollaands zeadn. De wichter gungn dissn regel dus ok in t Tweants gebroekn.<br>
Dèt is de reden woerum o-j hier mangs wöarde met '''sch-''' teegnkomt, en mangs ook met '''sk-'''.

== -ing/-ege/-ige ==
Sommige woarkwöarde köant (net as in t Hollaands) veraanderd wordn in zelfstandige naamnwoordn duur dr '''-ing''' of '''-ege/ige''' achter te plakn. Dee leste meugelikheaid is alleen wat eulderwètser. Rechtevoort wördt -ing mear gebroekt, mear -ege keump ook nog wal völle vuur. Doarumme kö-j hier beaide teegnkomn.
Vuurbeeldn:
*verbeelding - verbeeldege
*bedooling - bedoolege
*verkering - verkerege

== Sassies ''hebn'' ==
Duur euldere sprekkers van t Tweants wördt mangs nog t hulpwoarkwoord ''hebn'' in plaatse van ''wean'' gebroekt. Dèt geet op dezelfde wieze as in t [[Engels]]:
*Engels: ''Where '''have''' you been?''
*Tweants ''Woer '''heb''' iej ewest?''
Rechtevoort geet t, duur t oawerheersende Hollaands, op t gebroek van ''wean'' in dee stean op an: 
*Hollaands: ''Waar '''ben''' jij geweest?''
*Tweants: ''Woer '''bin'''  iej ewest?''.

== Sassies ''doon'' ==
Tukkers gebroekt heel vake ''doon'' as hulpwarkwoord um ne haandeling te beskriewn. A-j det noar t Hollaands vertaalt, kleent t wat keenderlik in de oorn, mear feailik is t heel normaal.

*''Wat doo-j?''
*''Ik '''doo''' leazn.''

*''Wat dee-j?''
*''Ik '''dee''' leazn.''

*''Wat he-j (e)doan?''
*''Ik hebbe leazn '''(e)doan'''.''

*''Woerumme steun Jan bekeand?''
*''Den '''dee''' aait völle leazn''

Umdet völle sprekkers rechtevoort ook völle Hollaands doot, meant ze dèt dit keenderlek is, en doarumme neet good. Dee gebroekt doarumme rechtevoort meestentieds n Hollaandsn vorm: ''Ik leaze''.

== Saamntrekkings ==
Tweants steet ook bekeand um de völle saamntrekkings van wöarde. Dit gebuurt allene neet op good geluk, mear as t oonderwoarp noa t hulpwoarkwoord keump, zo as ''wiln'', ''hebn'', ''wean'', ''doon'' en woarkwöarde dee at op nen kleenker eandigt. Allene as dr noadruk op t oonderwoarp keump, wördt dit neet edoan.

'''Wiln'''
:Wi-k - wil ik
:Wi-j - wil iej
:wil-e - wil hee
:Wi-w - wilt wie

Meestieds wördt ''wiln'' saamn etrökn tot
:wo-k - wol ik
:wo-j - wol iej
:ezv 

'''Goan'''
:Goa-k - goa ik
:goa-j - goa iej
:geet-e - geet hee
:goa-w - goat wie

'''Vuurbeeld met ''hebn'''''
*He-j um nog ezeen?
*Heb iej um nog ezeen? (direkten noadruk op ''iej'')

== Wöarde ==

{| class="prettytable" rules="all" cellpadding="2" width="50%" style="border: 1px solid #999"
! style="background-color:#abcdef" | In t Nederlaands
! style="background-color:#abcdef" | In t Tweants
|-
|Aardappel 
|Eerdappel, earpel, eerpel, tuffel, ''[[Vjenne|Vjens]]'': jappel
|-
|Altijd
|Aait, aalt, aaltied, altied
|-
|Azijn
|Ettik, azien
|-
|Begrafenis
|Groov, grove, groof, groav(e), begraffenis
|-
|Boerenkool
|Moos
|-
|Bomen
|Beum(e)
|-
|Boos, kwaad
|Hellig
|-
|Boterham
|Brugge, snee/vlak stoete
|-
|Bretels
|Li(e)chtn, zeeln
|-
|Broek (kleding)
|Boks(e)
|-
|Brood (als stof, wit-)
|Stoet(e)
|-
|Bunzing
|Ulk
|-
|Deel (Boerderij)
|Delle
|-
|Den (boomsoort)
|Dan(ne)
|-
|Drempel
|Dorpel, zul, zöl
|-
|Eik (boomsoort)
|Eek(n)
|-
|Eelt
|Zwil
|-
|Gootsteen
|Göttegat, Gottegat
|-
|Haagwinde (plant)
|Pispötjes
|-
|Ham (vlees)
|Skeenkn, ham
|-
|Huid/lichaam
|Hoed
|-
|Jas(je), colbert
|böais
|-
|Kerk
|Keark(e), kaark(e), koarke, kark(e)
|-
|Kleding
|Kleer, klere, klear(e), 
|-
|Koe
|Koo meervoald beest(e)
|-
|Kreuken
|Knöttern
|-
|Kwikstaart (vogelsoort)
|Bouwmeaisterke
|-
|Merel (vogelsoort)
|Geenteling, Geetleenk
|-
|Mier
|Miegeamp
|-
|Modder
|Drek
|-
|Mol
|Weul(e), wreut, vroot, vrote
|-
|Morsen (werkwoord)
|Sopn, smearn, smiestern, knooin
|-
|Muur (kruid)
|Miere
|-
|Onkruid
|Roed, onkroed, Root
|-
|Ontzettend
|Onmeundig, machtig
|-
|Ooievaar (vogelsoort)
|[[Stöarke|Stoark]], stöark, ooievoar, ooievaar, kikkervretter, klepper-Deark
|-
|Opscheplepel
|Sleef
|-
|Pinda's
|Aapnnötjes
|-
|Prullenbak
|Askenemmer
|-
|Punt/uiteinde
|Tip
|-
|Reu (hond)
|Rekkel
|-
|Ruzie
|Verskel, drokte, houweriej(e), kif, stichelderiej(e), gedoo
|-
|Schaap
|Schoap
|-
|Schort
|Scholdook, scholk, skelk, schoeterd, sloch(t), sluj, sopsleui. 
|-
|Schuim
|Broes, schoem
|-
|Sperwer
|Klemmerd
|-
|Stier
|Bol(le), boln
|-
|Stoel
|Stool
|-
|Stoeien
|Balgen
|-
|Taal
|Sproak(e), taal
|-
|Toilet
|Huuske, driethoes, tonne, pot
|-
|Totaal, helemaal
|kats, kèts
|-
|Tuin
|Hof, goardn
|-
|Ui
|Siepel
|-
|Uil
|Oel(e)
|-
|Vijver
|Viever
|-
|Visite
|Köjervolk, visiet, viseet, visite, viziet, visietnleu
|-
|Vogelverschrikker
|Skiw{{Info|Vaake ook as skeeldwoord gebroekt}}
|-
|Voorhoofd
|Plètte, platte
|-
|Zak (in kleding)
|Tuk
|-
|Zak (plastic/papieren) 
|Toetn, tute, buul
|-
|Zeef
|Ziej(e)
|-
|}

== Zegswiezn ==
Dit oonderdeel is um te loatn zeen dèt Tweants vake aandere oetdrukkingen hef as t Hollaands. ne Letterlike vertaling van de volgende Hollaandse zinn is wal meugelik en korrekt, mear meestieds wörd ekeuzn vuur n variaant den-t hiereunter in t Tweants te leazn is. Zo kan t Hollaandse "''alles goed?''" letterlik vertaald wördn noar "''Alns good?''", mear echt Tweants gebrok ne zegswieze zoas den hiereunter steet.

{| class="prettytable" rules="all" cellpadding="2" width="80%" style="border: 1px solid #999"
! style="background-color:#abcdef" | In t Nederlaands
! style="background-color:#abcdef" | In t Tweants

|-
|Alles goed?
|Good te passe? Nog n betjen goans?
|-
|Ja, het gaat goed
|(Och), t geet (wal)
|-
|Afschaffen/afdanken {{Info|Ook: verkering uitmaken}}
|Dr achterhen doon
|-
|Alles overhoop halen (om te zoeken)
|Alns oawer n kop trekn
|-
|Aandacht van de andere sekse krijgen
|Gesnoef um de dure hebn, geroek um t hoes hebn
|-
|Bekijk het maar!
|gedretn!
|-
|Ben je doof?
|He-j t met de oorn? He-j zwil in de oorn?
|-
|Ben je wel goed bij je hoofd?
|Veult r oew is an/vuur
|-
|continue
|too verdan
|-
|Daar geloof ik niets van
|Doar wil ik neet an
|-
|Daar heb ik geen zin in/daar ben ik niet voor in de stemming
|Doar he-k de kop neet noar stoan
|-
|Daar moet je werk van maken / daar moet je mee naar de dokter
|Doar mu-j met gangs
|-
|Dan zitten we in hetzelfde schuitje / dan zijn we het daarover eens
|Dan kö-w mekaar de haande doon
|-
|Dat had je niet gedacht hè?
|Ooh?
|-
|Dat is aangetrouwde familie
|dat is van de koolde kaante
|-
|Dat is (geen) zwaar werk
|Dèt keump oew (nit) an de butte
|-
|Dat kan ik nog wel gebruiken
|Dèt kon miej wal pasn
|-
|Dat smaakt erg lekker
|Dèt kö-j best ètn
|-
|Dat staat mij wel aan / dat lust ik wel.
|Dèt steet miej wal an, dèt mag ik wal liedn, dèt mag ik wal hebn van n dokter
|-
|De wind van voren krijgen
|n Schoer duur de bene kriegn, n board der of kriegn
|-
|Die verloochent zijn afkomst
|Den hef zin hoesnommer vergètn, Den wil heugerder drietn as at-e t gat hef zitn
|-
|Doe die deur dicht!
|Doot dee dure too/an/dichte, doot der de plaanke vuur!
|-
|Dronken zijn
|Dikke wean, de piepe strak hebn, mooi in n öllie wean, n sputter op hebn, zik bes eweard hebn, zo dikke as doezend man wean, hagelsteendikke wean, de hoed/peanze vol hebn
|-
|Echt? dat meen je niet!
|Joa zeg-e! ealke?
|-
|Een lage, afzakkende broek aanhebben
|De loch leege hebn hangn
|-
|Een rondje geven (in een café)
|Der ene in doon, der een oetgeavn, der nog ene op de laampe geetn
|-
|Een ruwe schatting maken
|Skaal 1 op t ooge nemn
|-
|Eerlijk verdelen
|De/te man de helfte
|-
|Eet eens een beetje door
|dr zitt gin spiekers in! Lus iej t nit?
|-
|Eigenwijs/chagarijnig/tegendraads zijn
|Krang (in de kop) wean
|-
|Ergens op bezoek gaan
|Oarns anlegn (café), hen köjern goan, dr achter hen kiekn
|-
|Fijn/leuk
|Mooi
|-
|Fijn dat je er bent
|Wa-j dr wal?
|-
|Ga zitten (uitnodigend)
|Zet oe, smiet oe daal, smiet oe van de been
|-
|Graag gedaan
|Doar zö-j t vuur hebn
|-
|Heb je me begrepen?
|Heur iej?
|-
|Het bliksemt
|Ut löcht
|-
|Het was een kabaal/zooitje ongeregeld
|t Gung dr of!
|-
|Hij heeft zijn krediet bij mij verspeeld
|Den hef t verdretn
|-
|Hij houdt je voor de gek
|(Hee) hef oe biej de bene. Hee hef oe bie n bok edoan.
|-
|Hij heeft geen rooie cent
|Hee hef (nog) gin neagel um t gat te krabn
|-
|Hij is van een koude kermis thuis gekomen
|Hee hef dr zik bes met in n kul ebètn, hee hef dr zik op verkekn
|-
|Iemand opdrijven
|Eenn in n daamp jaagn
|-
|Iemand vertelde mij...
|Der verteln/verniejn der miej ene, ik wör van ene gewoar...
|-
|Iets drinken na het eten
|Nen natn dr oawerhen gooin
|-
|Iets met iemand overleggen
|Wat met ene in de negoosie hebn
|-
|Iets van plan zijn
|Wat in t zinne/de musse hebn
|-
|Ik bedoel maar/Dat dacht ik ook!
|Oh!
|-
|Ik ben aangekomen (gewicht)
|Ik bin egröaid
|-
|Ik ben doodop
|Ik knappe zowat of bie de eankels
|-
|Ik ga slapen
|Ik legge/strekke mie, ik goa der hen, ik kroep in de val, ik goa daal
|-
|Ik mag hem niet zo
|Bestn kearl, mos allene [[karbietskeetn]] lustn. doar he-k t neet zo op zitn.
|-
|Ik verloor de controle
|t Kuln miej
|-
|Ik zal er eens even naar informeren
|Ik zal (dr) es eawn (noar) goan heurn
|-
|Ik regel dat wel
|Doar goa ik achteran
|-
|Ingespannen zwaar werk doen
|worseln, pokkeln, klein, adamn
|-
|Je aanwezigheid is niet gewenst
|Goat op n pot/t dak zitn
|-
|Je bent flink te laat!
|Ko-j t veendn? Iej beent mooi op tied
|-
|Je niet lekker voelen/een kater hebben
|Slecht (te passe) wean, sloerig in n rèkkert wean, ral in n balg wean, todderig wean{{Info|Ook gebroekt as ene onfris is of zik nit ewasket hef}}. Ropperig in de hoed wean {{Info|gebroekt um dr loomp met te doon}}
|-
|Kijk eens wie we daar hebben!
|Hier!
|-
|Kom op (we gaan)
|Allòh
|-
|Lachen als een boer met kiespijn
|Lachn as n sik in de braandnetteln
|-
|Lol hebben
|Wil(le)/schik hebn
|-
|Beheers je het apparaat?
|Kö-j dr met?
|-
|Moe zijn
|Ut r an hebn, de knoln op hebn, n tank löag hebn, de pinne lös hebn, 
|-
|Naar huis gaan
|Op de kökn op-an goan, t op t hoes an hoaldn
|-
|Nu gaan we wat beleven!
|Non he-j t skoap an t drietn! Non geet t sköapeskearn an!
|-
|Nu gaat het beginnen!
|Doar geet t hen. Loat goan!
|-
|Ontzettend moeten lachen
|zik van de beene lachen
|-
|Opschieten, voort maken
|Anmaakn. Loat goan!
|-
|Op kraamvisite gaan
|kroamskudn
|-
|Pas op!
|Waart/woart oe! Boargt/baarget/bargt oe!
|-
|Precies!
|(Non) Of nit (dan)
|-
|Schaften
|Schoftn, inkoeln
|-
|Schreeuwen, vloeken
|Achteroet n haals komn, t angoan, bearn
|-
|Schriftelijk maatregelen treffen
|In de penne klimn
|-
|Te hard werken
|Zik boawn/oawer n kop woarkn
|-
|Te weinig te drinken/eten krijgen
|n Haags betjen kriegn
|-
|Telkens/voortdurend
|Al (verdan)
|-
|Tsjonge!
|Kearl non!
|-
|Uitglijden/omvallen
|Van de bene goan, vuur de groond / teegn de vlakte goan
|-
|Van nu af aan
|Non too verdan
|-
|Vreemd gaan
|Oonder n droad hen/duur vretn, nöast n pot pisn
|-
|Waarom/hoezo niet?
|Wat dan?
|-
|Wat denk je nu zelf? 
|Wat meant n dokter?
|-
|Wat een gedoe/rotzooi!
|Wat n kroam!
|-
|Wat een toestand
|Wat n spul
|-
|Wat moet ik betalen? (in een café)
|Wovölle/wat he-k dr an? Wat krie-j van miej? Wat is de schade? Wat is t oe weard?
|-
|Wil je me dat even aangeven?
|Wo-j miej det eawn doon? Hier op an es met den/dee/det [''zelf invuln''].
|-
|Zeker
|Vast(e), wis(se), zeker
|-
|Zelfs onder ideale omstandigheden kan hij nog klagen
|t Manna mut um in n haals reagn
|-
|Zet hem op! Succes!
|Kalm/heanig an. Loat goan!
|-
|Zich douchen
|Zik wasken, oonder t ziejke/ströalke/de geate goan, biej de poompe wean
|-
|Zich omkleden
|Zik aansum antrekn, zik umtrekn, zik aans antrekn
|-
|Zwaar graafwerk doen
|An de batse goan/stoan
|-
|Verkering uit hebben
|Ut nös oonder n boom / de beume hebn (lign)
|-
|Waar denk jij naar toe te gaan?
|Woer zal t hen, woer zal t op an?
|-
|}

As n Tukker wat te völle dut met noadelige gevolgen, keump dr vuur t woarkwoord n [[prefix]] ''ver-'':
*Ik hebbe miej verbuurd (ik hebbe te zwoar ebuurd, dus non he-k ne zeare rugge)
*Ik hebbe miej verjag (Ik bin te vear ejag, en non mu-k n heel stuk wierumme of ik bin te laate komn)
*Ik hebbe miej verhöwn (en non he-k nen zearn doem)

== Plaatsnaamn ==

{| class="prettytable" rules="all" cellpadding="2" width="40%" style="border: 1px solid #999"
! style="background-color:#abcdef" | In t Tweants
! style="background-color:#abcdef" | In t Nederlaands
|-
|[[Albeargn]]
|Albergen
|-
|[[Almelo]]
|Almelo 
|-
|[[Bantum]]
|Bergentheim
|- 
|[[Battem]]
|Bathmen
|-
|[[Beantel]]
|Bentelo
|-
|[[Beckum]]
|Beckum
|- 
|[[Böaningn]]
|Beuningen
|-
|[[Bokel]] 
|Boekelo
|- 
|[[Boorn]]
|Borne
|- 
|[[Boornerbrook]]
|Bornerbroek
|- 
|[[Breklenkaamp]] 
|Breklenkamp
|- 
|[[Broenehaar]] 
|Bruinehaar
|- 
|[[Buurse]] 
|Buurse
|- 
|[[Dealdn]] 
|Delden
|- 
|[[Dealdnerbrook]] 
|Deldenerbroek
|- 
|[[Dealdner Es]] 
|Deldeneresch
|- 
|[[Deankaamp]] 
|Denekamp
|- 
|[[Deepn]]
|Diepenheim 
|- 
|[[Doarle]] 
|Daarle
|-
|[[Doarseveld]]
|Daarlerveen
|- 
|[[Döarningn]] 
|Deurningen
|- 
|[[Eanske]]
|Enschede
|- 
|[[Eanter]] 
|Enter
|- 
|[[Eul]] 
|Oele
|- 
|[[Fleringn]] 
|Fleringen
|-
|[[Gammelke]]
|Gammelke
|- 
|[[Geester]] 
|Geesteren
|- 
|[[De Glanerbrug]] 
|Glanerbrug
|- 
|[[Goor]] 
|Goor
|-
|[[Haadorp]]
|Adorp
|-
|[[n Haarbrik]]
|Harbrinkhoek
|- 
|[[n Ham]]
|Den Ham
|- 
|[[Hoksebarge]] 
|Haaksbergen
|- 
|[[Heldern]] of Healndoorn
|Hellendoorn 
|- 
|[[Hengel (Oaveriessel)|Hengel]] 
|Hengelo
|- 
|[[Hertem]] 
|Hertme
|- 
|[[De Hoeve (Oaveriessel)|De Hoeve]] 
|Sint Isidorushoeve
|-
|[[t Langnven]] 
|Langeveen
|- 
|[[Lattrop]] 
|Lattrop
|- 
|[[Lönnker]] 
|Lonneker
|- 
|[[Loster]] 
|Losser
|- 
|[[De Lut]] 
|De Lutte
|- 
|[[Mariaparochie]] 
|Mariaparochie
|-
|[[Maander]] 
|Mander
|- 
|[[t Maanderven]] 
|Manderveen
|- 
|[[Maarkel]] 
|Markelo
|- 
|[[Nijverdal]]
|Nijverdal
|- 
|[[Nötter]] 
|Notter
|- 
|[[Nutter]] 
|Notter
|- 
|[[Oagel]] 
|Agelo
|- 
|[[Oatmörsken]] 
|Ootmarsum
|- 
|[[Oaverdeenkel]]
|Overdinkel
|- 
|[[Oazele]]
|Azelo 
|- 
|[[Oldnzel]] 
|Oldenzaal
|- 
|[[Ossel]]
|Usselo
|- 
|[[Reutum]] 
|Reutum
|- 
|[[Riessen]] 
|Rijssen
|-
|[[Rooke]] 
|Radewijk
|-
|[[Rossum]] 
|Rossum
|- 
|[[Senoa]]
|Zuna
|-
|[[Soasel]] 
|Saasveld
|- 
|[[Tilgt]] 
|Tilligte
|- 
|[[Tubbige]] 
|Tubbergen
|- 
|[[Twekkel]] 
|Twekkelo
|- 
|[[Vas]]
|Vasse 
|- 
|[[t Vjenne]]
|Vriezenveen
|- 
|[[De Wieke]] 
|Vriezenveensewijk
|- 
|[[Vroomshoop]] 
|Vroomshoop
|- 
|[[Weersel]] 
|Weerselo
|- 
|[[Westerhaar]] 
|Westerhaar-Vriezenveensewijk
|- 
|[[Wiern]] 
|Wierden
|- 
|[[Zeander]] 
|Zenderen
|-
|[[De Zoeke]]
|De Zoeke
|}

{{wb}}

[[Kattegerie:Tweants artikel]]
[[Kattegerie:Nedersaksisch]]
