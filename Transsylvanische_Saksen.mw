De '''Transsylvaniese Saksen''' ([[Duuts]]: ''Siebenbürger Sachsen''; [[Nedersaksisch]]: ''Zeuvenburgen'', [[Hongaars]]: ''Szászok'') bunt ne etniese groep van Duutsen eursprong dee vanof de 12de eeuwe in [[Transsylvanië]] bunt goan wonnen. Et is noa de Hongaarse minderheid de grootste minderheid in [[Roemenië]]. De kolonisatie van de Saksen van Transsylvanië begun toon den Hongaarsen könning [[Géza II van Hongarije|Géza II]] ([[1141]]-[[1162]]) Duutse volken noar zien riek reep um de Hongaarse grenze te verdeadegen.

Noa de Mongoolse invallen van 1241-42 wöddden völle Duutse nederzettingen under den voot elopen en kats af-ebrokken. Noadat de Mongolen vort waren wierden de nederzettingen verstarkt. Et gebeed kreg den name ''Siebenbürgen'' (Zevenburgen) noar de zeuven verstarkte steaden: 
* '''Bistritz''' ([[Bistriţa]], Beszterce)
* '''Hermannstadt''' ([[Sibiu (stad)|Sibiu]], Nagyszeben)
* '''Klausenburg''' ([[Cluj-Napoca]], Kolozsvár)
* '''Kronstadt''' ([[Braşov]], Brassó)
* '''Mediasch''' ([[Mediaş]], Medgyes)
* '''Mühlbach''' ([[Sebeş]], Szászsebes)
* '''Schässburg''' ([[Sighişoara]], Segesvár)

De benaming ''Saksen'' verwis neet noar den Duutsen deelstoat [[Saksen (dailstoat)|Saksen]] van noe, moar is ne ofgeleide van et Latiense ''Saxones'', wat in de middeleeuwn stoond veur verschillende Duutse volken, wat waorschienlik n ''[[pars pro toto]]'' is, net zoas de Fransen de Duutsers [[Alemannie|Alemannen]] nuumt. De Transsylvanies Saksen vormden in de [[middeleeuwn]] samen mit de [[Szeklers]] en de Hongaarse [[adel|edelleu]] de 3 naties van Transsylvanië. Net veur en noa den val van de [[iezern gardien|mure]] bunt völle Transsylvaniese Saksen noar [[Duutslaand]] etrokken. 

In [[Roemenië]] bunt nog darpen te vinden mit ne Saksiese minderheid. Doar stoat nog (olde) karkskes met Duutse teksten op de mure, zoas in [[Biertan]]. In Oost-[[Republiek Moldavië|Moldavië]] (republiek), in [[Soroca]], steet n kasteel dat deur de Saksen ebouwd is. Dit is et meest oosteleke punt woar de Transsylvaniese Saksen bunt ewest. 

== Bevolkingsantallen ==
* [[1910]]: 800,000 
* [[1956]]: 384,708
* [[1977]]: 359,109
* [[1992]]: 111,301 
* [[2002]]: 60,008

[[Kategorie:Achterhooks artikel]]
[[Kategorie:Geschiedenis]]
[[Kategorie:Duutslaand]]
[[Kategorie:Roemenië]]
[[Kategorie:Saksen (volk)]]
