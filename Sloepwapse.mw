[[Ofbeelding:Ichneumon_wasp_(Ichneumonidae_sp)_female.jpg|thumb|300px|De sloepwapsensoorte Echthrus reluctator, op 'e kiek ezet in Oxfordshire]]
De '''gewone sloepwapse''' (Ichneumonidae) vormt een femilie binnen de [[wespe|wapsen]] die uut zo'n 25.000 beschreven soorten bestaot, intied dat der waorschienlik nog vule meer bin. Daormit is disse femilie der iene van de soortenriekste van alle dieren. Zie heuren bi'j de [[orde (biologie)|orde]] van de [[vliesvleugeligen]] (Hymenoptera).

Sloepwapsen bin slaank en hebben een biester dunne [[wapsenkneep]], de overgaank van et boststok naor et achterlief. Ze bin tussen de 0,3 en de 4,2 centimeter laank. De femilie vien ie wereldwied in gemaotigde zones, mar is ok in de [[tropen]] anetroffen.

Sloepwapsen [[parasito√Øde|parasiteren]] op aandere insekten, waoronder een koppel schadelijke soorten. De vrouwgies hebben een lange [[legbore]] (ovipositor), een eierleggend orgaan. Daormit prikken ze de [[larve]] of [[verpopping|poppe]] van een aander insekt, waornao ze daor heur eigies in ofzetten. Ok op [[spinne|spinnen]] wodt eparasiteerd. Mit dat de eigies uutkoemen, voeden de larves heur mit de gastheer, wat veur dissend fataal is.

Sloepwapsen hebben daoromme een belangrieke rolle bi'j et onder kontrole holden van de insektenstaand. Een antal sloepwapsensoorten wodt op grote schaole uutezet veur et [[biologische bestrieding|biologisch teugengaon]] van plaoginsekten, zoas de [[bladloeze]] en de [[witte vliege]].

{{Dia|Dit stok is eschreven in et [[Stellingwarfs]] van de Kop van Overiessel.}}

[[Kategorie:Stellingwarfs artikel]]
[[Kategorie:Insekt| ]]
