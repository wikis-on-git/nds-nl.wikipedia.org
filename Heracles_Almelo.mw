'''Heracles Almelo''' is nen profvootbalklub oet [[Almelo]], op ericht op [[3 mei]] [[1903]] en doarmet ene van de oaldere profvootbalklubs van Nederlaand. Ze spölt in t [[Polmanstadion]].

Heracles weud kampioen van Nederland in [[1927]] en [[1941]]. Doarnoa had 't nog ne kleaine opleawing midden joare zesteg, mar noa de degradatie in 1966 spölden ze zowat onafebroken in de [[Eerste Divisie]], tot ze doar in 2005 kampioen van weuden. In de [[Eredivisie]] dee Heracles 't völ better as de meaiste leu verwacht harren. Ze hoofden in geneen joar noakompetisie te spöllen en eainegden soms zölfs in de subtop. In 2012 hoalden ze de finale van de [[KNVB-bekker]], in 2016 wonnen ze de play-offs veur Europees vootbal. Hierdoor geet de club in 't sezoen 2015/16 veur 't eerst [[Europees vootbal]] spöllen.

== Naam ==
De klub is eneumd noar n Grieksen [[haalfgod]] [[Herakles]]. Der bunt leu in Nederlaand dee't n name van de klub oetsprekt as HEE-rakles, moar anhangers van de klub, en ok verslaggevvers as Tom Egbers zegt He-RAA-kles. In 't [[Oaldgrieks]] loog 't akseant op de leste lettergreep, met ne [[perispomenè]] (circumflexum): Ἡρακλῆς 'HeraKLÊS'. In Nederland wödt 't Grieks meestentied volgens de [[Latien]]se dreesyllabenwet oetspreuken. In dat geval zol de platte oetsproak met 't akseant op n veurleste lettergreep good wean. De oetsproak met de klemtoon an 't begin keump woarschienlek van de Latiense noam ''Hercules''.

{{Begin|twd}}

[[Kategorie:Tweants artikel]]
[[Kategorie:Voetbal]]
[[Kategorie:Almelo]]
