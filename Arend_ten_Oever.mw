'''Arend ten Oever''' ([[Dwingel]], [[24 september]] [[1943]] - [['t Ogeveine]], [[18 juli]] [[2012]]) was een Nederlaandse politicus van 't [[CDA]] en veurvechter van 't [[Nedersaksisch]].

In 1974 kwaamp e in de gemienteraod van 't Ogeveine. In 1978 wördden e daor CDA-fractieveurzitter en vanof 1986 was e d'r [[wetholder]]. In 1993 wördden e benuumd as [[börgemeister]] van [[Ni'jlusen]] ([[Oaveriessel]]). Toe as de gemiente Ni'jlusen per 1 jannewaori 2001 wördden op-eheven en 't dörp bi'j [[Dalsen (gemiente)|Dalsen]] wördden edaone, hebt ze Ten Oever benuumd as börgemeister van [[Ommen (gemiente)|Ommen]]. Op 't end van zien zesjaorige börgemeisterstermijn daor is e mit vervrogd pensioen egaone.

As veurzitter van de Nedersaksische streektaalorgenisaotie [[Streektaal-Organisatie in het Nedersaksisch Taalgebied|SONT]] hef e hum stark emeuken veur de poletieke erkenning van 't Nedersaksisch, mit name de erkenning van de taal onder diel III van 't [[Europees Haandvest veur regionale talen of talen van minderhejen|Europees Haandvest veur regionaole talen of talen van minderheden]]. Op 10 april 2012 was e in 't pregramma [[Drents Diep]] van [[RTV Drenthe]] nog slim hellig oaver de ofwiezing van dizze erkenning deur de rieksoaverheid. Op 18 juli wördden e onder 't kuiern niet goed en kwaamp e, op 68-jaorige leeftied, uut de tied.

==Uutgaonde verwiezing==
*[http://www.youtube.com/watch?v=9gRZUnuGyr0 Arend ten Oever krange in Drents Diep]

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel|Ten Oever, Arend]]
[[Kategorie:Nederlaandse politieker|Ten Oever, Arend]]
[[Kategorie:Nedersaksiese leu|Ten Oever, Arend]]
