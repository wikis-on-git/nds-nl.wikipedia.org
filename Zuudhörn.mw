{{Gemainte|
noam = Zuudhörn |
bestandsnoam vlage = vlagZuidhorn.gif |
bestandsnoam woapen = wapenZuidhorn.jpg |
lokoatsie = LocatieZuidhorn |
provinzie = [[Provinzie Grunnen|Grunneng]] |
heufdploats = Zuudhörn |  
oppervlak = 128,37 |
oppervlak laand = 125,6 |
oppervlak woater = 2,76 |
inwoner = 18.513 |
doatum inwoner = 1 maai 2006 |
dichtte = 147 |
verkeersader = N355]] ''(Friesestraatweg)'' |
netnummer = 050, 0594 |
postkode = 9800-9809, 9830-9849, 9880-9889 |
webstee = [http://www.zuidhorn.nl www.zuidhorn.nl] |
}}

'''Zuudhörn''' is n loug en gemainte ien [[Grunnen (provinizie)|provinzie Grunneng]] in [[Nederlaand]].

De hudege gemainte ontstond op [[1 jannewoari]] [[1990]] deur t soamenvoegen van de vaaier gemaintes [[Auwerd]], [[Gruupskerk]], [[Ollehoof]] en Zuudhörn. Dizze vaaier gemaintes binnen nog trug te zain in de gemaintvlag, woarbie de vaaier greune 'zwoanen' stoan veur de vaaier vermoalege gemaintes. De gemainte is onderdiel van t [[COROP-gebied]] Overg Grunnen.

De gemainte moakt geogroafisch en ekonomisch diel oet van t [[Westerkwartaaier]] en was oorspronkeliek veuraal op de laandbaauw richt. Deur de aansloeteng op de wegverbindeng (N355) en trainverbindeng tuzzen [[Grunnen (stad)|t Stad]] en [[Liwwadden (stad)|Leewerd]], de tounomen automobiliteit, t oafnemen van t aantel arbaidsploatsen in de laandbaauw en t deur de [[Grunnen (provinzie)|provinzie]] aanwiezen van t dörp Zuudhörn as gruikeern (noa [[1960]]) wuir de gemainte aal meer n forensengemainte veural op t Stad richten. t Dörp Zuudhörn is doardeur relatief veul staarker gruid as de andere keerns binnen t gebied en de bevolkeng is der relatief zain hoger oplaaiden. Zuudhörn is n relatief welvoarende gemainte, mede deurdat der n [[eerdgasveld]] en n geschikte grondloag veur de opslag van dit gas aantroffen is ten noorden van t loug Gruupskerk, wat aanlaaideng was veur de [[Nederlaandse Aardolie Maatschappij|NAM]] veur de exploitoatsie van dit veld en de ploatseng van n opslagstee veur t opvangen van körte pieken ien t gasverbruuk.

Binnen de hudege gemainte liggen de olle [[cultuurlandschap|kultuurlaandskoppen]] [[Middag (gebied)|Middag]] en [[Homsterlaand]], ook wel soamen nuimd as ''Middag-Homsterlaand''. Dit gebied ligt rond en boven t dörp [[Ollehoof]] en is t oldste kultuurlaandskop van [[West-Europa]].

== Iendieleng ==
De gemainte Zuudhörn omvat ook de volgende ploatsen en stadspaarten: [[Aalsum (Grunnen)|Aalsum]], [[Auwerd]], [[Balmahoezen]], [[Barnwerd]], [[Bril]], [[De Kampen (Zuudhörn)|De Kampen]], [[De Povvert]], [[De Roegeweerd]], [[n Ham (Grunnen)|n Ham]], [[n Hörn]], [[Daipswal]], [[Elektra (Zuudhörn)|Elektra]], [[Englum]], [[Fraansum]], [[Frytum]], [[Gaaikemadiek]], [[Gaaikemaweer]], [[Goarkeuken (Grunnen)|Goarkeuken]], [[Gruupskerk]], [[Heereboeren]], [[t Hoekje (Zuudhörn)|t Houkje]], [[Hoogemij]], [[Ikum]], [[Kenwerd]], [[Kievitsboeren]], [[Kommerziel]], [[Korhörn]], [[Legemij]], [[Lammerboeren]], [[Laauwerziel]], [[Nijhoof]], [[Nijklap]], [[Nijziel]], [[Noorderboeren]], [[Noordhörn]], [[Noordhörnergo]], [[Noordhörnertolriggel]], [[Okswerd]], [[Ollehoof]], [[Pama (Grunnen)|Pama]], [[Paiderziel]], [[t Roegzaand]], [[Soaksum]], [[Selwerd (Zuudhörn)|Selwerd]], [[Spanjoardsdiek]], [[Staintil]], [[Viskvliet]], [[Wierumerschaauw]] (gedailteliek).

== Loug Zuudhörn ==
Zuudhörn en t noordelieker legen Noordhörn binnen rond [[1592]] ontstoan ien n gebied woar de zee aleer oaf en toe over t laand kwam en vruchtboar slib oafzette. Van baaide lougen ligt de keern op n zaandrog van om en bie 4 kilometer, dij t leven hier meugeliek moek. t Dörp wuir geleideliek aan n vestegengsploats veur renteniernde welstelde boern. Zo wuiren ien en rond de ploats 3 [[börg]]en baauwd: de [[Jellemabörg]], [[Klinkemabörg]] en [[Hanckemabörg]]. De letste börg dij oafbroken wuir was de Hanckemabörg om en bie [[1878]]. Van dizze börg is allend t [[skathoes]] overbleven, wat ien [[1965]] herbaauwd wuir. De omtrekken van de börg binnen ien [[1993]] in de omgeveng aangeven deur de Historische Kring Zuudhörn. Dizze börg het laange tied t gezicht van t loug bepoald en t woapen van de [http://www.ngw.nl/z/zuidhorn.htm femilie Hanckema] was tot de gemaintelieke heriendeleng van [[1990]] ook t woapen van t dörp en gemainte. Dizze femilie wordt noameliek verantwoordeliek holden veur de stichteng van t loug.

== Openboar Vervoer ==
De gemainte Zuudhorn ligt sunt [[1866]] aan de [[treinvervoer|spoorlien]] [[Grunnen (stad)|Grunneng]]-[[Liwwadden (stad)|Leewerd]], mit stations in Zuudhörn en Gruupskerk. [[Autobus|Buslienen]] in de gemainte binnen:
* lijn 11: Grunneng-Grunneng Zernike-Zuudhörn
* lijn 30: Zuudhörn-Noordhörn-Nieziel-Gruupskerk-Viskvliet-Boerum-Munkeziel
* lijn 32: Zuudhörn-Noordhörn-Nijziel-Kommerziel-Munkeziel-Kölme
* lijn 35: Grunneng-Auwerd-n Ham-Ollehoof-Winzum
* lijn 39: Grunneng-Zuudhörn-Grodegast-Sebaldeboeren
* lijn 637: Grunneng-Zuudhörn-Noordhörn-Nijziel-Gruupskerk-Kommerziel-Munkeziel (scholiernlien)

== Zetelverdieleng gemainteroad ==
*[[Christen-Democratisch Appèl|CDA]] 4 zetels
*[[Partij van de Arbeid (Nederland)|PvdA]] 4 zetels
*[[ChristenUnie]] 4 zetels
*[[GroenLinks]] 3 zetels
*[[Volkspartij voor Vrijheid en Democratie|VVD]] 2 zetels

== Hinwiezen ==
* {{ViaMichelin|plaats=Zuidhorn|landcode=285}}
* [http://www.ertussenuit.com/plaatsen/7065.htm Geschiedenis van Zuidhorn]

'''Hanckemaborg'''
*[http://www.borgeningroningen.nl/index_bestanden/hankema.htm Informatie over de Hanckemaborg]
*[http://www.heerlijkheid-westerwolde.nl/borgen/kaarten1900/hankema-krt1900.jpg Afbeelding van het dorp uit 1900 met de locatie van Hanckema]
*[http://www.heerlijkheid-westerwolde.nl/borgen/hanckema.jpg Afbeelding schathuis hanckema]

''Schreven ien t Westerkwartaars''

{{GemaintesGrunnen}}

[[Categorie:Grunnegs artikel]]
[[Categorie:Grunnen]]

[[de:Zuidhorn]]
[[en:Zuidhorn]]
[[nl:Zuidhorn]]
