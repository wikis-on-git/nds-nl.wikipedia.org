{{Landtabel|nameinlandstaal=Suriname|dichtheid=2,9|landkode=SR|tld=.sr|tydzone=UTC-3 (SRT)|valutakode=SDR|münteynheid=Surinaamsken dollar|volksleed=God zij met ons Suriname  (God sy med uns Suriname)|längdegråd=55/10//W|breyddegråd=5/50//N|inwoaners=575.990 (2018)|km2=163.821|vlagge=Flag_of_Suriname.svg|pctwater=1,1|religy=52.3% kristendom,
18.8% hinduisme,
14.3% islam,
6.2% ateisme,
5.6% natuurgodsdeenste,
2.8% anders|regeringsform=republyk|höyvdstad=Paramaribo|talen=[[neaderlandsk]] (officiääl), [[sranan tongo]] (algemeyn), [[akurio]], [[arawak-lokono]], [[karib-kari'nja]], [[sikiana-kashuyana]], [[tiro-tiriyó]], [[waiwai]], [[warao]], [[wayana]]|lokaty=SUR_orthographic.svg|name=Wåpen van Suriname|wåpen=Coat_of_arms_of_Suriname.svg|naam=Vlagge van Suriname|tel=+597}}

'''Suriname''', officiääl '''Republyk Suriname''', is en land in et noorden van Süüdamerika. Up et noorden der van ligt den [[atlantisken oceaan]], up et ousten [[Fransk Guyana]], up et westen [[Guyana]] en up et süden [[Brasilie]]. Med mär 165.000 kilometer in et veerkant is et et kleinste selvstandige land van et wearlddeyl. In Suriname woanet ungeveyr 575.990 lüde, wårvan de meysten an de noordküste en in en rund de höyvdstad [[Paramaribo]]. Dat is ouk tegelyke de grötste stad.

Ümdat Suriname kortby up et noorden van den [[eavenaar]] ligt is et en tropisk land med höyvdsakelik [[reygenwold]]. Döär et dichte böymedek kan et land klimaatwandel teagengån en CO2-negativ weasen. Suriname blivt en untwikkelingsland med houge menskelike untwikkeling. Geld halet se vöäral uut de ryk anweasige natuurlike brunnen, sou as [[bauxyt]], [[gold]], [[petröäly]] en landbouwprodukte.

Al veerdusend jår vöär kristus woanden der inheymske lüde in Suriname, sou as de arawakken, kariben en wayana. In de 16. eywe kümmen der de europeanen achterhen kyken. Teagen et ende van de 17. eywe hadden de [[Neaderland|neaderlanders]] groute deylen van et land [[kolonialisme|koloniseerd]]. De neaderlanders verdeenden dikke an de kweyk en handel in [[suker]]. De plantages wörden underhölden döär [[slavendryven|slaven]]. En do as dat der achterhen edån wör in [[1863]], löäten se unvrye kontraktwarkers uut [[Asie]] kummen. In [[1954]] wör Suriname eyne van de landen under et [[Köäningryk Neaderland]]. Up den [[25. november]] [[1975]] wör Suriname selvstandig, mär et hevt noch altyd nauwe ekonomiske, diplomatike en kulturele banden med Neaderland.

Wat kultuur angeyt wördt Suriname seen as en karibisk land. Et is lid van de karibiske gemeynskap (CARICOM). Et is et eanigste land buten Europa wåras neaderlandsk de officiäle en meystebrukede språke in de regeyring, sakenwearld, media en underwys is. Volgens undersöök spreakt sou'n 60% van de surinamers neaderlandsk. De meystbrukede kreoolspråke, [[Sranan Tongo]], wördt et meyste bruked vöär algemeyne dagelikse uutwesseling.

[[Kategorie: Tweants artikel]]
[[Kategorie: Laand]]
