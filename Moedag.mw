Op '''Muderdag''', ov '''Moderdag''', wördt et muderskop evyrd. Vake valt dit in meert, april of meey. De land kan dit anders wesen. In Nederland, Belgye en völle andere landen is Muderdag op de tweeden sündag van meey. Mar in de ümgewing van Antwerpen wördt Muderdag sünds 1913 op 15 augüstüs (Onse-Lyve-Vrouwe Hemelvårt) evyrd.

Dissen dag styt in et tekken van et uwene muder verwennen. Vake kregt et mense een ontbyt op berre en kedo's. De hüüsholdige hövt sy nyt te dun (as sy dat al dööd), want vader en de wichter nemt höör dat üüt de handen. kleane wichter hebt vake op skule een kedo in mekare eprütst. Ok wördt der op dissen dag upu op-esöcht. De bluumhandel hevt et der ok drok med an dissen dag.

==Orsprünk==
Et verearen van muders is misskyne wal yne van de oldste tradytsys. De olde Gryken en de Germanen haren al en muder-kültüs. So verearden de Gryken med völ seremonyeel Cybele of Rhea, de Grote Muder van de goden. Sy wörden op de 15e van meert med een groot veest epresen. De Germanen verearden [[Nerthus]] in de eerste ewe, en in latere ewen waren [[Freya|Vrya]] en [[Frieja|Frigg]] muder-godinnen dy as in et vöörjår völ andacht kregen.

De kattelyke karke hevt ok een lange tradytsy van Mary verearink, as de muder van Jesüs.

{{Dialekt|sdz}}
