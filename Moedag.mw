Bi-j '''Moedag''', of '''Moderdag''', wödt 't moe-skop evierd. Vake valt dit in meert, april of meei. De laand kan dit aans ween. In Nederlaand, België en völle aandere laandn is Moedag op de tweedn zundag van meei. Mar in de umgewing van Antwerpn wödt Moedag sunds 1913 op 15 augustus (Oonze-Lieve-Vrouwe Hemelvoart) evierd.

Dissn dag stiet in 't tekkn van 't oene moe verwennen. Vake kreg 't mèènse 'n ontbiet op berre en kedo's. d' Huusholding höf zi-j nie meer te doen (at zi-j dat al deud), waant va en de kinders nemp heur dat uut de haandn. klèène kinders hebt vake op skoele 'n kedo in mekare eprutst. Ok wödt ter op dissn dag oepoe op-ezöcht. De bluumnhaandel hef 't der ok drok met an dissn dag.

==Oorsprunk==
't Vereern van moe'rs is misschiene wäl iene van de oalste tradisies. D' oale Griekn en de Germaann harn al 'n moe-kultus. Zo vereern de Griekn met veul ceremonieel Cybele of Rhea, de Grote Moe van de gödn. Zi-j wödn op de 15e van meert met 'n groot feest epreezn. De Germaann vereern [[Nerthus]] in d' eerste ewe, en in latere eewn waarn [[Fri-ja|Freya]] en [[Frigg|Frieja]] moe-godinnen die in 't veurjoar veul andach kreegn.

De kattelieke karke hef ok 'n lange tradisie van Marie vererink, de moe van Jezus.

{{Dialekt|sdz}}
