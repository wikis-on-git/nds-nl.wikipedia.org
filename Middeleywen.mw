'''Middeleeuwn''' is de anduding in de geschiedenis van [[Europa]] van de tiedruumte 500 noa [[Jezus Christus|Christus]] tot 1500 noa Christus (1789 om precies te wean, ''[[Franse revolutie]]'').

==Begin en eande van de Middeleeuwn==
Ofhaankelek van n invalshook zeent meerdere begin- en eandpeuntn te geeuwn vuur de Middeleeuwn.

Bestuurlek wördt 476, met n val van t West-Romeinse Riek, enömn. 
Oet ekonomies en sosjaal oogpeunt wördt 375, met t begin van de volksverhuuzinge dee vuur voedseltekörte in de stean zorgen, enömn. 
Bestuurlek/Godsdienstig wördt 312, t joar woerin t christendom too eloatn wör in t Romeinse Riek, mangs as beginpeunt enömn. 
Oawer t eande van de Middeleeuwn valt ok genog te kujern:

Het eande van de middeleeuwn vaalt bestuurlek bekekn in 1492. t Oontdekn van Amerika hef n tied van [[kolonie|kolonisaasie]] töt gevolg. Ook wördt mangs 1453, to t Biezantiense Riek völ, as bestuurlek eande ezeen. 
Op kultureel gebeed wördt ook mangs 1517 enömn, t joar van n scheiding tusken de protestaanse en [[Rooms-Katholieke Koarke]] (stellinge van [[Maarten Luther]]). Ok 1789 wördt soms as t eande van de middeleeuwn zeen, noa de vaal van Frankriek en de [[standenmoatschappij]].
De middeleeuwn wordt vaake opedeeld in 3 kleandere tiedvlakn:

#Vrogge of duustere middeleeuwn: 5e eeuw-9e eeuw, wordt bepoald duur kleane op zikzölf stoande vorstendomn en verschilnde oawervaln van steppevolkn. De vrogge middeleeuwn eandigt bie t riek van Koarel n Grootn den n feodaliteit bedach hef. 
#Hooge of volle middeleeuwn: 9e eeuw-13e eeuw, wordt bepoald duur t belang van de feodale struktuurn en n anpassing van t oarfrecht woerduur de op zikzölf stoande vorstendomn zik begint oet te breaidn duur oorloogn en trouweriejn. De Europese riekn richet zik boetn Europa t meest op t [[Midn-Oostn]] met kruustochn. 
#Laate Middeleeuwn: 13e eeuw-15e eeuw. De kennis wat vanoet de kruustochn en de gevechn teegn Arabiese anvälle in Spanje is met ekömn zorget vuur n laankzamen oawergaank noar n Niejn Tied. De Europese riekn richte öar andacht boetn Europa op t Oostn. Duur n greui van rieke stean wördt de vinger den 't feodaale siesteem in n pap har verdan meender.

==Woer den naamn vandan keump==
De middeleeuwn kreegn öarn naamn (miln-eeuwn, tuskentied) duurdat leu dissen tied in de [[Rinnessaanse]] as n tuskentied zaggn. Oons gedeelte van de wearlnd was noa n val van de Romeinen ofeslötn van n klassiekn kultuur en t köm doar pas wier met in anraking duur de kruustochn; de Arabiern hadn völ van de klassieke schrievers bewoard. Duur n achteroetgaank en n bedreiging duur de Turkn van t [[Byzantiense Riek]] treukn völle Byzantiense geleardn noar t veiligere [[Italië]] en namn doarbie völle könnigheaid oet n Ooldheid met wat in Konstantinopel bewoard was. Ook t löag reuwn van [[Konstantinopel]] duur de kruusvoarders in 1204 brach völ materiële weenst en völ in t Westen verlöarn egoane könnigheaid terugge noar Europa. Duur t vanniessen könnig wordn met disse antieke literatuur, filesofie en kultuur wördn t Humanisme en de Rinnessaanse meugelek emaakt. Petrarca (ong. 1300) neumn dit tiedvlak de tiedn van tenebrae (duusterte) en vanof 1469 wör vuurnamelek n oetdrukking ''media tempestas'' (tuskentied) ebroekt. Pas in n 17en eeuw (Christoph Keller en Georg Horn) wör n oetdrukking ''medium aevum'' (Middeleeuwn) algemeen gebroekt. Eagelek is n oetdrukking 'middeleeuwn' n echtn westersen naamn vuur n tiedvlak in n geschiedenis van [[West-Europa]] noa n val van t Romeinse Riek. In [[Oost-Europa]] wördt n oetdrukking nit gebroekt vuur de eagne geschiedenis: de leu zegnt doar op dit peunt dat t Romeinse Riek pas evöln is bie t oawernemn van Konstantinopel in n 15en eeuw. Dus is dr gin tiedvlak an te wiezen as 'middeleeuwn' tusken n val van de Romeinen en n 'niejn tied'. In aandere gedeeltes van de wearlnd zo as [[China]], [[India]] of n Arabische wearlnd is dr nooit n 'middeleeuws' tiedvlak in de eagne geschiedenis.

==De vrogge middeleeuwn: 470-911==
Met de vrogge middeleeuwn wördt meestal bedoold: t tiedvlak van ongevear 470 tot 911; n geschiedenis van Europa noa t instortn van t West-Romeinse Riek. Mangs wördt ook n oetdrukking ''duustere middeleeuwn'' gebroekt omdat duur n saanterkroam den duur de völle invaasiegolvn van de roondzwoarvende volkeren achterbleef weainig opeschreevn wör en ook völ könnigheaid verloorn gung. doarumme is t vaake 'duuster' wo t ech egoan is. Doarbie wördt n algemeenn achteroetgaank van t volk en meneere van leawn, a'j t vergeliekt met t Romeinse verleadn, oawer t algemeen ezeen as n duuster tiedvlak, dat pas zo gangs bie n veraandering in n toostaand duur Koarel n Grootn eandigde.

==t Volk geet teheupe dood==
t [[Europa (continent)|Europese]] volk, wat bie t begin van n joartelling ongevear 70 miljoen leu stoark was (geliekenis: China 60 miljoen), wör in dissen tied al meender tot 20-30 miljoen. Dit köm nit duur massaale slachtpartiejn, oorleuge of grote hongersneudn (ze spöldn netuulk wal met), mear t lik dr op dat de leu de onbekeande epiedemiese zeektes, dee met de invallende steppevolken metkömn, nit good an konn. t Volk har hier natuurlek gin verwear teegn opebouwd en t antal dat noa besmetting dood gung was vaake meer as 50% (vergeliek t groote antal [[indiaann]] dat doodgung duur zeektes to de Spaanse [[Conquestadores]] kömn). wa'w weett van kroniekschriewers oet dit tiedvlak is n onmöndigen stoarfte in t Byzantiense Riek oonder Justinianus in n 6en eeuw.

[[Categorie:tweants artikel]]
[[Categorie:Middeleeuwn]]

[[af:Middeleeue]]
[[ar:عصور وسطى]]
[[ast:Edá Media]]
[[bg:Средновековие]]
[[br:Krennamzer]]
[[bs:Srednji vijek]]
[[ca:Edat mitjana]]
[[cs:Středověk]]
[[cy:Canol Oesoedd]]
[[da:Middelalderen]]
[[de:Mittelalter]]
[[el:Μεσαίωνας]]
[[en:Middle Ages]]
[[eo:Mezepoko]]
[[es:Edad Media]]
[[et:Keskaeg]]
[[fa:قرون وسطی]]
[[fi:Keskiaika]]
[[fr:Moyen Âge]]
[[gd:Meadhan-Aoisean]]
[[gl:Idade Media]]
[[he:ימי הביניים]]
[[hr:Srednji vijek]]
[[hu:Középkor]]
[[id:Abad Pertengahan]]
[[io:Mez-epoko]]
[[it:Medioevo]]
[[ja:中世]]
[[kw:Oesow Kres]]
[[la:Medium Aevum]]
[[li:Middeliewe]]
[[lt:Viduramžiai]]
[[lv:Viduslaiki]]
[[mk:Среден век]]
[[nds:Middelöller]]
[[nl:Middeleeuwen]]
[[nn:Mellomalderen]]
[[no:Middelalderen]]
[[nrm:Mouoyen Âge]]
[[pl:Średniowiecze]]
[[pt:Idade Média]]
[[ro:Evul Mediu]]
[[ru:Средние века]]
[[scn:Mediuevu]]
[[simple:Middle Ages]]
[[sk:Stredovek]]
[[sl:Srednji vek]]
[[sq:Mesjeta]]
[[sr:Средњи вијек]]
[[sv:Medeltiden]]
[[sw:Zama za Kati]]
[[tl:Gitnang Panahon]]
[[tr:Orta Çağ]]
[[wa:Moyinådje]]
[[yi:מיטל אלטער]]
[[zh:中世纪]]
