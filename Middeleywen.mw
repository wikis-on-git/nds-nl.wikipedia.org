[[File:Crescenzi calendar.jpg|thumb|]]

De '''middeleywen''' sint ne tydsspanne in de geskedenisse van Europa, dee duurden van ungeväär 500 töt 1500 nå Kristus. Se vallet ungeväär samen med de postklassike tyd van de wearldgeskedenisse. De middeleywen begünnen med den val van et westelike Romeinske Ryk en güngen händigan oaver in de [[Renaissance]] en de untdekkingstyd. In de westelike geskedenisse sint de middeleywen et tweyde deyl van de dree höyvdtyden: de klassyke prehistory, de middeleywen en de moderne tyd. De middeleywen wordet underverdeyld in vroge, houge en late middeleywen.

Beweagingen uut de late prehistory, sou as daling van et bevolkingsantal, volk wat wegtröäk uut städen, wegvallen van langbestånde regeyringen, invasys en massamigraty van stammen, löypen lange döär in de middeleywen. Döärdat volk up groute skåle vordtröäk når andere steades, sou as verskeidene germaanske stammen, sorgden vöär nye köäningryken in et gebeed wat ooit et westen van et Romeinske Ryk was. In den söävenden eywe wörden Noordafrika en et Middenousten, wat töt dee tyd noch under et Oustromeinske of [[Bysantynske Ryk]] höyrden, deyl van et [[Umayyadkalifaat]], en islamitisk ryk. Al güng der vöäle up de sküppe in de samenleaving en wat polityk angeyt, der wör neet heylemål med et verleaden ebröäken. Et noch altyd groute Bysantynske Ryk, den direkten voordsetting van et Romeinske Ryk, bleav noch lange nen grouten macht. Med de [[Corpus Iuris Civilis]] (et Justiniaanske Börgerrecht) kreag et sekulyre recht meyr förm. In de westerske wearld nöämen vöäle köäningryken deylen van romeinske instituten oaver. Nye biskopryken en klousters wörden esticht en et kristendom spreidden oaver Europa. De [[Franken]] hadden under [[Grouten Kårel]] van den 8. töt den 9. eywe noch eaven et [[Karolingiske Ryk]]. Up et höygdepunt vöälen der noch groute deylen van Westeuropa under, mär et hölde gin stand. Der wör tevöäle intern evöchten, wårdöär der gin eynheid was teagen anvallende [[vikingen]] uut et noorden, [[magyaren]] uut et ousten en [[saracenen]] uut et süden.

In de houge middeleywen, dee as nå et jår 1000 begünden, groiden de bevolking van Europa hard, döär techniske verbeateringen en beatere landbouwmetoden. Dårdöär kunde de handel upbloien. In dee tyd was der ouk ne wårme upleaving in et klimaat van Europa, wårdöär der beatere ougsten binnenkümmen. Döär et nye inevoorde [[hovstelsel]] wör de samenleaving organiseerd in burendörpe dee grund leynden van de adel, en döär en feodaal stelsel musten ridders en laegere ädelen militären deenst leyveren an öäre höygeren in ruil vöär land. In 1054 küm der ouk en skeid tüsken de Roumsk-Katolike en de Ortodokse Karke. In 1095 wör der vöär et eyrste uperoupen töt krüüstochten. Dit warren militäre veldtochten van westeuropääske kristenen üm et vöär öär heilige land van de moslims af te neamen. Et sorgden ouk vöär wyderen spreid van et gelöyv in de baltiske ståten en Spanje en Portugal. Köäningen wörden höyvd van centraal eleide natyståten. Dat drüng geweld en misdåd terügge, mär maken et lastiger üm en deyld kristendom terechte te krygen. In et Westen bestünd et intellektuäle denken vöäral uut skolastyk, ne ströyming wårby vöäral probeerd wör üm de warking van de wearld te beskryven vanuut den Bybel. Ouk wörden der universiteiten sticht. De teology van Tomas van Aquino, de skilderyen van Giotto, et dichtwark van Dante en Chaucer, de reisen van Marco Polo en de gotiske bouwstyl van katedrålen sou as in et franske Chartres wordet as en paar van de vöärnaamste untwikkelingen van disse tyd eseen.

In de latere middeleywen wör allens lük lastiger, med hunger, seekdes en oorlöge. Dårdöär wör de bevolking van Europa flink terüggebracht. In de dree jår tüsken 1347 en 1350 störven ungeväär eyndarde van alle Europeanen an de pest. Köäningryken warren voordan med mekander in gevecht, buren warren vake in upstand en de katolike karke kreag nen split te verduren. Döär en paar kulturele en technologiske untwikkelingen begünde de europääske samenleaving der anders uut te seen en wör händigan de vrogmoderne tyd inelüded.

== Begin en eande van de Middeleewn ==
Ofhaankelek van n invalshook zeent meerdere begin- en eandpeuntn te geewn vuur de Middeleewn.

Bestuurlek wördt [[476]], met n val van t West-Romeinse Riek, enömn. 
Oet ekonomies en sosjaal oogpeunt wördt [[375]], met t begin van de volksverhuuzinge dee vuur voedseltekörte in de steadn zorgen, enömn. 
Bestuurlek/godsdienstig wörd [[313]], t joar woerin t [[Christendom|Kristendom]] too eloatn wör in t Romeinse Riek, mangs as beginpeunt enömn. 
Oawer t eande van de middeleewn valt ok genog te kuiern:

Het eande van de Middeleewn vaalt bestuurlek bekekn in [[1492]]. t Oontdekn van [[Amerika (kontinent)|Amerika]] hef de tied van [[kolonie|kolonisaasie]] töt gevolg. Ook wörd mangs [[1453]], doo t [[Biezantiense Riek]] völ, as bestuurlek eande ezeen. 
Op kultureel gebeed wörd ook mangs [[1517]] enömn, t joar van n skeaiding tusken de protestaanse en [[Rooms-Katholieke Koarke]] (stellinge van [[Maarten Luther]]). Ok 1789 wördt soms as t eande van de middeleewn zeen, noa de vaal van Frankriek en de [[standenmoatschappij]].
De middeleewn wordt vaake opedeeld in 3 kleandere tiedvlakn:

# Vroge of Duustere Middeleewn: 5e eew-9e eew, wordt bepoald duur kleane opzikzölfstoande vorstendomn en verskilnde oawervaln van steppevolker. De vroge Middeleewn eandigt bie t riek van Koarel n Grootn den de [[feodaliteit]] bedach hef. 
# Hoge of Volle Middeleewn: 9e eew-13e eew, wordt bepoald duur t belang van de feodale struktuurn en n anpassing van t oarfrecht woerduur de opzikzölfstoande vorstendomn zik begint oet te breaidn duur oorloogn en trouweriejn. De Europese riekn richet zik boetn Europa t meest op t [[Midn-Oostn]] met [[Kruustocht|kruustochn]]. 
# Late Middeleewn: 13e eew-15e eew. De kennis wat vanoet de kruustochn en de gevechn teegn Arabiese anvaln in Spanje is met ekömn zorget vuur nen laankzamen oawergaank noar de Nieje Tied. De Europese riekn richet öar andacht boetn Europa op t Oostn. Duur de gröai van rieke steadn wörd n invlood van de feodale hearsers verdan meender.

== Woer den naamn vandan keump ==
De middeleewn kreegn öarn naamn (miln-eewn, tuskentied) duurdat leu dissen tied in de [[Rinnessaanse]] as n tuskentied zaggn. Oons gedeelte van de wearld was noa n val van de [[Romeinse Riek|Romeinen]] ofeslötn van n klassiekn kultuur en t köm doar pas wier met in anraking duur de kruustochn; de Arabiern hadn völ van de klassieke schrievers bewoard. Duur n achteroetgaank en n bedreiging duur de Turkn van t [[Byzantiense Riek]] treukn völle Byzantiense geleardn noar t veiligere [[Italië]] en namn doarbie völle könnigheaid oet n Ooldheid met wat in Konstantinopel bewoard was. Ook t löag reuwn van [[Konstantinopel]] duur de kruusvoarders in 1204 brach völ materiële weenst en völ in t Westen verlöarn egoane könnigheaid terugge noar Europa. Duur t vanniessen könnig wordn met disse antieke literatuur, filesofie en kultuur wördn t Humanisme en de Rinnessaanse meugelek emaakt. Petrarca (ong. 1300) neumn dit tiedvlak de tiedn van tenebrae (duusterte) en vanof 1469 wör vuurnamelek n oetdrukking ''media tempestas'' (tuskentied) ebroekt. Pas in n 17en eeuw (Christoph Keller en Georg Horn) wör n oetdrukking ''medium aevum'' (middeleewn) algemeen gebroekt. Eagelek is n oetdrukking 'middeleewn' n echtn westersen naamn vuur n tiedvlak in n geschiedenis van [[West-Europa]] noa n val van t Romeinse Riek. In [[Oost-Europa]] wördt n oetdrukking nit gebroekt vuur de eagne geschiedenis: de leu zegnt doar op dit peunt dat t Romeinse Riek pas evöln is bie t oawernemn van Konstantinopel in n 15en eeuw. Dus is dr gin tiedvlak an te wiezen as 'middeleewn' tusken n val van de Romeinen en n 'niejn tied'. In aandere gedeeltes van de wearld zo as [[Chinese keizerriek|China]], [[India]] of n Arabische wearld is dr nooit n 'middeleews' tiedvlak in de eagne geschiedenis.

== De vrogge middeleewn: 470-911 ==
Met de vrogge middeleewn wördt meestal bedoold: t tiedvlak van ongevear 470 tot 911; n geschiedenis van Europa noa t instortn van t West-Romeinse Riek. Mangs wördt ook n oetdrukking ''duustere middeleewn'' gebroekt umdèt duur n saanterkroam den duur de völle invaasiegolvn van de roondzwoarvende volker achterbleef weainig opeschreevn wör en ook völ könnigheaid verloorn gung. doarumme is t vaake 'duuster' wo t ech egoan is. Doarbie wördt n algemeenn achteroetgaank van t volk en meneere van leawn, a'j t vergeliekt met t Romeinse verleadn, oawer t algemeen ezeen as n duuster tiedvlak, dèt pas zo gangs bie n veraandering in n toostaand duur Koarel n Grootn eandigde.

== t Volk geet teheupe dood ==
t [[Europa (continent)|Europese]] volk, wat bie t begin van n joartelling ongevear 70 miljoen leu stoark was (geliekenis: China 60 miljoen), wör in dissen tied al meender tot 20-30 miljoen. Dit köm nit duur massaale slachtpartiejn, oorleuge of grote hongersneudn (ze spöldn netuulk wal met), mear t lik dr op dat de leu de onbekeande epiedemiese zeektes, dee met de invallende steppevolken metkömn, nit good an konn. t Volk har hier natuurlek gin verwear teegn opebouwd en t antal dat noa besmetting dood gung was vaake meer as 50% (vergeliek t groote antal [[indiaann]] dat doodgung duur zeektes to de Spaanse [[Conquestadores]] kömn). wa'w weett van kroniekschriewers oet dit tiedvlak is n onmöndigen stoarfte in t Byzantiense Riek oonder Justinianus in n 6en eeuw.

== De heuge middeleewn: 911-1250 ==

De heuge middeleeuwn bint n belangrieke tied in n geschiedenis van [[West-Europa]]. In n wetenschop köm n [[skolastiek]] op. In disse tied bleujdn ook t [[Pausdom]] onmöndig op. Dr was nen langn stried um wee t in Europa te bepoaln mos kriegen: 'n Kark of de hooge hearn. Dit wördt [[Investituurstrijd]] neumt. In Duutsland regeerdn t Saksiese hoes met naamns as [[Hendrik I]], [[Otto I]], en [[Otto III]]. Later köm t [[Frankiese]] hoes met oonder mear [[Hendrik III]] en [[Hendrik IV]]. In Fraankriek was [[Hugo Capet]] bezig. In Engelaand köm [[Willem de Veroveraar]] binn.

Noa t joar 1000 wör 't heanig in middeleeuws Europa. An de invaln van de [[Vikingen]], dee lange tied Europa saanterdn, was n eande emaakt. In Spanje wöd de [[Reconquista]] inezat; t terugdringn van de [[Moorn]] oet Spanje. Duur bettere maneern vuur 't boern begon 'n bevolking fleenk te greuin. Völle nieje dörpe en steadn wörden stich. De bestoande steadn dee vaake duur de [[Romeinn]] sticht wardn, begunn noa t oftakeln seend n Romeinsen tied ok weer te greuin. Doarbie köm 'n haandel oaver langen ofstaand vanniessen op gaank. Deankt doorbie bievuurbeeld an de reize van [[Marco Polo]] noar [[Chinese keizerriek|China]]. Vuural [[Noord-Italië]] en 't groafskap [[Vlaanderen]] greuidn in kortn tied oet tot rieke strekn. Vanof 1080 begunn de eerste [[universiteitn]] en was dr völle vuuroetgaank in [[kunst]] en [[architektuur]]. In dissen periode wördn de grote [[Romaanse]] en later [[Gotische]] [[kathedraaln]] ebouwd. Duur 'n greuindn welvoart konn de riekste en stoarkste steadn [[stadsrechn]] ofdwingn bie de hoge hearn.

== De Late middeleewn: 1250 - 1517 ==
Laankzaam greuidn ook 't centrale besteur ook zo vear dat 't noadeelig wör vuur de kleine hearn. Laankzaam kwamn dr stoarke [[monarchieën]] zo as [[Fraankriek]] en [[Engelaand (regio)|Engelaand]]. Duur verskilnde oorleuge (zo as 'n [[Honderdjoarigen Oorlog]]) en 'n [[pes]] völ in 'n 14en eeuw 'n ekonomischen greui stille. Duurdat 'r zovölle dood gungn köm dr 'n tekot an leu dee 't laand bewoarkn en arbeidskrachtn. Sommige onderzeukers beweart dat dit de leu mear dreef um mechanische (en arbeidsbespoarnde) verbetteringen duur te voorn in 'n laandbouw en in [[ambachtn]] as [[mijnbouw]] en [[metallurgie]]. Hiermet wör 'n begin emaakt vuur 'n [[Niejn Tied]], woerin 't [[West-Europese]] volk zich oaver de reste van de wearld oetbreaidn

== Neersassies ==
* [[Drèents]]: ''middeleeuwen'', ''middelieuwen''
* [[Grunnegs]]: 
** ''middelaiwen'' ([[Oldambtsters|OLD]], [[Hoogelaandsters|HGL]])
** ''middelaiven'' ([[Hoogelaandsters|HGL]], [[Middaglands|MID]])
** ''middeleeuwen'' ([[Veenkelonioals|VEK]], [[Stadsgrunnegs|STD]], [[Noordenvelds|NVL]])
** ''middelieuwen'' ([[Westerkertiers|WEK]])
** ''midsieuwen'' ([[Kölmerlands|KOL]], [[Westerkertiers|WEK]])
** ''middeleiwen'' ([[Westerwoolds|WEV]])
** ''middelolder'' (Algemain, waineg meer broekt)
* [[Stellingwarfs]]: ''middelieuwen''
* [[Tweants]]: ''middeleewn''
* [[Urkers]]: ''middelieuwen''
* [[Veluws]]: ''middeleeuwen''

{{Dia|Disse bladziede is eskreeuwn in t [[Riesn]]s}}

[[Kategorie:Tweants artikel]]
[[Kategorie:Middeleewn| ]]
