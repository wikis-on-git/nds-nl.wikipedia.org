'''Middeleewn''' is de anduding in de geschiedenis van [[Europa]] van de tiedruumte 500 noa [[Jezus Christus|Christus]] tot 1500 noa Christus.

== Begin en eande van de middeleewn ==
Ofhaankelek van n invalshook zeent meerdere begin- en eandpeuntn te geeuwn vuur de middeleewn.

Bestuurlek wördt 476, met n val van t West-Romeinse Riek, enömn. 
Oet ekonomies en sosjaal oogpeunt wördt 375, met t begin van de volksverhuuzinge dee vuur voedseltekörte in de stean zorgen, enömn. 
Bestuurlek/Godsdienstig wördt 313, t joar woerin t christendom too eloatn wör in t Romeinse Riek, mangs as beginpeunt enömn. 
Oawer t eande van de middeleewn valt ok genog te kujern:

Het eande van de middeleewn vaalt bestuurlek bekekn in 1492. t Oontdekn van Amerika hef n tied van [[kolonie|kolonisaasie]] töt gevolg. Ook wördt mangs 1453, to t Biezantiense Riek völ, as bestuurlek eande ezeen. 
Op kultureel gebeed wördt ook mangs 1517 enömn, t joar van n scheiding tusken de protestaanse en [[Rooms-Katholieke Koarke]] (stellinge van [[Maarten Luther]]). Ok 1789 wördt soms as t eande van de middeleewn zeen, noa de vaal van Frankriek en de [[standenmoatschappij]].
De middeleewn wordt vaake opedeeld in 3 kleandere tiedvlakn:

#Vrogge of duustere middeleewn: 5e eew-9e eew, wordt bepoald duur kleane op zikzölf stoande vorstendomn en verschilnde oawervaln van steppevolkn. De vrogge middeleewn eandigt bie t riek van Koarel n Grootn den n feodaliteit bedach hef. 
#Hooge of volle middeleewn: 9e eew-13e eew, wordt bepoald duur t belang van de feodale struktuurn en n anpassing van t oarfrecht woerduur de op zikzölf stoande vorstendomn zik begint oet te breaidn duur oorloogn en trouweriejn. De Europese riekn richet zik boetn Europa t meest op t [[Midn-Oostn]] met kruustochn. 
#Late middeleewn: 13e eew-15e eew. De kennis wat vanoet de kruustochn en de gevechn teegn Arabiese anvälle in Spanje is met ekömn zorget vuur n laankzamen oawergaank noar n Niejn Tied. De Europese riekn richte öar andacht boetn Europa op t Oostn. Duur n greui van rieke stean wördt de vinger den 't feodaale siesteem in n pap har verdan meender.

== Woer den naamn vandan keump ==
De middeleewn kreegn öarn naamn (miln-eewn, tuskentied) duurdat leu dissen tied in de [[Rinnessaanse]] as n tuskentied zaggn. Oons gedeelte van de wearld was noa n val van de [[Romeinen]] ofeslötn van n klassiekn kultuur en t köm doar pas wier met in anraking duur de kruustochn; de Arabiern hadn völ van de klassieke schrievers bewoard. Duur n achteroetgaank en n bedreiging duur de Turkn van t [[Byzantiense Riek]] treukn völle Byzantiense geleardn noar t veiligere [[Italië]] en namn doarbie völle könnigheaid oet n Ooldheid met wat in Konstantinopel bewoard was. Ook t löag reuwn van [[Konstantinopel]] duur de kruusvoarders in 1204 brach völ materiële weenst en völ in t Westen verlöarn egoane könnigheaid terugge noar Europa. Duur t vanniessen könnig wordn met disse antieke literatuur, filesofie en kultuur wördn t Humanisme en de Rinnessaanse meugelek emaakt. Petrarca (ong. 1300) neumn dit tiedvlak de tiedn van tenebrae (duusterte) en vanof 1469 wör vuurnamelek n oetdrukking ''media tempestas'' (tuskentied) ebroekt. Pas in n 17en eeuw (Christoph Keller en Georg Horn) wör n oetdrukking ''medium aevum'' (middeleewn) algemeen gebroekt. Eagelek is n oetdrukking 'middeleewn' n echtn westersen naamn vuur n tiedvlak in n geschiedenis van [[West-Europa]] noa n val van t Romeinse Riek. In [[Oost-Europa]] wördt n oetdrukking nit gebroekt vuur de eagne geschiedenis: de leu zegnt doar op dit peunt dat t Romeinse Riek pas evöln is bie t oawernemn van Konstantinopel in n 15en eeuw. Dus is dr gin tiedvlak an te wiezen as 'middeleewn' tusken n val van de Romeinen en n 'niejn tied'. In aandere gedeeltes van de wearld zo as [[China]], [[India]] of n Arabische wearld is dr nooit n 'middeleews' tiedvlak in de eagne geschiedenis.

== De vrogge middeleewn: 470-911 ==
Met de vrogge middeleewn wördt meestal bedoold: t tiedvlak van ongevear 470 tot 911; n geschiedenis van Europa noa t instortn van t West-Romeinse Riek. Mangs wördt ook n oetdrukking ''duustere middeleewn'' gebroekt umdèt duur n saanterkroam den duur de völle invaasiegolvn van de roondzwoarvende volkeren achterbleef weainig opeschreevn wör en ook völ könnigheaid verloorn gung. doarumme is t vaake 'duuster' wo t ech egoan is. Doarbie wördt n algemeenn achteroetgaank van t volk en meneere van leawn, a'j t vergeliekt met t Romeinse verleadn, oawer t algemeen ezeen as n duuster tiedvlak, dèt pas zo gangs bie n veraandering in n toostaand duur Koarel n Grootn eandigde.

== t Volk geet teheupe dood ==
t [[Europa (continent)|Europese]] volk, wat bie t begin van n joartelling ongevear 70 miljoen leu stoark was (geliekenis: China 60 miljoen), wör in dissen tied al meender tot 20-30 miljoen. Dit köm nit duur massaale slachtpartiejn, oorleuge of grote hongersneudn (ze spöldn netuulk wal met), mear t lik dr op dat de leu de onbekeande epiedemiese zeektes, dee met de invallende steppevolken metkömn, nit good an konn. t Volk har hier natuurlek gin verwear teegn opebouwd en t antal dat noa besmetting dood gung was vaake meer as 50% (vergeliek t groote antal [[indiaann]] dat doodgung duur zeektes to de Spaanse [[Conquestadores]] kömn). wa'w weett van kroniekschriewers oet dit tiedvlak is n onmöndigen stoarfte in t Byzantiense Riek oonder Justinianus in n 6en eeuw.

== De heuge middeleewn: 911-1250 ==

De heuge middeleeuwn bint n belangrieke tied in n geschiedenis van [[West-Europa]]. In n wetenschop köm n [[skolastiek]] op. In disse tied bleujdn ook t [[Pausdom]] onmöndig op. Dr was nen langn stried um wee t in Europa te bepoaln mos kriegen: 'n Kark of de hooge hearn. Dit wördt [[Investituurstrijd]] neumt. In Duutsland regeerdn t Saksiese hoes met naamns as [[Hendrik I]], [[Otto I]], en [[Otto III]]. Later köm t [[Frankiese]] hoes met oonder mear [[Hendrik III]] en [[Hendrik IV]]. In Fraankriek was [[Hugo Capet]] bezig. In Engelaand köm [[Willem de Veroveraar]] binn.

Noa t joar 1000 wör 't heanig in middeleeuws Europa. An de invaln van de [[Vikingen]], dee lange tied Europa saanterdn, was n eande emaakt. In Spanje wöd de [[Reconquista]] inezat; t terugdringn van de [[Moorn]] oet Spanje. Duur bettere maneern vuur 't boern begon 'n bevolking fleenk te greuin. Völle nieje dörpe en steadn wörden stich. De bestoande steadn dee vaake duur de [[Romeinn]] sticht wardn, begunn noa t oftakeln seend n Romeinsen tied ok weer te greuin. Doarbie köm 'n haandel oaver langen ofstaand vanniessen op gaank. Deankt doorbie bievuurbeeld an de reize van [[Marco Polo]] noar [[China]]. Vuural [[Noord-Italië]] en 't groafskap [[Vlaanderen]] greuidn in kortn tied oet tot rieke strekn. Vanof 1080 begunn de eerste [[universiteitn]] en was dr völle vuuroetgaank in [[kunst]] en [[architektuur]]. In dissen periode wördn de grote [[Romaanse]] en later [[Gotische]] [[kathedraaln]] ebouwd. Duur 'n greuindn welvoart konn de riekste en stoarkste steadn [[stadsrechn]] ofdwingn bie de hoge hearn.

== De Late middeleewn: 1250 - 1517 ==
Laankzaam greuidn ook 't centrale besteur ook zo vear dat 't noadeelig wör vuur de kleine hearn. Laankzaam kwamn dr stoarke [[monarchieën]] zo as [[Fraankriek]] en [[Engelaand]]. Duur verskilnde oorleuge (zo as 'n [[Honderdjoarigen Oorlog]]) en 'n [[pes]] völ in 'n 14en eeuw 'n ekonomischen greui stille. Duurdat 'r zovölle dood gungn köm dr 'n tekot an leu dee 't laand bewoarkn en arbeidskrachtn. Sommige onderzeukers beweart dat dit de leu mear dreef um mechanische (en arbeidsbespoarnde) verbetteringen duur te voorn in 'n laandbouw en in [[ambachtn]] as [[mijnbouw]] en [[metallurgie]]. Hiermet wör 'n begin emaakt vuur 'n [[Niejn Tied]], woerin 't [[West-Europese]] volk zich oaver de reste van de wearld oetbreaidn

== Neersassisch ==
* [[Drèents]]: ''middeleeuwen'', ''middelieuwen''
* [[Grunnegs]]: 
** ''middelaiwen'' ([[Oldambtsters|OLD]], [[Hoogelaandsters|HGL]])
** ''middelaiven'' ([[Hoogelaandsters|HGL]], [[Middaglands|MID]])
** ''middeleeuwen'' ([[Veenkelonioals|VEK]], [[Stadsgrunnegs|STD]], [[Noordenvelds|NVL]])
** ''middelieuwen'' ([[Westerkertiers|WEK]])
** ''midsieuwen'' ([[Kölmerlands|KOL]], [[Westerkertiers|WEK]])
** ''middeleiwen'' ([[Westerwoolds|WEV]])
** ''middelolder'' (Algemain, waineg meer broekt)
* [[Stellingwarfs]]: ''middelieuwen''
* [[Tweants]]: ''middeleewn''
* [[Urkers]]: ''middelieuwen''
* [[Veluws]]: ''middeleeuwen''

{{Dia|Disse bladziede is eskreeuwn in t [[Riesn]]s}}

{{Link FA|eu}}

[[Kattegerie:Tweants artikel]]
[[Kattegerie:Middeleewn]]

[[af:Middeleeue]]
[[als:Mittelalter]]
[[an:Edat Meya]]
[[ar:عصور وسطى]]
[[arz:العصور الوسطى]]
[[ast:Edá Media]]
[[bar:Mittelalter]]
[[bat-smg:Vėdoromžē]]
[[be:Сярэднявечча]]
[[be-x-old:Сярэднявечча]]
[[bg:Средновековие]]
[[br:Krennamzer]]
[[bs:Srednji vijek]]
[[ca:Edat mitjana]]
[[ceb:Tungang Panahon]]
[[cs:Středověk]]
[[cv:Вăтам ĕмĕрсем]]
[[cy:Yr Oesoedd Canol]]
[[da:Middelalderen]]
[[de:Mittelalter]]
[[el:Μεσαίωνας]]
[[en:Middle Ages]]
[[eo:Mezepoko]]
[[es:Edad Media]]
[[et:Keskaeg]]
[[eu:Erdi Aroa]]
[[fa:سده‌های میانه]]
[[fi:Keskiaika]]
[[fr:Moyen Âge]]
[[fur:Etât di mieç]]
[[fy:Midsieuwen]]
[[ga:An Mheánaois]]
[[gan:中世紀]]
[[gd:Meadhan-Aoisean]]
[[gl:Idade Media]]
[[he:ימי הביניים]]
[[hr:Srednji vijek]]
[[ht:Mwayenaj]]
[[hu:Középkor]]
[[ia:Medievo]]
[[id:Abad Pertengahan]]
[[io:Mez-epoko]]
[[is:Miðaldir]]
[[it:Medioevo]]
[[ja:中世]]
[[ka:შუა საუკუნეები]]
[[ko:중세]]
[[ksh:Meddelallder]]
[[ku:Çaxa navîn]]
[[kw:Oesow Kres]]
[[la:Medium Aevum]]
[[lb:Mëttelalter]]
[[li:Middeliewe]]
[[lmo:Età de mezz]]
[[lt:Viduramžiai]]
[[lv:Viduslaiki]]
[[mk:Среден век]]
[[ms:Zaman Pertengahan]]
[[my:အလယ်ခေတ်]]
[[nds:Middelöller]]
[[nl:Middeleeuwen]]
[[nn:Mellomalderen]]
[[no:Middelalderen]]
[[nrm:Mouoyen Âge]]
[[oc:Edat Mejana]]
[[pl:Średniowiecze]]
[[pms:Età ëd mes]]
[[pt:Idade Média]]
[[ro:Evul Mediu]]
[[ru:Средние века]]
[[scn:Mediuevu]]
[[sh:Srednji vijek]]
[[simple:Middle Ages]]
[[sk:Stredovek]]
[[sl:Srednji vek]]
[[sq:Mesjeta]]
[[sr:Средњи вијек]]
[[sv:Medeltiden]]
[[sw:Zama za Kati]]
[[szl:Strzedńe Storocza]]
[[ta:மத்திய காலம் (ஐரோப்பா)]]
[[th:สมัยกลาง]]
[[tl:Gitnang Panahon]]
[[tr:Orta Çağ]]
[[uk:Середньовіччя]]
[[vec:Medioevo]]
[[vi:Thời kỳ Trung Cổ]]
[[vls:Middelêeuwn]]
[[wa:Moyinådje]]
[[war:Panahon han Kabutngaan]]
[[yi:מיטל אלטער]]
[[zh:中世纪]]
[[zh-yue:中世紀]]
