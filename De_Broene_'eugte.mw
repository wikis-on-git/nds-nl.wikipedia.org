'''De Broene 'eugte''' is een aoverdekt [[zwömbad]] ten zuden van de [[Oaveriessel|Aoveriesselse]] plaatse [[Stappest]]. 't Complex bestiet uut een meerdielig bad mit [[slinterbane]] veur plezierzwömmen, een grote kupe veur verscheiden sporten en een butenbad. In de winter mak zwömclub [[ZPC Nieuwleusen]] gebruuk van de Broene 'eugte, umdet der op [[Ni'jlusen|Neilusen]] gien aoverdekt bad is. Um dizze leste reden hef de Broene 'eugte een streekfunctie; ok Neilusense jeugd giet der wal op zwömles.

==Geschiedenis==
De Stappester gemienteraod had al een paar keer erisselveerd aover een zwömbad, veurdet in augustus 1965 de weg daorveur vrij wördden emeuken. Veurweerde was wal det 't bad töt staand zol komen op bewonersinitiatief.<ref>[https://resolver.kb.nl/resolve?urn=ddd:010955521:mpeg21:a0289 Als burgerij initiatief neemt In Staphorst mag zwembad komen],'' Het Vrije Volk'', 5 augustus 1965</ref> Een comité onder leiding van taandarts Van der Wal naamp daorop 't initiatief umme de centerije veur mekare te kriegen.<ref>[https://resolver.kb.nl/resolve?urn=ABCDDD:010834031:mpeg21:a0371 Staphorsts comité zoekt geld voor zwembad], ''Het Parool'', 27 augustus 1965</ref> Ondaanks weerstaand van de [[Staotkundig Griffermeerde Partije|SGP]] um godsdienstige redens wördden der in de gemientebegroting veur 1968 een bedrag uutetrökken veur de bouw van 't bad.<ref>[https://resolver.kb.nl/resolve?urn=ddd:010690531:mpeg21:a0178 In Staphorst SGP kon plannen voor zwembad niet tegenhouden], ''Friese koerier'', 26 oktober 1967</ref> Pas in november 1972 keurde de gemienteraod de anleg goed en wördden der een subsidie toe-ekend an de Stichting Zwembad Staphorst.<ref>[https://resolver.kb.nl/resolve?urn=ABCDDD:010848944:mpeg21:a0199 Staphorst nu al bang voor zwembadkrakers Plan krijgt uiterst krappe meerderheid], ''De Telegraaf'', 26 november 1971</ref>

In 2016 hef de Broene 'eugte 't keurmark Veilig & Schoon ekregen.<ref>[https://staphorst.nieuws.nl/economie/10214/broene-eugte-ontvangt-keurmerk-veilig-schoon/ De Broene `Eugte ontvangt keurmerk Veilig & Schoon], ''Nieuws.nl'', 12 febrewaori 2016</ref>

==Rifferenties==
<references/>

{{DEFAULTSORT:Broene 'eugte, De}}

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Zwömbad]]
[[Kategorie:Stappest]]
