'''Neersassiese moaten''' wörden töt an de [[Tweede Weareldoorlog]] broekt um inhoold, gewicht, ofstaand en leankte te metten. Rechtevoort wörd t [[metrieke stelsel]] broekt en zeent de oolde moaten hoaste vergetten. Disse kömmen töt ne zekere heugte oawereen met et [[Britse Keaizerlike Metstelsel]].

De inhooldsmoaten wörden meesttieds eneumd noar de soorten bäkke, kisten of kannen woer as et emettene in kon. De leankte wör emetten met delen van et lief. Disse naams warren nit toovallig keuzen of per strekke verskillend, mear wörden van [[Grönningen]] töt n [[Achterhook]] dageliks broekt, anpast noar de lokale oetsproake.

Et biezeundere is det bepoalde namens vuur zowal inhoold as oppervlakte en gewicht broekt wörden, zo as bievuurbeeld ''speent'' en ''murre''.

==Ofskaffing==
In [[1820]] wör in [[Nederlaand]] de [[IJkwet]] invoord. Dit wör doan um de weeldgröai an moaten of te skaffen. Zo was bv. n [[Tweante|Tweants]] ''skäppel'' grötter as n [[Utrecht (previnsie)|Utrechts]]. In et [[Neersassies]] gebeed blewen de oolde moaten skoonwal nog mear as hoonderd joar broekt.

==Indelige==
Um een good beeld te kriegen van de grötte van de broekte moaten, wörd de benöadering in metriese moaten der achter zat:

{|
| width=50% |
===Inhoold===
*''vat'' (100 l.)
*''speent'' (8 l.)
*''viefkop'' (5 l.)
*''mengel'' (3 l.)
*''kanne'' of ''känneken'' (1 l.)
*''vläske'' (8 dl.)
*''oort'' of ''eurtjen'' (4 dl.)
*''möatjen'' (2 dl.)
*''pötjen'' (1 dl.)
*''half pötjen'' (5 cl.)
*''vingerhood'', ''-heudjen'' (1 cl) <ref>Schönfeld-Wichers, K.D. ''Woordenboek Nederlands-Twents''. 1979: Hengelo, Uitgeverij Broekhuis. "maten". p. 301</ref>

===Leankte===
*''skuppensleankte'' (leankte van ne [[batse|skuppe]] met stellen)
*''Elle'' (ong. 68 cm.)
*''Veerl'' of ''verel'' (17 cm) (Of eleaidt van 'een veerde deel', nen kwart)
*''palm'' of ''pälmken'' (6,8 cm)
*''haandbreed''
*''voot'' (30 cm)
*''span'' (van doem töt peenk, ong. 20 cm)
*''doem'' of ''duum'' (2,5 cm)

===Oppervlak===
Ook warren der ofzeunderlike moaten um stukke groondoppervlak op te metten:
*''beunder'' (1 are)
*''murre'' (32 are, vroger ook 60 x 60 m)
*''speent'' (2 are)
*''roo'' (1 are)
*''margen'' ([[Veluwe]], 600 roe)
*''skäppel'' (40 x 40 m, of 887 m²) <ref>Schönfeld-Wichers, K.D. ''Woordenboek Nederlands-Twents''. 1979: Hengelo, Uitgeverij Broekhuis. "landmaten". p. 285</ref>

| valign=top |
===Gewicht===
*''murre'' of ''mud'' (70 kg, vroger 80 kg)
*''skäppel'' (20 kg)
*''speent'' (10 kg)
*''poond'' (480 g)
*''oons'' (30 g)
*''lood'' of ''leudjen'' (10 g)

===Ofstaand===
*''trad'' (groten vootstap, 3,5 voot, ong. 1 meter) (vgl. et Engelse [[yard]])
*''hanentrad'' (kleainen ofstaand)
*''hanenskreeuw'' (ofstaand töt woerop t gekreei van nen [[haan|hanen]] te heuren is)
*''smetteweagens'' (steenworpsofstaand) <ref>Schönfeld-Wichers, K.D. ''Woordenboek Nederlands-Twents''. 1979: Hengelo, Uitgeverij Broekhuis. "afstand". p. 109</ref> <ref>Schönfeld-Wichers, K.D. ''Woordenboek Nederlands-Twents''. 1979: Hengelo, Uitgeverij Broekhuis. "lengtematen". p. 289</ref>
|}

{{Bron|<references/>}}

[[Kategorie:Tweants artikel]]
[[Kategorie:Nedersaksiese kultuur]]
