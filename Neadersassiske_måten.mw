'''Neadersassiske måten''' wörden töt an den [[Tweede Wereldoorlog|Tweyden Wearldoorlog]] bruked üm inhold, swöärte, afstand en längde te meaten. Se sint vergelykbår med et [[Britske Kaeserlike Meatstelsel]]. Rechtevoord wördet et [[metrike stelsel]] bruked en sint de olde måten håste vergeaten. 

De inholdsmåten wörden meysttyds enöömd når de soorten bäkke, kisten of kannen wår as et emeatene in kun. De längde wör emeaten med deylen van et lyf of vöälbrukede vöärwarpen. Disse naams warren van [[Grönningen]] töt den [[Achterhook]] dageliks in bruuk, anpassed når lokale uutspråke.

Et bysündere is dat bepålde naams vöär inhold, uppervlak en gewicht etselvde warren, so as ''spint'' en ''mürre''.

==Afskaffing==
In [[1820]] wör in [[Nederland]] de [[IJkwet]] invoord, üm de wildgroi an måte en definitys af te skaffen. Een  ''skeapel'' was by vöärbeald gröäter in [[Tweante|twentsk]] as in [[Utrecht (previnsie)|Utrecht]]. Under et volk bleaven de olde måten skounwal noch meyr as hunderd jår in bruuk. Et woord ''mürre'' of ''müdde'' is in et dageliks leaven mangs noch in bruuk as et geyt oaver een ''müd aerpel''. Ouk et timmermansgerei ''duumstok'' verwist noch når de olde duumafstand, vergelykbår med den engelsken ''inch''.

==Indeyling==
Vöär insicht in den ümvang van de brukede måten sint in de understånde oaversichten de metriske måten der nöäst esat.

{| class="vatop"
| width=50% |
===Inhold===
*''vat'' (100 l.)
*''spint'' (8 l.)
*''vyvkop'' (5 l.)
*''mengel'' (3 l.)
*''kanne'' of ''känneken'' (1 l.)
*''vläske'' (8 dl.)
*''oort'' of ''öörtjen'' (4 dl.)
*''möätjen'' (2 dl.)
*''pötjen'' (1 dl.)
*''halv pötjen'' (5 cl.)
*''vingerhood'', ''-höödjen'' (1 cl) <ref>Schönfeld-Wichers, K.D. ''Woordenboek Nederlands-Twents''. 1979: Hengelo, Uitgeverij Broekhuis. "maten". p. 301</ref>

===Längde===
*''sküppenslängde'' (längde van ne [[batse|sküppe]] met stellen)
*''Elle'' (ung. 68 cm.)
*''Veerl'' of ''verel'' (17 cm) (afleided van 'een veerde deyl', nen kwart)
*''palm'' of ''pälmken'' (6,8 cm)
*''handbreyd''
*''voot'' (30 cm)
*''span'' (van duum töt pink, ong. 20 cm)
*''duum'' (2,5 cm)

|
===Uppervlak===
Ouk warren der afsünderlike måten üm stükken grunduppervlak te meaten:
*''bünder'' (1 are)
*''müdde'' (32 are, vroger ouk 60 × 60 m)
*''spint'' (2 are)
*''roo'' (1 are)
*''margen'' ([[Veluwe]], 600 roe)
*''skeapel''/''skeppel'' (40 × 40 m, of 887 m²) <ref>Schönfeld-Wichers, K.D. ''Woordenboek Nederlands-Twents''. 1979: Hengelo, Uitgeverij Broekhuis. "landmaten". p. 285</ref>

===Gewicht===
*''müdde'' (70 kg, vroger 80 kg)
*''skeapel''/skeppel (20 kg)
*''spint'' (10 kg)
*''pund'' (480 g)
*''uns'' (30 g)
*''loud'' of ''löydjen'' (10 g)

===Afstand===
*''trad'' (grouten vootstap, 3,5 voot, ong. 1 meter) (vgl. et engelske [[yard]])
*''hanentrad'' (gevöölsmåte. Kleinen afstand)
*''hanenskreeuw'' (gevöölsmåte. Afstand töt wår as et gekrai van nen [[haan|hanen]] te höyren is)
*''smetteweagens'' (gevöölsmåte. So wyd as een menske ne keie smyten kan.) <ref>Schönfeld-Wichers, K.D. ''Woordenboek Nederlands-Twents''. 1979: Hengelo, Uitgeverij Broekhuis. "afstand". p. 109</ref> <ref>Schönfeld-Wichers, K.D. ''Woordenboek Nederlands-Twents''. 1979: Hengelo, Uitgeverij Broekhuis. "lengtematen". p. 289</ref>
|}

{{Bron|<references/>}}

[[Kategorie:Tweants artikel]]
[[Kategorie:Nedersaksiese kultuur]]
