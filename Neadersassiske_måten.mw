'''Oolde Neersassiese moaten''' wörden töt an de [[Tweede Weareldoorlog]] broekt um inhoold, gewicht, ofstaand en leankte te metten. Rechtevoort wörd t [[metries stelsel]] broekt en zeent de oolde moaten hoaste vergetten.

As namens van de inhooldsmoaten wörden meesttieds de soorten bäkke, kisten of kannen woer t emettene in kon broekt, en de leankte wör emetten met delen van t lief. Disse namens warren nit toovallig keuzen of per strekke verskillend, mear wörden van [[Grönningen]] töt n [[Achterhook]] dageliks broekt, anpast noar de lokale oetsproake.

t Biezeundere is det bepoalde namens vuur zowal inhoold as oppervlakte en gewicht broekt wörden, zo as bievuurbeeld ''speent'' en ''murre''.

==Ofskaffing==
In [[1820]] wör in [[Neerlaand]] de [[IJkwet]] invoord. Dit wör doan um de weeldgröai an moaten of te skaffen. Zo was bv. n [[Tweante|Tweants]] ''skäppel'' grötter as n [[Utrecht (previnsie)|Utrechts]]. In t [[Neersassies]] gebeed blewen de oolde moaten skoonwal nog mear as hoonderd joar broekt.

==Indelige==
Um n good beeld te kriegen van de grötte van de broekte moaten, wörd de benöadering in metriese moaten der achter zat:

{|
| width=50% |
===Inhoold===
*''vat'' (100 l.)
*''speent'' (8 l.)
*''viefkop'' (5 l.)
*''mengel'' (3 l.)
*''kanne'' of ''känneken'' (1 l.)
*''vläske'' (8 dl.)
*''oort'' of ''eurtjen'' (4 dl.)
*''möatjen'' (2 dl.)
*''pötjen'' (1 dl.)
*''half pötjen'' (5 cl.)
*''vingerhood'', ''-heudjen'' (1 cl) <ref>Schönfeld-Wichers, K.D. ''Woordenboek Nederlands-Twents''. 1979: Hengelo, Uitgeverij Broekhuis. "maten". p. 301</ref>

===Leankte===
*''skuppensleankte'' (leankte van ne [[Batse|skuppe]] met stellen)
*''Elle'' (ong. 68 cm.)
*''Veerl'' of ''verel'' (17 cm)
*''palm'' of ''pälmken'' (6,8 cm)
*''haandbreed''
*''voot'' (30 cm)
*''span'' (van doem töt peenk, ong. 20 cm)
*''doem'' of ''duum'' (2,5 cm)

===Oppervlak===
Ook warren der ofzeunderlike moaten um stukke groondoppervlak op te metten:
*''beunder'' (1 hectare)
*''murre'' (32 are, vroger ook 60 x 60 m)
*''speent'' (2 are)
*''roo'' (1 are)
*''margen'' ([[Veluwe]], 600 roe)
*''skäppel'' (40 x 40 m, of 887 m²) <ref>Schönfeld-Wichers, K.D. ''Woordenboek Nederlands-Twents''. 1979: Hengelo, Uitgeverij Broekhuis. "landmaten". p. 285</ref>

| valign=top |
===Gewicht===
*''murre'' of ''mud'' (70 kg, vroger 80 kg)
*''skäppel'' (20 kg)
*''speent'' (10 kg)
*''poond'' (480 g)
*''oons'' (30 g)
*''lood'' of ''leudjen'' (10 g)

===Ofstaand===
*''trad'' (groten vootstap, 3,5 voot, ong. 1 meter)
*''hanentrad'' (kleainen ofstaand)
*''hanenskreeuw'' (ofstaand töt woerop t gekreei van nen [[haan|hanen]] te heuren is)
*''smetteweagens'' (steenworpsofstaand) <ref>Schönfeld-Wichers, K.D. ''Woordenboek Nederlands-Twents''. 1979: Hengelo, Uitgeverij Broekhuis. "afstand". p. 109</ref> <ref>Schönfeld-Wichers, K.D. ''Woordenboek Nederlands-Twents''. 1979: Hengelo, Uitgeverij Broekhuis. "lengtematen". p. 289</ref>
|}

{{Bron|<references/>}}

[[Kategorie:Tweants artikel]]
[[Kategorie:Nedersaksiese kultuur]]
