'''Dierenrechten''' verwis naor 't toekennen van subjectieve rechten an dieren. Dierenrechten bint dan ok te zien as 'n vörme van "grondrechten veur dieren".

In 't hudige recht wörd dieren in begunsel eziene as objecten waorop eventweel egendom uut-oefend kan wörden. De hudige wetgeving is der dan ok veural op erich umme dizze egendomsrechten te bescharmen, of um onneudige wreedheden tegen dieren te bestrieden. Daornaos bestiet der wetgeving gericht op dieren um de vuudselveurziening veilig te stellen en uutbraak van ziektes te veurkom.

In Duutslaand bevat de grondwet al 'n grondrecht veur dieren sinds 2002. In Nederlaand is 'n desbetreffend wetsveurstel van GruunLinks anhangig. 't beoogt artikel 21 van de Grondwet zodaonig te wiezigen, dat dit ok de bescharmink van dieren töt 'n taake van de overheid maakt (zo as dat now al 't geval is met de bescharmink van 't leefmilieu).
