'''Dierenrechten''' verwes naor 't toekennen van subjectieve rechten an [[dieren]] (buten de meense umme). Dierenrechten bint dan ok te ziene as 'n vörme van "grondrechten veur dieren".

In 't hudige recht wördt dieren in begönsel eziene as objecten waorop eventweel egendom uut-oefend kan wörden. De hudige wetgeving is d'r dan ok veural op erich umme dizze egendomsrechten te bescharmen, of um onneudige wreedheden tegen dieren te bestrieden. Daornaos bestiet d'r wetgeving erich op dieren um de vuudselveurziening veilig te stellen en uutbraak van ziektes te veurkom.

In Duutslaand bevat de grondwet al 'n grondrecht veur dieren sinds 2002. In Nederlaand is 'n desbetreffend wetsveurstel van GruunLinks anhangig. 't Beoogt artikel 21 van de Grondwet zodaonig te wiezigen, dat dit ok de bescharmink van dieren töt 'n take van de overheid maakt (zo as dat now al 't geval is met de bescharmink van 't leefmilieu).

==Filosofische achtergrond==
=== Jeremy Bentham en dierenrechten ===
'''[[Jeremy Bentham]]''' (1748 – 1832)  wördt ezeene as iene van de eerste veurvechters van dierenrechten. Hi'j stelden dat de meniere waorop [[dieren]] piene vuult vergeliekbaar is met hoe meensen piene vuult, en dat "De dag zol kom dat de res van 't dierenriek dezölfde rechten zult kriegen, die hun allene deur tyrannie bint ontnum". Bentham vönd dat 't vermeugen um piene te ervaoren en nie 't vermeugen um logisch te redeneren, de maotstaf mut wezen hoe-w aandere wezens behaandelt. As 't vermeugen um logisch te redeneren immers 't criterium zol wezen, zollen veul meensen, waoronder baby's en giestelijk gehandicapten, ok as "dingen" mutten wörden behaandeld. Hi'j schref:

''D'r zol 'n dag kom, dat ze d'r met iens bint dat 't antal an bienen, de behaordheid van de huud, of zien greenze van 'heiligheid', nie genog zult wezen um 'n gevuulig wezen an zien lot over te laoten. Waor is de, deur-etrökken en nie over-hen-kommende, liende te vinnen? Mu-w dan kieken naor 't vermeugen töt 't logisch redeneren? Of 't vermeugen töt sprake? Een volgreuiden hond of 'n volgreuiden peerd is met zekerheid 'n meer rationeel wezen , mar ok 'n spraakzaomer wezen, in vergelieking met 'n meensenbaby van 'n dag, 'n wekke of zölfs mar 'n maond old. Mar as 't now aanders was ewes, zol dat wat uutmaken? De vraoge is nie: kunne zi'j redeneren? En ok nie; kunne zi'j praoten? Mar juuste: kunne zi'j lieden?''

===Peter Singer en zien ''Animal Liberation''===
'''[[Peter Singer]]'''s buuk ''Animal Liberation'' (1975) wördt beschowd as iene van de toonangevende warken op 't gebied van dierenrechten, en hef invluud had op völle dierenrechtenactivisten. 't Centraole argement van 't buuk vertrek van 't klassieken [[Utilitarisme|utilistische]] idee dat '' 't grootste geluk veur 't grootste antal'' de ienige maotstaf is veur goed of ethisch haandelen, dat Singer dan wil uutbreiden naor aandere dieren naos de meense. Volgs Singer is d'r gien gegronde reden werumme we dizze maotstaf nie op aandere dieren kunt of mut toepassen. Hi'j gebrök in dit verbaand de tarm [[speciesisme]] (wölke hi'j oavernemp van Richard Ryder), umme de praktiek te beschrieven van 't veurtrekken van leden van de egen soorte (species) boaven de aandere diersoorten.

''Gien ien argement umme de superioriteit van de meense an te tonen kan dit feit brekken: in 't lieden bint alle dieren geliek.''

{{Dialekt|sdz}}
[[Kategorie:Dier]]
[[Kategorie:Recht]]

[[nl:Dierenrechten]]
[[ar:حقوق الحيوان]]
[[arz:حقوق الحيوان]]
[[ca:Drets dels animals]]
[[cs:Práva zvířat]]
[[da:Dyreret]]
[[de:Tierrechte]]
[[en:Animal rights]]
[[eo:Bestaj rajtoj]]
[[es:Derechos de los animales]]
[[eu:Animalien eskubideak]]
[[fa:حقوق جانوران]]
[[fi:Eläinten oikeudet]]
[[fr:Droits des animaux]]
[[he:זכויות בעלי חיים]]
[[id:Hak asasi hewan]]
[[it:Diritti degli animali]]
[[ja:動物の権利]]
[[jbo:danlu kamjikyzi'e]]
[[ko:동물권]]
[[la:Iura animalium]]
[[lt:Gyvūnų teisės]]
[[lv:Dzīvnieku tiesības]]
[[mrj:Вольыквлӓн прававлӓштӹ]]
[[nds:Deerrechte]]
[[no:Dyrerettigheter]]
[[pl:Prawa zwierząt]]
[[pt:Direitos dos animais]]
[[ro:Drepturile animalelor]]
[[ru:Права животных]]
[[simple:Animal rights]]
[[sk:Práva zvierat]]
[[sv:Djurrätt]]
[[tr:Hayvan hakları]]
[[vi:Quyền động vật]]
[[zh:動物權利]]
