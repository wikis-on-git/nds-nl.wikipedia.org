[[Image:Veluwe_5.88540E_52.13388N.jpg|thumb|right|275px|Satellietfoto]]
[[Ofbeelding:Veluwe-kaort.GIF|thumb|250px|Kaorte]]
De '''Veluwe''' is een [[bos]]rieke regio in de [[Nederlaand|Nederlaons]]e previnsie [[Gelderlaand|Gelderlaond]] en een veurmaolig [[kwertier]] van 't [[hertogdom Gelre]]. 't Gebied grens ongeveer an de plekken [[Attem|Hattem]] - [[Apeldoorne]] - [[Dieren]] - [[Arnem]] - [[Wageningen]] - [[Ede]] - [[Barreveld|Barneveld]] en [[Harderwiek]].

==Netuur==
De Veluwe stiet bekend um zien [[bos]]sen en 't grootste netuurgebied van [[West-Europa|Noordwest-Europa]], en is zwat 100.000 [[bunder]]s groot. In de bossen woenen veural [[haart|harten]], [[kniende|knienen]] en aondere wildsoorten. Bie [[Armelo]] giet al iewig lange 't verhaal van de [[witte wieven]] in de ronte (dat overigens ok in [[Tweante|Twente]] veurkump). Naos de bossen stiet de Veluwe ok bekend um der [[zaandverstuving|zaondverstuvingen]], zoas bie [[Kodek|Kootwiek]] en [[Hulshorst|Hulshors]]. De [[raove]] is hier mit succes opniej in-evoerd, der komen noe tientallen exemplaren veur.

==Cultuur==
In [[Apeldoorne]] stiet 't [[Peleis 't Loo]], waor [[Wilhelmina van Nederlaand|Wilhelmina]] een tied lange ewoend hef.

Wat godsdiens angiet is der een tweedeling zichbaor tussen, an de ene kante, de noordelijke en westelijke helfte van de Veluwe, die een overwegend [[riffermatorisch]] kerakter hef, en an de aondere kante, de oostelijke en zudelijke helfte van de Veluwe, die meestentieds emaotigd of [[sekelarisme|sekelier]] is. In 't noorden van 't oostelijke deel van de Veluwe bint ok een paor [[Rooms-Katholieke Karke|kattelieke]] gemeentes (of katteliek samen mit protestans kump ok wel veur) een veurbeeld hiervan is [[Vaossen]] (tegensworig meer protestans). 't Noorden en westen van de Veluwe maak deel uut van de [[Biebelgördel]] die zich uutstrekt van 't noorden van [[Oaveriessel|Overiessel]] tot in [[Zeelaand]].

===Dialect===
Op de Veluwe wordt der naos 't [[Nederlaands|Nederlaons]] ok een [[Nedersaksisch]]e variant esproken, 't [[Veluws]], 't [[West-Veluws]] en 't [[Oost-Veluws]] um precies te wèèn, zwat 48,6% kan 't praoten, van ongeveer 37,0% is 't de [[moerstaal]], 65,3% kan 't lezen en 34,4% lees 't vake. 

{{Gelderse gebieden}}
{{Dia|Disse pagina is eschreven in 't [[Oldebroek]]s}}

[[Kattegerie:Oost-Veluws artikel]]
[[Kattegerie:Nederlaand]]

[[de:Veluwe]]
[[en:Veluwe]]
[[nl:Veluwe]]
[[nn:Veluwe]]
[[no:Veluwe]]
