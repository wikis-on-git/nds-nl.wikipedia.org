'''Karel van de Kate''' (echen naam ''Bennie Morssinkhof'') is nen [[komiek]] oet [[Hoksebarge]] in [[Tweante]]. Hee is in de wiede umtrek bekeand van de wearsvuurspelliges dee at he seend [[2000]] alle wekke dee in t radioprogramma van [[Harm oet Riessen]] op [[RTV Oost]].<ref>[http://www.twenteplat.com/pagina7.html Stukn oawer Karel op Twenteplat.com]</ref> Mer seend Harm der met oet is eskeaiden hef Karel t programma oawer enömmen.<ref>[http://www.rtvoost.nl/programma/programma.aspx?pid=519 RTV Oost.nl] Eerste oetzeanding van Karel van de Kate</ref>

Hee slot alle wekke zin onderdeel of met ne wieze sprökke, oonder n titel "Grotva zea vroger aait...". Disse sprökken zeent ook ebeundeld töt n beuken, oonder denzelfden titel.<ref>[http://www.karelvandekate.nl/index.php/bundel-grotva-zea karelvandekate.nl] Beundel "Grotva zea vroger aait"</ref>

Ook spölt he met in [[Twente Plat]] en [[Drenthe Plat]]. Hee hef zin egen stukken, woerin at t leawen van bepoalde bedachte personen aait wier terugge komt, en woerin't der ook wier oawer t weer ekuierd wörd.<ref>[http://www.karelvandekate.nl/index.php/over-karel karelvandekate.nl] Oawer Karel</ref>

Hee hef non ook ne solovuurstelling (''Kats van de kate'') den at he in verskeaidene lokale [[Theater (gebouw)|theater]]s en zalen opdrif, en woerin at he samenwoarket met t [[Melbuulnpiratenkoor]] oet [[Boarn]].<ref>[http://www.karelvandekate.nl/index.php/met-het-melbuulnpiratenkoor Karelvandekate.nl] Met-het-Melbuulnpiratenkoor</ref>

Vearder is he in te huren um feestoawende en festivals an mekoar te kuieren.

==Zeet ook==
*t [[Nolnkoor]]

==Reffereansies==
<references/>

==Oetgoande verwiezing==
*[http://www.karelvandekate.nl Offisjele webstea]

{{DEFAULTSORT:Kate, Karel Van De}}

[[Kategorie:Tweants artikel]]
[[Kategorie:Nedersaksiese humor]]
[[Kategorie:Oaveriessel]]
