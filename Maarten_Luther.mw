[[Bestaand:Lucas Cranach (I) workshop - Martin Luther (Uffizi).jpg|thumb|250px|Maarten Luther]]
[[Bestaand:Wittenberg Universität 18xx.jpg|thumb|Universität Wittenberg]]
'''Maarten Luther''' ([[Duuts]]: ''Martin Luther'') ([[Eisleben]], [[10 november]] [[1483]] - en daor ok [[febrewaori]] [[1546]]) was 'n belangrieke [[Duutslaand|Duutse]] [[protestantisme|protestaantse]] theoloog en reformator. 

Begönnen as 'n augustijner monnik ([[1506]]) die 't sakrement van de priesterwijding ontvöngen haren ([[1507]]), ontwikkelden he humzölf nao zien benuuming op [[1508]] töt heugleraar in n moraaltheologie an de universiteit van [[Wittenbarg]] töt de persoonlikeid van de rifformatie op 't Duutse riek. De publikatie van zien akedemiese stelling tugen de angel in oflaoten op [[31 oktober]] [[1517]] is 't simboliese begön van 't protestaantisme. Zien name wörd vake in iene aosem enuumd met de rifformatoren [[Huldrych Zwingly]] en [[Johannes Calvijn]].

Striedgeskriften duur, vor in tugen Luther wörden ok drek vertaald in 't [[Middelnederduuts|Middennederduuts]] (de veurloper van 't moderne [[Nedersaksisch]]). Dat was immers de taal van de gewone luu in 't noorden van 't [[Heilige Rooms Riek]]. <ref>[http://www.ins-bremen.de/SchuppFrame.htm Nedderdüütsch Dichten - ehrgüstern, güstern un vundaag: Eenmaal verdwars dör uns' Literatuur]</ref>

== Theologiese ideen ==
't Evangelie is de waore schat van de karke. Disse stelling, uut de 95 stellings van 1517, is de aard veur 't benul in de theologie van Luther. In de middeleewen wördden de vraoge naor 't goed ween veur God (vri'jsprake van zunden) ok as deel van de kristelijke verzuuningsleer esteld. De rooms-kathelieke leer göngen dervan uut dat 't goed ween veur God deels töt staand ebracht kunnen wörden deur 't op biezunder geleuf an Kristus 't doe van goede warken. Goede warken levvert daormet 'n bi'jdrage an 't heil, 't behoald. Deur slechte warken (zunden) kunnen men - zo was de klassieke kathelieke opvatting - de heiligmakende genaa Gods verliezen. Deur bestudering van de Romeinenbrief kwaam Luther töt de opvatting dat goediging 'n vri'je gave Gods is die God bewes an godloze zundige meansen. Disse goediging is verwörven deur Kristus. De godloze kreg deel an de verwörven gerechtigheid van Kristus deur 't geleuf (Romeinen 1:16,17). 't Geleuf maakt iene met Kristus en plaatst dorumme de godloze weer op de juuste verhoalding met God.

== Anti-Jeuds ==
Veur de meeste luu stiet Maarten Luther bekend umme zien 95 stellings. Ok dat e hölpen hef umme van ’t Kattelieke geleuf of te kommen, wat veur ’n koppel luu ’n bevri-jding was. 

Mar der bint ter nie völle din weet dat Luther ok met jeuden gaangs ewest hef. Hi-j deun de Kattelieke karke de skuld der van dat de jeuden zich nie töt Jezus wollen bekeren. Din zollen 't eur onmeuglik emaakt hebben dat zi-j Jezus as Messias können zien. Luther dachten dat wenneer as zien Rifformatie in gaank was, dat de jeuden zich dan wal wollen bekeren. 

Toe der noa ’n zet de jeuden nog nie noar de karke kwaam, spetten ‘t hum dat. Noar verlop van ’n tied was e niet meer te sprekken oaver jeuden. Op 1543 schreven hi-j  ’t buukie ''Von den Juden und ihren Lügen''. Doarin giet e flink tekeer tegen de jeuden. Wat as e doar in schreven, doarvan zegt ter noe ’n koppel luu dat de Nazi’s 't veur hum edoane hebt.

Mar Luther haren niets tegen Jeuden as ras, mar wal wat tegen eur geleuf. Doar as de Nazi’s de Jeuden as ras nie anstön. Doar mu’w wal ’n verskil in zien.

Hier ’n liesie was Luther op-esteld haren tegen de jeuden, oaver-enömmen uut ‘t buukie:

: Ik doede oe, kristenen, mien road:
: 1. De synagogen en jeudse schoelen mut in de braand estökken wörden. Wat ter nie braanden wul, doar mut ’n bulte zaand oaver hen. Der mut niets meer gewaar van te ewörden ween.
: 2. Net zo mut de huze van de jeuden met de grond geliek edoane wörden. Loat din mar op stallen goan wonen, dan kriegt ze wal deur da’ze gien boasies bint in oons Duutse va-laand.
: 3. Alle Talmoeds, gebeden en buuken mut de jeuden of-epakt wörden. Waant doar stiet niets aans as ofgoderi-je, leunges en gevluuk in.
: 4. 't Is de rabbijnen verbödden ’t jeudse geleuf an luu te leren. Döt der iene dat, dan mut e uut de tied.
: 5. Jeuden magt te ströate nie op, loa’ze mar binnen in ’t huus blieven.
: 6. Jeuden mut verbödden wörden umme woeker te doen. Eur geld, goold en zilver mut of-epakt wörden, waant dat hebt ze weer van kristenen of-epakt.
: 7: De jonke en starke jeuden en jeudinnen mut in zwoar warken ezet wörden. Met d’ harde haand, umme eur de lamlennigheid of te leren.

== Nedersaksisch ==
* [[Grunnegs]]: ''Meerten Luther''
* [[Veluws]]: ''Ma{{small()|a}}rten/Meerten Luther''

== Rifferenties ==
<references />

{{Dialekt|sdz|[[Vechte|'t Vechtdal]]|ANS}}

[[Kategorie:Geschiedenis]]
[[Kategorie:Christendom]]
[[Kategorie:Theoloog]]
