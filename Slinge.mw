[[Ofbeelding:Miste_slinge.jpg|thumb|right|230px|Slinge bi-j Miste]]
[[Ofbeelding:Groenlose Slinge - Noordrand Groenlo (2008).JPG|thumb|200px|right|Den Grolsen Slinge, ten noorden van Grolle, na beakeherstel in 2008]]
Den '''Slinge''' is ne beake dee ontsprengt in [[Duutslaand]] en achter [[Wenterswiek]] den [[Achterhook]] in [[Nederlaand]] binnenstreumt. Doar vertekt zi-j zich in noordeleken richting lengs [[Grolle]] (doar [[Grolsen Slinge]] eneumd) en mundt tussen [[Lochem]] en [[Borklo]] uut in den [[Berkel]]. In westeleken richting streumt de beake lengs [[Miste]] noar [[Breevoort]], [[Aalten]] en [[Vasseveld]] (doar [[Boaven-Slinge]] eneumd) en mundt uut in de Bielheimerbeake.

Den Slinge hef neet altied dezelfden löp ehad. Zo was et ne [[Meander (waterloop)|meanderend]] riveerken dat in olde tieden ''Slinck'' eneum wödden en deur den stadsgrachten van den [[vesten]]s Grolle en Breevoord streumden. Den Slinge hebt zi-j verlegd lengs et noorden van Grolle en in et oosten van Breevoord en in den [[20e eeuw|20den eeuwe]] is zi-j veur ne grootn dele gekanoaliseerd veur ne betteren woaterofvuur.

== Herstel van de beake ==
Deur het [[Zielvest|Woaterskap]] Rijn en Iessel is den Slinge angemarkt as [[Ecologie|Ecologische]] Verbindingszone. Um den Slinge dizzen warking wier trög te geaven, alsmede den beeke wier ne mooie en natuurleke uutstroaling te geaven, is in 1998 begonnen mit beakeherstel bi-j Grolle. Den Slinge kreg wier ne meanderend uutstroaling, mit breeden uutstreumgebeeden. Sinds et vortgoan van de [[Grolsch]]-brouweri-je uut Grolle in 2005, is et meugelek om ok beakeherstel noordelek van Grolle uut te warken. Bi-j Aalten goat ze dat doon an den zuudziede Slinge ter heugte van den wonwiek Hare/ Haermansweijde.

== Uutgoande verwiezingen ==
*[http://www.berkelproject.nl Webstee van het oaverkoepelende Berkel Project]
*[http://www.wrij.nl/ Waoterskap Rijn en Iessel]

[[Kattegerie:Achterhooks_artikel]]
[[Kattegerie:Woater]]

[[nl:Groenlose Slinge]]
