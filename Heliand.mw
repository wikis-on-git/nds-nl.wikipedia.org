[[Bestaand:Heliand Cgm 25.JPG|thumb|Pagina üüt et Münchener handskrivt (Bayrische Staatsbibliothek)]]
[[Bestaand:Berlin heliand.jpg|thumb|Berlyns fragment (Staatsbibliothek zu Berlin)]]
De '''Heliand''' is een rilligyöse heldendicht over et leven van [[Jezus Christus|Jesüs Kristüs]] en is eskreven in et [[Oldsaksisch|Oldsaksisk]], ümstreks 825 nå Kristüs. 

De name ''Heliand'', dat pas 1830 döör gelearden so enüümd wörden, is Oldsaksisk vöör et Düütse en Nederlandse 'heyland' ov 'redder'. Et is et ynige üüt-ebreyde gedicht dat in et Oldsaksisk is over-eleaverd. Et bestyt üüt 5983 allitererende varsen en is nyt helemåle kompleet. 

De tekse van de heldendåd is bewård ebleven in vyr geskrivten: twee gröttere, de codex Můnchen Cgm 25 (bekend as M ov Monacensis, üüt de negende ewe) en in de British Library, de Codex Cottonianus Caligula A. VII (bekend as C, tynde ewe), en dårby twee lösse stükken, dy nu op de Universiteyt van [[Praag]] ligt en in et [[Vaticaanstad|Vaticaan]]. Van et Cotton manuscript wördt an-enömmen dat et in Engeland eskreven is.

De eerste Nederlandse vertaling van de Heliand kwamp in 2006 üüten wörden emaakt döör Jaap van Vredendaal, ern kenner van et Oldgermaans. Teoloog [[Willem van der Meiden]] hölpen hüm dåran med. In meey 2012 kwamen der een ryge büke üüt van de Heliand in vyre [[Nedersaksisch|Neersaksiske]] vertalingens. Een [[Grunnegs|Grönniger]] wörden emaakt döör [[Sies Woltjer]], de [[Twents|Twentsen]] döör [[Anne van der Meiden]] en [[Harry Morshuis]], de [[Achterhooks|Achterhuuksen]] döör [[Henk Krosenbrink]] en [[Henk Lettink]] en de [[Westfaals|Münstersen]] döör [[Hannes Demming]]. De büke wörden üüt-egeven döör [[TwentseWelle]], med dårby een nye wetenskoppelike üütgave van de originele tekse van de Heliand döör [[Tim Sodmann]].

== Vöörbeeldtekste ==
Fragment üüt de Heliand, op een heldendådige wyse is hyr de eerste varsen üüt et tweede höövdstük van et [[Evangelie noar Lukas|Lükas Evangely]] nåverteld:

{|style="padding:20pt; background-color:#EEEEEE; margin:5pt 0pt 5pt 0pt"
|-
| ''Thô uuard fon Rûmubúrg rîkes mannes'' ||To richten de rykskeerl vanüüt Romebürg,
|-
| ''bar alla thesa irminthiod Octaviânas'' ||Octavyanus, an alle volker
|-
| ''ban endi bodskepi obar thea is brêdon giwald'' ||een ban en bosskop, wied verspreyd
|-
| ''cuman fon them kêsure cuningo gihuilicun,'' ||döör de keyser verkondigd an de köningen in syn ryk:
|- 
| ''hêmsitteandiun sô wîdo sô is heritogon'' ||inhymse vörsten, hertogen dy oaveral
|-
| ''obar al that landskepi liudio giweldun.'' ||in wyde gewesten et bewind hadden.
|-
| ''Hiet man that alla thea elilendiun man iro ôdil sôhtin,'' ||Wel as aanderwoors verbleef, mos zien arfgood zuukn,
|-
| ''helidos iro handmahal angegen iro hêrron bodon,'' ||in zien gebeed verschienen vuur de boodn van zienn here.
|-
| ''quâmi te them cnôsla gihue, thanan he cunneas was,'' ||yderyne günk når de streke wår as syn volk votkwamp,
|-
| ''giboran fon them burgiun. That gibod ward gilêstid'' ||noar de börg doaras geboren was. Naor 't gebod luusterden ze
|-
| ''obar thesa wîdon werold.'' ||in de wiede wereld.
|}

== Uutgaonde verwiezingen ==
*[http://wikisource.org/wiki/Heliand Heliand op Wikisource]

{{Dialekt|sdz}}
[[Kategorie:Nedersaksiese schrieveri'je]]
[[Kategorie:Christendom]]
[[Kategorie:Middeleewn]]
