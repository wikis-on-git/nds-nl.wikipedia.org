[[Bestaand:Heliand Cgm 25.JPG|thumb|Pagina üüt et Münchener handskrivt (Bayrische Staatsbibliothek)]]
[[Bestaand:Berlin heliand.jpg|thumb|Berlynsk fragment (Staatsbibliothek zu Berlin)]]
De '''Heliand''' is een religiöse heldendicht oaver et leaven van [[Jezus Christus|Jesus Christus]] en is eskreaven in et [[Oldsaksisch|Oldsassisk]], ümstreaks 825 nå Christus. 

De name ''Heliand'', dat pas 1830 döär geleyrden so enöömd wördden, is oldsassisk vöär et düütske en neaderlandske 'heiland' of 'redder'. Et is et eynige uutebreyde dichterye dat in et oldsassisk is oavereleavered. Et besteyt uut 5983 allitereyrende varsen en is neyt heylemåle kompleyt. 

De tekste van de heldendåd is bewård ebleyven in veer geskrivten: twey groutere, de codex Můnchen Cgm 25 (bekend as M of Monacensis, uut de neagende eywe) en in de British Library, de Codex Cottonianus Caligula A. VII (bekend as C, teende eywe), en dårby twey lösse stükken, dee nu up de Universiteit van [[Praag]] ligget en in et [[Vaticaanstad|Vatikaan]]. Van et Cotton manuscript wördt anenöämen dat et in Engeland eskreaven is.

De eyrste neaderlandske vertaling van de Heliand kwamt in 2006 uut en wördden emaked döär Jaap van Vredendaal, een wysepüte van et oldgermaansk. Teoloog [[Willem van der Meiden]] hülpen hüm dåran med. In meyi 2012 kwamen der een ryge böke uut van de Heliand in veer [[Nedersaksisch|neadersassiske]] vertalings. Een [[Grunnegs|grönniger]] wördden emaked döär [[Sies Woltjer]], de [[Twents|twentsken]] döär [[Anne van der Meiden]] en [[Harry Morshuis]], de [[Achterhooks|ochterhooksken]] döär [[Henk Krosenbrink]] en [[Henk Lettink]] en de [[Westfaals|Münstersen]] döär [[Hannes Demming]]. De böke wördden uutegeaven döär [[TwentseWelle]], med dårby een nye weatenskoppelike uutgave van de origineyle tekste van de Heliand döär [[Tim Sodmann]].

== Vöörbeeldtekste ==
Fragment üüt de Heliand, op een heldendådige wyse is hyr de eerste varsen üüt et tweede höövdstük van et [[Evangelie noar Lukas|Lükas Evangely]] nåverteld:

{|style="padding:20pt; background-color:#EEEEEE; margin:5pt 0pt 5pt 0pt"
|-
| ''Thô uuard fon Rûmubúrg rîkes mannes'' ||To richten de rykskeerl vanüüt Romebürg,
|-
| ''bar alla thesa irminthiod Octaviânas'' ||Octavyanus, an alle volker
|-
| ''ban endi bodskepi obar thea is brêdon giwald'' ||een ban en bosskop, wied verspreyd
|-
| ''cuman fon them kêsure cuningo gihuilicun,'' ||döör de keyser verkondigd an de köningen in syn ryk:
|- 
| ''hêmsitteandiun sô wîdo sô is heritogon'' ||inhymse vörsten, hertogen dy oaveral
|-
| ''obar al that landskepi liudio giweldun.'' ||in wyde gewesten et bewind hadden.
|-
| ''Hiet man that alla thea elilendiun man iro ôdil sôhtin,'' ||Wy günder verbleven, mos syn arvguud süken,
|-
| ''helidos iro handmahal angegen iro hêrron bodon,'' ||in syn gebyd verskynen vuur de boden van sienen here.
|-
| ''quâmi te them cnôsla gihue, thanan he cunneas was,'' ||yderyne günk når de streke wår as syn volk votkwamp,
|-
| ''giboran fon them burgiun. That gibod ward gilêstid'' ||når de bürg van syn geböörte. Når dat gebod wörden elüsterd
|-
| ''obar thesa wîdon werold.'' ||in de wyde weerld.
|}

== Üütgånde verwysingen ==
*[http://wikisource.org/wiki/Heliand Heliand op Wikisource]

{{Dialekt|sdz}}
[[Kategorie:Nedersaksiese schrieveri'je]]
[[Kategorie:Christendom]]
[[Kategorie:Middeleewn]]
