[[Bestaand:Heliand Cgm 25.JPG|thumb|Pagina uut t Münchener haandschrift (Bayrische Staatsbibliothek)]]
[[Bestaand:Berlin heliand.jpg|thumb|Berliens fragment (Staatsbibliothek zu Berlin)]]
n '''Heliand''' is ne geleuvige epische heldendoad oaver t leevn van [[Jezus Christus]], den eschreven is in t [[Oldsaksisch]], um en noabie 825. n Naam ''Heliand'', det pas um en noabie 1830 deur geleerdn an t gedich wördn toekent, is Oaldsaksisch veur t Duutse en Nederlandse 'heiland' of 'redder'. t Is t enige umvangrieke gedich det in t Oaldsaksisch is oaverleeverd. t Bestiet uut 5983 allitererende varzen en is neet compleet. De tekste van ne heldendoad is bewaard ebleevn in veer geschriftn: twee grotere, n codex Můnchen Cgm 25 (bekend as M of Monacensis, uut de negende eeuw) en in de British Library, de Codex Cottonianus Caligula A. VII (bekend as C, tiende eeuw), en doarbie twee lösse stukken, dee zich bevindt in n Universiteit van [[Praag]] en in t [[Vaticaanstad|Vaticaan]]. Van het Cotton manuscript wördt an-enömnn det t in Engeland schreevn is.

n Eerstn Nederlandsen vertaling van n Heliand kwam uut in 2006 en wördn maakt deur Jaap van Vredendaal, nen kenner van t Oaldgermaans. Theoloog [[Willem van der Meiden]] hölpn hum doarmet. In mei 2012 kwaamn d'r ne riege buuke uut van n Heliand in veer [[Nedersaksisch]]e vertalingn. 'n [[Grunnegs|Grönninger]] wördn maakt deur [[Sies Woltjer]], n [[Twents]]en deur [[Anne van der Meiden]] en [[Harry Morshuis]], n [[Achterhooks]]en deur [[Henk Krosenbrink]] en [[Henk Lettink]] en n [[Westfaals|Münstersen]] deur [[Hannes Demming]]. De beuke wördn uutegeven deur [[TwentseWelle]], met doarbie n nieje wetenschoppelijke uutgave van n originele tekste van n Heliand deur [[Tim Sodmann]].

== Veurbeeldtekst ==
Fragment uut de Heliand, woarin op n epische wieze de beginversen uut t tweede heufdstuk van t [[Evangelie noar Lukas]] noaverteld wordt:

{|style="padding:20pt; background-color:#EEEEEE; margin:5pt 0pt 5pt 0pt"
|-
| ''1. Forsachistu diobolae?'' ||1. Verzaak ie de duvel?,
|-
| ''& respondeat. ec forsacho diabolae.'' ||en hi'j gef as antwoort: Ik verzake de duvel.
|-
| ''2. end allum diobolgelde?'' ||2. en alln duveloffers?
|-
| ''respondeat. end ec forsacho allum diobolgeldae.'' ||hi'j gef as antwoort: en ik verzake alln duveloffers.
|- 
| ''3. end allum dioboles uuercum?'' ||3. en alln duvels warkn?
|-
| ''respondeat. end ec forsacho allum dioboles uuercum and uuordum, Thunaer ende Uoden ende Saxnote ende allum them unholdum, the hira genotas sint.'' ||'hi'j gef as antwoort: en ik verzake alln duvels warkn en woorn, Donar en Wodan en Saxnoot en alln hun ofgoodn, wölkn hun genootn (gezellen) bint.
|-
| ''4. gelobistu in got alamehtigan fadaer'' ||geleuf ie an god de allemachtigen va?
|-
| ''ec gelobo in got alamehtigan fadaer'' ||ik geleuve in god de allemachtigen va.
|-
| ''gelobistu in crist godes suno'' ||geleuf ie in kristus gods zeune?
|-
| ''ec gelobo in crist gotes suno.'' ||ik geleuve in kristus gods zeune
|-
| ''6. Gelobistu in halogan gast.'' ||geleuf ie in de heiligen geest?
|-
| ''Ec gelobo in halogan gast.'' ||ik geleuve in de heiligen geest.
|}

== Uutgaonde verwiezingen ==
*[http://wikisource.org/wiki/Heliand Heliand op Wikisource]

{{Dialekt|sdz}}
[[Kategorie:Nedersaksiese schrieveri'je]]
[[Kategorie:Christendom]]
[[Kategorie:Middeleewn]]
