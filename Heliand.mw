n '''Heliand''' is n geleuvig episch heldendoad oaver t leevn van [[Jezus Christus]], det eschreven is in t [[Oldsaksisch]], um en noabie 825. n Naam ''Heliand'', det pas um en noabie 1830 deur geleerdn an t gedich wördn toekent, is Oaldsaksisch veur t Duutse en Nederlandse 'heiland' of 'redder'. t Is t enige umvangrieke gedich det in t Oaldsaksisch is oaverleeverd. t Bestiet uut 5983 allitererende varzen en is neet compleet. De tekste van 'n heldendoad is bewaard ebleevn in veer geschriftn: twee grotere, n codex Můnchen Cgm 25 (bekend as M of Monacensis, uut de negende eeuw) en in de British Library, de Codex Cottonianus Caligula A. VII (bekend as C, tiende eeuw), en doarbie twee lösse stukken, dee zich bevindt in n Universiteit van [[Praag]] en in t [[Vaticaanstad|Vaticaan]]. Van het Cotton manuscript wördt an-enömnn det t in Engeland schreevn is.

n Eerstn Nederlandsen vertaling van n Heliand kwam uut in 2006 en wördn maakt deur Jaap van Vredendaal, nen kenner van t Oaldgermaans. Theoloog [[Willem van der Meiden]] hölpn hum doarmet. In mei 2012 kwaamn d'r ne riege buuke uut van n Heliand in veer [[Nedersaksisch]]e vertalingn. 'n [[Grunnegs|Grönninger]] wördn maakt deur [[Sies Woltjer]], n [[Twents]]en deur [[Anne van der Meiden]] en [[Harry Morshuis]], n [[Achterhooks]]en deur [[Henk Krosenbrink]] en [[Henk Lettink]] en n [[Westfaals|Münstersen]] deur [[Hannes Demming]]. De beuke wördn uutegeven deur [[TwentseWelle]], met doarbie n nieje wetenschoppelijke uutgave van n originele tekste van n Heliand deur [[Tim Sodmann]].

== Veurbeeldtekst ==
Fragment uut de Heliand, woarin op n epische wieze de beginversen uut t tweede heufdstuk van t [[Evangelie noar Lukas]] noaverteld wordt:

{|style="width:100%; padding:20pt; background-color:#EEEEEE; margin:5pt 0pt 5pt 0pt"
|-
| ''Thô ward fon Rûmuburg rîkes mannes'' ||Dou richtten de rieksheer vanoet Romebörg,
|-
| ''bar alla thesa irminthiod Octaviânas'' ||Octavianus, aan aal vôlken
|-
| ''ban endi bodskepi obar thea is brêdon giwald'' ||n ban en boodschop, breed verspraaid
|-
| ''cuman fon them kêsure cuningo gihuilicun,'' ||deur de kaizer verkondegd aan de keunens ien zien riek:
|- 
| ''hêmsitteandiun sô wîdo sô is heritogon'' ||inheemse vörsten, hertogen dij overal
|-
| ''obar al that landskepi liudio giweldun.'' ||in wiede windstreken t bewind vouerden.
|-
| ''Hiet man that alla thea elilendiun man iro ôdil sôhtin,'' ||Wie aargens aanders verbleef, mos zien aarfgoud zuiken,
|-
| ''helidos iro handmahal angegen iro hêrron bodon,'' ||ien zien gebied verschienen veur de boden van zien heer.
|-
| ''quâmi te them cnôsla gihue, thanan he cunneas was,'' ||Elkenain gong noar de streek woar zien vôlk weg kwam,
|-
| ''giboran fon them burgiun. That gibod ward gilêstid'' ||noar de börg woar hai geboren was. Noar t gebod luusterden ze
|-
| ''obar thesa wîdon werold.'' ||in de wiede wereld.
|}


== Uutgaonde verwiezingen ==
*[http://wikisource.org/wiki/Heliand Heliand op Wikisource]

{{Dialekt|sdz}}
[[Kategorie:Nedersaksiese schrieveri'je]]
[[Kategorie:Christendom]]
[[Kategorie:Middeleewn]]

[[nds:Heliand]]
[[de:Heliand]]
[[el:Χέλιαντ]]
[[en:Heliand]]
[[fr:Heliand]]
[[fy:Heliand]]
[[it:Heliand]]
[[ja:ヘーリアント]]
[[mk:Хелијанд]]
[[nl:Heliand]]
[[pl:Heliand]]
[[stq:Heliand]]
[[sv:Heliand]]
