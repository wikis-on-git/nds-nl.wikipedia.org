[[Ofbeelding:Wapen-Wanneperveen.jpg|thumb|250px|Waopen van Wannepervene]]
'''Wannepervene''' ([[Nederlaands|Nederlaans]]: ''Wanneperveen'') is een [[dörp]] in et noordwesten van de [[Nederlaand|Nederlaanse]] [[pervincie|perveensie]] [[Oaveriessel|Overiessel]], dat omdebi'j zeuven kilemeter te westen van [[Möppelt|Meppel]] leit en vaalt onder de gemiente [[Stienwiekerlaand]]. De naeme Wannepervene wodt in 1284 veur et eerst nuumd in officiële dokementen. Et dörp vierde dan ok in 1984 zien 700-jaorige bestaon. 

Wannepervene is een typisch veurbeeld van een lintdörp. Dat komt omdat et vrogger op een [[hoogvene|hoogveengebied]] lag, dat op een vaaste menier ontgonnen is vanuut et [[Meppelerdiep]]. 

De naeme Wannepervene verwiest an de iene kaant naor et vene en an de aandere kaant naor een klein reviertien dat vrogger ter heugte van et dörp leup: ''wan'' betekent weinig en ''epe'' of ''apa'' betekent waeter.

Et dörp lag oorspronkelik veerder naor et westen, mar omdat et laand deur de ontginning te nat wodde, verscheuf et dörp nao de [[15e eeuw|15e ieuw]] naor et oosten. D'r wodde doe ok een karke bouwd.

Deur de turfwinning en de turfverkoop an [[Hollaand]] gung et mit Wannepervene in de 16e en 17e slim goed. Op een geven mement was veerdere turfwinning niet meugelik en de bevolking is doe gaon leven van boerse aktiviteiten en entevaangst, wat leidde tot aarmoede in de 18e eeuw.

Wannepervene was tot 1973 een zelstaandige gemiente. Wannepervene gong doe tegere mit [[Gieteren]], [[Blokziel]] en [[Veno|Vollenhove]] op in de gemiente [[Brederwiede]] en op [[1 jannewaori]] [[2001]] is Brederwiede tegere mit de veurmaolige gemienten Stienwiek en Iesselham opgaon in de ni'je gemiente [[Stienwiekerlaand]]. 

==Uutgaonde verwiezing==
* [http://www.wanneperveen.nl Webstee van Wannepervene]

[[Kattegerie:Stellingwarfs_artikel]]
[[Kattegerie:Plaatse in Oaveriessel]]

[[en:Wanneperveen]]
[[nl:Wanneperveen]]
