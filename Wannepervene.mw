[[Ofbeelding:Wapen-Wanneperveen.jpg|thumb|250px|Waopen van Wannepervene]]
'''Wannepervene''' ([[Nederlaands|Nederlaans]]: ''Wanneperveen'') is een [[dörp]] in et noordwesten van de [[Nederlaand|Nederlaanse]] [[pervincie|perveensie]] [[Oaveriessel|Overiessel]], dat omdebi'j zeuven kilemeter ten westen van [[Möppelt|Meppel]] lig en vaalt onder de gemiente [[Stienwiekerlaand]]. De naeme Wannepervene wodt in 1284 veur et eerst enuumd in officiële dokementen. Et dörp vierden dan ok in 1984 zien 700-jaorige bestaon.

Wannepervene is een typisch veurbeeld van een lintdörp. Dat komt omdat et vrogger op een [[Vene (grondsoorte)|hoogveengebied]] lag, dat op een vaaste menier ontgonnen is vanuut et [[Meppelerdiep]]. 

De naeme Wannepervene verwiest an de iene kaante naor et vene en an de aandere kaante naor een klein reviertien dat vrogger ter heugte van et dörp leup: ''wan'' betekent weinig en ''epe'' of ''apa'' betekent waeter.

Et dörp lag oorspronkelik veerder naor et westen, mar omdat et laand deur de ontginning te nat wodden, verskeuf et dörp nao de [[15e eeuw|15e ieuw]] naor et oosten. D'r wodden doe ok een karke bouwd.

Deur de [[Törf (braandstof)|turfwinning]] en de turfverkoop an [[Hollaand]] gung et mit Wannepervene in de 16e en 17e slim goed. Op een egeven mement was veerdere turfwinning niet meugelik en de bevolking is doe gaon leven van laandbouw en entevaangst, wat leidden tot aarmoede in de 18e eeuw.

Wannepervene was tot 1973 een zelstaandige gemiente. De gemiente gong doe tegere mit [[Gieteren]], [[Blokziel]] en [[Veno|Vollenhove]] op in de gemiente [[Brederwiede]] en op [[1 jannewaori]] [[2001]] is Brederwiede tegere mit de veurmaolige gemienten Stienwiek en Iesselham op-egaon in de ni'je gemiente [[Stienwiekerlaand]].

Een bi'jnaeme veur de inwoners van Wannepervene is ''toezebollen''.

==Uutgaonde verwiezing==
* [http://www.wanneperveen.nl Webstee van Wannepervene]

{{Dia|Dit stok is eskreven in et [[Stellingwarfs]] van [[Stienwiekerlaand]].}}

[[Kattegerie:Stellingwarfs artikel]]
[[Kattegerie:Plaatse in Oaveriessel]]
[[Kattegerie:Vroggere gemiente in Oaveriessel]]

[[en:Wanneperveen]]
[[fr:Wanneperveen]]
[[nl:Wanneperveen]]
