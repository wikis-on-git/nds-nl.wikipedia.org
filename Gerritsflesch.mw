[[Bestaand:Gerritsflesch.jpg|thumb|Gerritsflesch in 2014]]
'''Gerritsflesch''' is n gehucht in de gemeente [[Apeldoorne (gemeente)|Apeldoorn]], in de [[Nederlaand]]se [[pervincie|provinsie]] [[Gelderlaand]]. t Maokte tot 1966 deel uut van de gemeente [[Barreveld (gemeente)|Barreveld]] en ligt op n uutgestrekte [[heed (vegetasie)|heedvlakte]] in de umgeving van t veurmaolige zendstasion [[Radio Kootwiek]]. t Gehucht ligt an de Gerritsflesweg ten zujen van de plaots [[Radio Kootwiek]].

In Gerritsflesch wonen 29 minsen, van weel de meesten de achternaom Bos hen. Disse inwoners bin zowat allemaol an mekaor verwaant. Vrogger stingen der in t gehucht nog twee boerderiejen en n meul, maor die bin in de loop der tied verdwenen.

t Plaotsjen het zien naom te danken an n kortbie elegen [[venne|vennetjen]], dat "Gerritsflesch" eneumd wort (n ouwere naom was "Gardersche Flesch"; inwoners van Radio Kootwiek han t over 't meertjen') en dat bekendstaot um zien biezoendere waoterflora en -fauna. t Ven kon as [[natuurmonument]] jaorenlang rekreatief gebruukt worren, totdat [[Staotsbosbeheer]] in 1929 de boel ofsleut, vanwege de roendslingerende vulles en umdat t umliggende greun al verscheie keren vertestewierd wier.<ref>[http://resolver.kb.nl/resolve?urn=ddd:010012160:mpeg21:a0241 Ofsluting Gerritsflesch]. Het Vaderland, 7 mei 1929</ref> Tegenswoordig ma'j t meer Gerritsflesch alleen bie hoge uutzoendering bezeuken, alleen veur uutstapjes. De Gerritsflesch valt binnen t militaere oefenterrein [[Harskamp]].

De meeste huzen in Gerritsflesch bin zoender vergunning ebouwd. De overheid hef de bouw achterof elegaliseerd. Tot begin 21e eeuw was der ok n kämping, die verdwienen mos toe t gebied deur [[Staotsbosbeheer]] as beschaarmd natuurgebied in ere hersteld wier. In 2002, t leste jaor waorin de kämping besting, waren der n reeks sleurhutbraanden.

==Referensies==
<references/>

{{Apeldoorne}}
{{Dialekt|wvel|Barreveld|Algemene Nedersaksiese Schriefwieze}}

[[Kategorie:Plaotse in Gelderlaand]]
