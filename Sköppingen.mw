'''Sköppingen''' ([[duuts|Düütsk]]: ''Schöppingen'') is ne [[Duutslaand|düütske]] gemeynde. Et ligt in et westelike [[Münsterland]] in et noordwesten van den deylståt [[Noordrijn-Westfalen|Noordryn-Westfalen]]. Et höyrt by an [[Kreis Borken]] in et [[regierungsbezirk Münster]]. De gemeynde hevt 6820 inwoaners (up 31 december 2018).

De gemeynde Sköppingen hevt ne uppervlakde van 68,9 km², wat slim grout is in verholding med et laege inwoanertal. Med ne döärsneyde leavtyd van 34,7 jår is Sköppingen de jungste gemeynde van Kreis Borken. Dår wordet by düütsken wet ouk asylsökers by ereakend, wåras ouk vöäle twentigers under sint. Ümdat de bewoaners van et asyl regelmåtig uutvleget, skummelt et inwoanertal en de döärsneyde leavtyd van Sköppingen flink.

==Woankernen==
By de gemeynde Sköppingen höyret by an:

*Sköppingen-Wigbold (kern)
*[[Eggerode]], en Maria-bedevårtsoord up et süden van Sköppingen.

Wyders gevt et noch ses [[noaberschop|nåberskappen]]:
*[[Gemen]]
*[[Haverbeake]]
*[[Ramsbarg]]
*[[Ebbinghov]]
*[[Heven]]
*[[Tinge]]

Töt an de gemeyndelike herindeyling van [[1969]] warren disse nåberskappen ne afsünderlike karspelgemeynde, sou as dat eyrder in [[Tweante|Twente]] ouk was in [[Delden]] en [[Ambt Dealdn|Ambt Delden]]. 

==Ligging, verkeyr, vervoor==
Gemeynde Sköppingen ligt in et noorden van landkreis Borken, kortby de 'dreelandenhook', wåras Kreis Borken tehoupe kümt med [[Coesfeld]] en [[Stemmert]].

==Weagen==
Ungeveyr 13 km up et westen van Sköppingen by [[Heek (Duutslaand)|Heek]] is afrit 31 van de Autobane A31 Oostfreesland-Rurgebeed. Dissen afrit ligt ungeveyr 20 km up et süüdousten van [[Enskede]]. Beide Heek en [[Meatelen]] ligget an de Bundesstraße 70.

==Oapenbår vervoor==
In Burgstemmert, up 10 km süüdwestelik van Sköppingen ligt et kortstbyliggende treinstation. De spoarlyne van [[Gronau]] oaver [[Coesfeld]] når [[Dülmen]]. Ouk gåt der wat streakbussen når Coesfeld, Vreden (oaver [[åhuus]] en [[Münster]] (oaver [[Horstmar]]).

==Water==
By de kern [[Eggerode]] kummet de [[Burloer beake]] en de [[Rokeler beake]] by mekander en formet dårmed et begin van de 167 km lange [[Vechte]], de rivyr wat in [[Neaderland]] in et [[Swarte Water]] uutkümt.

==Sköppinger Barg==
Up et ousten van Sköppingen ligt de Sköppinger Barg, nen uutlouper van de [[Baumberge]]. Med 154 m is et et höyste punt van landkreis Borken. Vöäle amateurfytsers en weelrenners neamet vanuut [[Twente]] dissen stikken barg med in öäre runde.

[[Kategorie: Tweants artikel]]
[[Kategorie: Gemeente in Noordrien-Westfoaln]]
