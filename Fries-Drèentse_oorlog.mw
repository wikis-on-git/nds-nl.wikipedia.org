De '''Fries-Drèentse oorlog''' of '''Friese anval op Drenthe''' ([[1231]]-[[1233]]) was een anval op [[Drenthe]] deur een [[Frieslaand|Fries]] leger det eleid wördden deur de [[Sticht Utrecht|bisschop van Utrecht]] [[Wilbrand van Oldenburg]].

Op 28 juli 1227 sneuvelden bisschop Otto II mit veule ridders tiedens de [[Slag bi'j Aone]] op de tegenwoordige grèenze van Drenthe en [[Oaveriessel]]. De opvolger van Otto II, Wilbrand van Oldenburg, reup de Friezen op hum te steunen tègen de opstaandige Drenthen.

Ien 1231 leup dit op oorlog uut. De kroniekschriever van de ''Quedam narracio de Groninghe, de Thrente, de Covordia et de diversis aliis sub diversis episcopis Traiectensibus'' benaodrokten det de Friezen hielemaole niet verplicht waren töt dizze militaire hulp. "Zi'j bint jao vri'j volk en ontslagen van harde heerschoppi'je". Zi'j deuden daorumme mit, skreef de kronieker, uut zuver en vroom meelie "en ok umme de aflaot".

Zoveule Friezen waren d'r drok op um mit te vechten det 't leger ien twei dielen esplitst mus wörden. De strieders uut [[Stavern]], [[Westergo]], 't [[Nijland]] (ien-epolderde [[Middelzee]]), [[Borndego]] en [[Smallingerlaand]] kwamen bi'j [[Bakkevene]] te hope. De aanderen, die tussen [[Liwwadden(stad)|Liwwadden]] en de Lauwers woonden, trökken [[De Marne]] bi'jlanges [[Grunnen (provìnzie)|Grunning]] binnen en wördden deur de bisschop zölf an-evoerd.

De Friezen verleuren de slag deur verraod. Vieftig man raakten uut de tied en een wieder groot antal  wördden deur de Drenten ien gevangenschop eneumen. 

==Uutgaonde verwiezing==
* [http://www.encyclopediedrenthe.nl/Quedam%20narracio Körte beschrieving van de Quedam narracio]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

{{DEFAULTSORT:Fries-Dreentse oorlog}}
[[Kategorie:Drèents artikel]]
[[Kategorie:13e eeuw]]
[[Kategorie:Geschiedenis van Drenthe]]
[[Kategorie:Geschiedenis van Frieslaand]]
[[Kategorie:Middeleewn]]
