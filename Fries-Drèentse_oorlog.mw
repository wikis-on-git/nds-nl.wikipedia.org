De '''Fries-Drèentse oorlog''' of '''Friese aanval op Drenthe''' [[1231]]-[[1233]] was een aanval op [[Drenthe]] deur een [[Frieslaand|Fries]] leger det eleid wördden deur [[Wilbrand van Oldenburg]].

Op 28 juli 1227 sneuvelden bisschop Otto II mit veule ridders tiedens de [[Slag bi'j Ane]] op de teungwoordige grèenze van Drenthe en [[Oaveriessel]]. De opvolger van Otto II, Wilbrand van Oldenburg, reup de Friezen op hum te steunen teugen de opstaandige Drenthen.

Ien 1231 leup dit op oorlog uut. De kroniekschriever van de ''Quedam narracio de Groninghe, de Thrente, de Covordia et de diversis aliis sub diversis episcopis Traiectensibus'' benadrokten det de Friezen hielemaole niet verplicht waren töt dizze militaire hulp. "Zi'j bint jao vri'j volk en ontslagen van harde heerschoppi'je". Zi'j deuden daorumme mit uut zuver en vroom meelie "en ok umme de aflaot".

Zoveule Friezen waren d'r drok op um mit te vechten det 't leger ien twei dielen esplitst mös wörden. De strieders uut [[Stavern]], [[Westergo]], 't [[Nijland]] (ien-epolderde [[Middelzee]]), [[Borndego]] en [[Smallingerlaand]] kwamen bi'j [[Bakkevene]] te hope. De aanderen, die tussen [[Liwwadden(stad)|Liwwadden]] en de Lauwers woonden, trökken [[De Marne]] bi'jlanges [[Grunnen (provìnzie)|Grunning]] binnen en wördden deur de bisschop zölf anevoerd.

De Friezen verleuren de slag deur verraod. Vieftig man raakten uut de tied en een wieder groot aantal  wördden door de Drenten ien gevangenschop eneumen. 

==Uutgaonde verwiezing==
*[http://caltex.nl/ane/boeken.htm Körte beschrieving van de Quedam narracio]

[[Kattegerie:Drèents artikel|Fries-Drèentse oorlog]]
[[Kattegerie:13e eeuw|Fries-Drèentse oorlog]]
[[Kattegerie:Drenthe|Fries-Drèentse oorlog]]
[[Kattegerie:Frieslaand|Fries-Drèentse oorlog]]
[[Kattegerie:Geschiedenis van Drenthe|Fries-Drèentse oorlog]]
[[Kattegerie:Geschiedenis van Frieslaand|Fries-Drèentse oorlog]]
[[Kattegerie:Geschiedenis van Oaveriessel|Fries-Drèentse oorlog]]
[[Kattegerie:Geschiedenis van Grunnen|Fries-Drèentse oorlog]]
[[Kattegerie:Middeleeuwn|Fries-Drèentse oorlog]]

[[nl:Fries-Drentsche oorlog]]
