De '''Fries-Drèentse oorlog''' of '''Friese aanval op Drenthe''' [[1231]]-[[1233]] was een aanval op [[Drenthe]] deur een [[Frieslaand|Fries]] leger det eleid wördden deur [[Wilbrand van Oldenburg]].

Op [[28 juli]] [[1227]] sneuvelden biskop [[Otto van Lippe|Otto II]] mit veule ridders tiedens de [[Slag bi'j Ane]] op de grèenze van Drenthe en [[Oaveriessel]]. De opvolger van Otto II, [[Wilbrand van Oldenburg]], reup de Friezen op hum te steunen teugen de opstaandige Drenthen.

Ien [[1231]] leup dit op oorlog uut. De kroniekskriever van de ''Quedam narracio de Groninghe, de Thrente, de Covordia et de diversis aliis sub diversis episcopis Traiectensibus'' benadrokten det de Friezen hielemaol niet verplicht waren töt dizze militaire hulp. "Zi'j bint jao vri'j volk en ontslagen van harde heerskoppi'je". Zi'j deuden daorumme mit uut zuver en vroom meelie "en ok umme de aflaot".

Zoveule Friezen waren d'r drok op um mit te doen det 't leger ien twei dielen esplitst mös wörden. De strieders uut [[Stavern]], [[Westergo]], 't [[Nijland]] (ien-epolderde [[Middelzee]]), [[Borndego]] en [[Smallingerlaand]] kwamen bi'j [[Bakkevene]] te hope. De aanderen, die tussen [[Liwwadden(stad)|Liwwadden]] en de Lauwers woonden, trökken [[De Marne]] bi'jlanges [[Grunnen (provìnzie)|Grunningen]] binnen en wördden deur de biskop zölf anevoerd.

De Friezen verleuren de slag deur verraod. Vieftig man raakten uut de tied en een wieder groot aantal  wördden door de Drenten ien gevangenskop eneumen. 

==Uutgaonde verwiezing==
*[http://caltex.nl/ane/boeken.htm Körte beskrieving van de Quedam narracio]

[[Kattegerie:13e eeuw|Fries-Drèentse oorlog]]
[[Kattegerie:Drenthe|Fries-Drèentse oorlog]]
[[Kattegerie:Frieslaand|Fries-Drèentse oorlog]]
[[Kattegerie:Geschiedenis van Drenthe|Fries-Drèentse oorlog]]
[[Kattegerie:Geschiedenis van Frieslaand|Fries-Drèentse oorlog]]
[[Kattegerie:Geschiedenis van Oaveriessel|Fries-Drèentse oorlog]]
[[Kattegerie:Geschiedenis van Grunnen|Fries-Drèentse oorlog]]
[[Kattegerie:Middeleeuwn|Fries-Drèentse oorlog]]

[[nl:Fries-Drentsche oorlog]]
