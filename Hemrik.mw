[[Ofbeelding:Klokkenstoel Hemrik 05w.JPG|thumb|200px|Klokkestoel van Hemrik]]
'''Hemrik''' ([[Westlaauwers Frais|Fries]]: ''De Himrik'') is een [[dörp]] in de gemiente [[Opsterlaand]] van de [[Nederlaand|Nederlaanse]] perveensie [[Frieslaand]]. In 2021 woonden d'r 755 meensen op et dörp.

In et centrum van Hemrik staot een [[12e ieuw]]s karkien, omgeven deur een [[begreefplak]] mit grafkelder van een rieke femilie. Hier staot ok ien van de [[klokkestoelen in Frieslaand]].

==Omgeving==
Hemrik leit langes de [[Opsterlaanse Kompejonsvaort]], ok wel [[Turfroute]] nuumd. De omkrieten bestaon veural uut weilanen mit boswallen (keliezenlaandschop); veerder bin d'r verschillende bossen waoj' kuieren kunnen. Een heidelaandschop en een vallei rond de revier "De Boorn" of "Oolddiep" maeken de variaosie kompleet.

==Veurzienings==
D'r hebben altied twie basisschoelen west (eupenbaor en kristelik), mar de kristelike schoele sleut in 2007 de deuren. Et dörp het een dörpshuus mit sportvelden en een Fries Peerdecentrum. D'r bin gien [[supermarkt]]en, mar der is wel een winkel waor [[klomp]]en en vissersspul verkocht wodden. Ok is d'r nog een inkelde horeka-gelegenhied. Et dörp het ok een eigen iesbaene en een eupenlochtzwembad.

{{Coordinate |NS=53/1/51/N |EW=6/8/17/E |type=city |region=NL-FR}}

[[Kategorie:Stellingwarfs_artikel]]
[[Kategorie:Plak in Frieslaand]]
