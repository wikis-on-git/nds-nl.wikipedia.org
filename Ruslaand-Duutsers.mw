[[Bestaand:Bundesarchiv Bild 137-037542, Westpreußen, Russlanddeutsche Flüchtlinge.jpg|thumb|Etniese Duutsers oet t Wolga-gebeed in n vluchtelingnkaamp in t Duutse [[Schneidemühl]] in 1920]]

Met '''Ruslaand-Duutsers''' ([[Duuts]]: Russlanddeutsche; [[Russies]]: Российские немцы, ''Rossijskie nemtsjie'') of '''Wolga-Duutsers''' (Duuts: Wolgadeutsche, Russisch: Поволжские немцы, ''Povolzhskie nemtsjie'') wordt [[Volksduutsers]] an eduudt dee in Ruslaand of de [[Sovjet-Unie]] wont of wont hebt. Rechtevoort wont öare noakommelingn in [[Ruslaand]], [[Kazakstan]], [[Duutslaand]] en de [[Verenigde Stoaten]].

[[Tsaar|Tsarina]] [[Catharina de Grote]] van Ruslaand leut teegn t eande van t [[18e eeuw|18de joarhoonderd]] Duutse boern komn um de weuste groond kloar vuur laandbouw te maakn. Dit gebuurn wal vaker in de Oost-Europese geskiedenisse. Dr kömn dan ook Neerlaanders (mangs [[Mennonieten]]) met. Dee kömn vuur t grötste deel an de [[Wolga]] te wonn en warn geslötn en slim op zikzelf an eweezn. Doarduur bleef de (Plat)-Duutse kultuur good bewoard. De Ruslaand-Duutsers trouwn feaitelik nooit met de Rusn. Dr kömn wal [[baptisten]]gemeentes duur zeandingswoark. hieroet is oonder mear t [[Broderskop van nit-registreerde baptistn]] ontstoan. Noa n [[Eerstn Wearldoorlog]], oonder t diktatorskop van [[Joseph Stalin|Stalin]] wördn de Ruslaand-Duutsers vervolgd. Dee sleugn op de vlucht en treukn heuwdzakelik noar [[Paraguay]]. Doar stichen ze oonder mear de kolonies [[Freeslaand (Paraguay)|Freeslaand]], [[Voolndam (Paraguay)|Voolndam]], [[Menno (Paraguay)|Menno]], [[Kolonie Neuland|Neuland]] en [[Fernheim]].

[[1924]] wör n Wolga-Duutsen Reppubliek op ericht, met as heuwdstad [[Engels (stad)|Engels]]. In n [[Tweede Wereldoorlog|Tweedn Wearldoorlog]] deporteern Stalin t hele volk (oonderwiel zo'n hoonderddoezend leu) noar [[Kazakstan]], um at he bange was vuur verroad. In Kazakstan wördn de Ruslaand-Duutsers in kaampn ezat en slim oonderdrukt. Later meugn ze wierumme noar woer't ze vandan kömn, woernoa't de Ruslaand-Duutsers verspreaid raakn oawer n Sovjet-Unie. De Duutse kultuur wör aal mear verdrungn. Ze probeern nog wal um wier ne Wolga-Duutse Reppubliek te stichtn, mer det lukn nit.
 
Noa de [[Duutse eenwörding]] in [[1990]] kreeg elken Rus (dus ook de Ruslaand-Duutsers) den't an kon teunn at he Duuts blood har, t recht um terugge te komn noar Duutslaand. Heel völle hebt dit an enömn en zeent noar Duutslaand emigreerd, en probeert nog aait te wenn an de leawnsstiel van t hudige Duutslaand. Det geet nog nit zo makkelik; de Duutse bevolking en de Ruslaand-Duutsers maakt mekoar regelmoatig zwart. n Poar doezend Ruslaand-Duutsers zeent oonderwiel noar t [[Oblast Kaliningrad]] etrökn. 



==Zeet ook==
* [[Mennonieten in Argentinië]]
* [[Mennonieten in Paraguay]]
* [[Mennonieten in Belize]]
* [[Mennonieten in Bolivia]]
* [[Mennonieten in Paraguay]]
* [[Mennonieten in Uruguay]]

[[Kategorie: Tweants artikel]]
[[Kategorie: Volk]] 

[[af:Ruslandduitsers]]
[[eo:Rusiaj germanoj]]
[[es:Alemanes de Rusia]]
[[it:Tedeschi di Russia]]
[[ko:독일계 러시아인]]
[[nl:Rusland-Duitsers]]
[[ru:Российские немцы]]
[[stq:Ruslounddüütske]]
[[sv:Rysslandstyskar]]
