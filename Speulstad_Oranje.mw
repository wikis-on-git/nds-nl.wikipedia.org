'''Speulstad Oranje''' (officiële Nederlaandse name: ''Speelstad Oranje'') was, op [[Toverlaand]] in [[Limburg (Nederlaand)|Limbörg]] nao, 't grootste oaverdekte [[pretpark]] van [[Nederlaand]]. 't Park was zo'n vier voetbalvelden groot en lag in 't [[Drenthe|Drèentse]] dörpien [[Oranje (Drenthe)|Oranje]], gemiente [[Midden-Drenthe]]. 't Was in-ericht in een vroggere [[eerappelmaalfebriek]] die in 1985 ekocht wördden deur de [[Slagharen|Slagharense]] ondernemer [[Hennie van der Most]].

Veurjaor 2015 besleut Van der Most um 't park det naojaor te sluten. Zundag 27 september 2015 was de leste openingsdag. 't Park dreide al een steugien mit verlies.

==Soortementen dieverdaotsie==
't Park was veural ericht op femilies mit kiender van twei töt en mit dartien jaor old. De belangriekste attracties waren:

* [[Reuzenrad]]
* [[Tolterschip|Piratenschip]], een tolterschip-attractie
* Verscheiden [[dreimeule]]s, waoronder een peerdecarrousel, vliegtuugdreimeule, jungledreimeule en een minidreimeule
* Griezelhuus, een [[spoekhuus]]
* [[Zweefmeule]]s
* [[Gliebane|Gliebanen]]
* Space shuttle
* Jumping star
* [[Trampoline]]s 
* [[Springkussen|Luchtkussens]] 
* Rudcars
* [[Botsauto|Botswagenties]]
* Flying cars
* [[Monorail]] mit fietsen en zeppelins 
* [[Sjoelen|Sjoelbakken]]
* Treintien op rails
* Kanobane
* Amusementsspöllegies
* Lachspiegels
* [[Zaandbak]]
* [[Bioscoop]]
* Hydraulische graafmesienes 
* Kienderdisco
* [[Achtbane]] The Wacky Worm (uut 't veurmaolige pretpark [[De Vluchtheuvel]] [[Nörg]])

==Uutgaonde verwiezing==
*[http://www.speelstadoranje.nl Officiële webstee]

[[Kategorie:Drèents artikel]]
[[Kategorie:Pretpark in Drenthe]]
