{{Gemeante
| naam = Enkhuzen
| bestaandsnaam vlagge = Enkhuizen vlag.svg
| bestaandsnaam woapn = Coat of arms of Enkhuizen.svg
| lokatie = LocatieEnkhuizen
| proveensie = [[Ofbeelding:Flag of North Holland.svg|20px|Noord-Holland]] [[Noord-Holland]]
| heufdplaats = Enkhuzen
| öppervlakte = 14,31
| öppervlakte laand = 12,53
| öppervlakte water = 1,78
| inwonners = 17.811
| doatum inwonners = [[1 juli]] [[2006]]
| dichtheid = 1421
| breedtegroad = 52/42/0/N
| lengtegroad = 5/18/0/E
| verkeersoader = [[N302]], [[N506]], spoorliene Enkhuzen-Amsterdam, veerdeenst Enkhuzen - Stavoren
| netnummer = 0228
| postkode = 1600-1602
| webstie = [http://www.enkhuizen.nl/ www.enkhuizen.nl]
}}
'''Enkhuzen''' ([[Westfrais|West-Frese]] oetspraoke: ''Eng-kuzen'', mit n körte uu) is ne stad en gemeente in de regio [[West-Freesland (regio)|West-Freesland]] in de Nederlandse previnsie [[Noord-Hollaand]], en ligt doar in et olde gewest [[Westflinge]]. De gemeente ligt an zowal et [[Markermeer]] as et [[Iesselmeer]]. In de gemeente wont 17.811 inwonners op ne oppervlakte van 14,31 km² (woarvan 1,78 km² water) In de stad wödt nog [[Enkhuzens]] esproaken, een [[Westfrais|West-Frees]] [[dialect|dialekt]].

== Geskiednis ==
Enkhuzen begon heur bestoan in de [[middeleeuwen]] as haven- en vissersdarp. Op 9 april 1355 göf Graaf Willem V Enkhuzen [[stadsrechten]] en is et samen-egoane met et noaberdarp [[Gommerkerspel]], woarvan de kern ongeveer op de plaatse van de hudege Westerkarke mot hebben eleagen. Butendieks lagen nog et "Oostdarp Enkhuzen" dat woarschienlek verzoppen is bi-j den Sint-Elisabethsvlood van 1421. In 1422 kreagen de leu toostemming de resten van de buutendieks eleagen karke of te brekken en binnendieks ne ni-je karke te bouwen, dat is noe de Zuder- of Sint-Pancraskarke. Een hötte later wierd ok anvang emaakt met den bouw van de Westerkarke, en in de wedstried um de grootste en mooiste karke te bouwen, kwam dudelek tot uutdrökking hoovölle de vissers van Enkhuzen en de boeren van et veurmalige Gommerkerspel nog aparte gemeenschoppen waren. In de 15e en 16e eeuwe wierd ok oaver-egoan tot den anleg van havens en [[Vesten]]. De vestenwarken kreagen noa ne grote stadsuutbreiding an et ende van de 16e eeuwe den vorm woarin zi-j nog steeds dudelek zichtboar bunt in de stad.

De 17e eeuwe was de bleujtied van Enkhuzen. De stad telden den grootsten haeringvloot van de Nederlanden, en hadden ok een kamer van de VOK. Ok de [[VOK|West-Indische Kompagnie]] was in de stad verteagenwoordigd. Deur handel op de [[Oostzee]]laanden, [[Engeland]], West-[[Afrika]] en Nederlaands-Indië wierd Enkhuzen arg rieke. De stad telden zo'n 25 doezend inwonners, bedudend meer as noe. In [[1671]] kwam den stroatweg tussen Enkhuzen en [[Hoorn (Noord-Hollaand)|Hoorn]] kloar, den eersten in et gewest Holland, woarmet de verbindink met et achterlaand anzienlek verbeaterden.

End 17e eeuwe trad et verval in. De Engelse kriege, het verzanden van de havenmond en saamnkommn van handel op [[Amsterdam]] zorgden derveur dat Enkhuizen ene van dee sloapstaedjes an de Zuuderzee wierd. Met den anleg van den [[Afsluutdiek]] ging uut-endelek ok de haeringvisseri-j vort, hoowal er nog lange tied op andere soorten in het toon ontstoane [[Iesselmeer]] kon wödden evist.


[[Ofbeelding:Blaeu_1652_-_Enkhuizen.jpg|thumb|300px|left|Kaarte van Enkhuzen in 1652, uut Blaeu's Toonneel der Steden]]<br clear="all">

== Galleri-je ==
<gallery>
Ofbeelding:Enkhuizen_anzicht.jpg|Anzich op Enkhuzen
Ofbeelding:TheNetherlands-Enkhuizen-church.jpg|Karktoorn in Enkhuzen
Ofbeelding:Enkhuizen_olde_geavels.jpg|Olde geavels in Enkhuzen
Ofbeelding:Enkhuizen_zuuderzeemuseem.jpg|Uutzich op et Zuderzeemuseem in Enkhuzen
</gallery>

==Nedersaksies==
*Algemeen: 
**''Enkhuzen'', ''Enkhoezen''
**''Enkuzen'' (dialekten die de [[H-vortlaoting|H vortlaoten]])
*[[Urkers]]: ''Keuzen''

== Uutgoande verwiezingen ==
* [http://www.enkhuizen.nl Webstee van de gemeente]
* [http://www.vvvenkhuizen.nl VVV Enkhuzen]

{{Noord-Hollaand}}

[[Kategorie:Achterhooks artikel]]
[[Kategorie:Gemeente in Noord Hollaand]]
[[Kategorie:Plaotse in Noord Hollaand]]
