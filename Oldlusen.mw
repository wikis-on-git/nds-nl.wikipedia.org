[[Ofbeelding:Oud-Leusen_-_Protestantse_Kerk_2014_-_0001.JPG|thumb|300px|De hervörmde karke van Oldlusen uut 1952]]
'''Oldlusen''' (ok wel Oldluzen naor de spelling-Gallée<ref name="Scholtmeijer">Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref>; [[Nederlaands]]: ''Oudleusen'') is een dörp in [[Oaveriessel|Aoveriessel]] in de gemiente [[Dalsen (gemiente)|Dalsen]]. 't Lig ten noordoosten van 't dörp [[Dalsen]], an de [[Pervinciaole weg 340|N340]] (de Hessenweg) en een endtien baoven de [[Vechte]]. Per 2018 woonden der 560 mèensen, een toename van de 501 in 2006.

==Geschiedenis==
Oldlusen is begund as Lusen; de name wördden verschillend opeschreven: Lusne (1313), Loesen (1322), Luessen (1485). Der wördt wal edacht det de name kump van ''lo-essen'' (=holt-essen). In 1631 wördden de [[Luessener Compagnie]] opericht um de hoogveenmoerassen baoven Lusen te ontginnen. Daor ontstund [[Ni'jlusen]], waordeur 't oldere dörp de name Oldlusen kreeg. Al in 1655 is dizze naamsveraandering attesteerd (Oltleusen).

Vanof de 19de ieuw is Oldlusen al hoe meer ontwikkeld töt een hechte gemienschop waor de mèensen kunnig mit mekare bint. Der is een hervörmde karke uut 1952. In 1967 wördden Ontmoetingscentrum de Wiekelaar lös edaone en in 1989 kwaamp der een sporthal. Ok bint der een bieb, een basisschoele, een supermarkt en, an de Hessenweg, een eetkefé en wegrestaurant. Der is een bedrieventerrein, het Muldersveld, mit veurnamelk lokale bedrievigheid. In 't butengebied wördt eboerd en hej kampeerveurzienings.

Bi'j Oldlusen is 't hotel mit conferentiecentrum Mooirivier (töt 2008 De Bron en eerder nog vekaansieoord de Vechtstroom).

Op Oldlusen wördt naost [[Nederlaands]] vanolds [[Sallaans|Sallaands]] epraot.<ref name="Scholtmeijer" />

==Citaot==
<poem style="margin-left:1.5em; font-style:italic">
"Goa'j met hen schaats'n?" vreug mi'j Hans.
Ik dache: "Joa, det is mien kans
um is te win'n."
Schaats'n lopen is mien vak.
Ik peutie-oaver met gemak.
't Zal hum niet zin'n.
</poem>

Eerste strofe van ''Oldluus'n - Gelster'' deur Irene van Oenen. In: Arend Heideman (samenst.) (2001?), ''Kot tegen moder de gaanze an'', Stichting Genootschap voor Gelselaar en de Ganzenveer

==Schrieveri'je==
In dizze lieste vin ie boeken die mit Oldlusen van doen hebt.

* Koman, Ruben A. (2006), ''Dalfser Muggen: Volksverhalen uit een Overijsselse gemeente. Mondelinge overlevering, volksgeloof en vertelcultuur in Dalfsen, Hoonhorst, Lemelerveld, Nieuwleusen, Oudleusen e.o.'', Bedum: Profiel Uitgeverij (i.s.m. de IJsselacademie, Kampen)
* Visscher, Wim (2005), ''Heeren van de Ligtmis: Geschiedenis van de Leusener Compagnie, het begin van Nieuwleusen en het Oosterveen'', Gouda: H&K Uitgevers.

==Verwiezings==
<div class="references-small">
<references/>
</div>

==Buten dizze webstee==
*[http://www.dalfsen.nl Webstee van de gemiente Dalsen]

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Plaatse in Oaveriessel]]
[[Kategorie:Dalsen]]
