{{Amerikaanse staot
| naam = Kentucky
| biejnoam = ''Bluegrass State''
| vlagge = [[Bestaand:Flag of Kentucky.svg|125px|Vlagge van Kentucky]]
| wapen = [[Bestaand:Seal of Kentucky.svg|110px|Woapen van Kentucky]]
| kaorte = Map of USA KY.svg
| heufstad = [[Frankfort, Kentucky|Frankfort]]
| toe-etrejen = [[1 juni]] [[1792]]
| oppervlak laand = 104.659
| oppervlak waoter = 1,7%
| inwoeners = 4.413.457  ([[2014]])
| dichtheid = 42,5
| tiedzone = oostelik deel:-4/-5 <br>westelik deel: -5/-6
| antal graafschappen = 
| ofkorting = Ky
}}

'''Kentucky''' (oetsprekken as ''ken-TAK-kie'' of ''ken-TÖK-kie''), offisjeel et '''Gemenebest Kentucky''', is nen stoat in de [[Verenigde Stoaten]] van Amerika. Et ligt in et oosten van de VS, in eslötten duur zeuwenAfwe aandere stoaten. De heudstad is [[Frankfort, Kentucky|Frankfort]], de grötste stad is [[Louisville, Kentucky|Jefferson]].

Kentucky wörd wal es de "blauwgrösstoat" eneumd, noar et [[Kentuckiaans Blauwgrös]], wat der op de vruchtboare groond völle in de weailaanden gröaien kan. Et laand hef nen besten vuurroad natuurlike groondstoffen. Et hef de grötste kollenvuurroad van de VS. Et laand is ook bekeand um de grote kudde [[witstarthärt]]en, [[wapiti]] en weelde [[kalkoen]]en. Et hef et langstrekkende grottensteelsel van de wearld ([[Nasjonaalpark Mammoth Cave]]) de langste, bevoarboare waterweagen en bekken in de VS en de twee grötste hand-egreawene mearen op et oosten van de [[Mississippi (rivier)|Mississippirivier]]. Wiedters is et laand bekeand um et [[pearderennen]], [[bourbonwhiskey|bourbon]]stokkeriejen, [[autofabriek]]en, [[tabak]], [[bluegrassmuziek]] en [[Kentucky Fried Chicken]]. In Tweante keant de leu et versken "I am ben a Kentucky Tukker" van den [[Riessen]]sen komiek [[Harm oet Riessen]].

[[Bestaand:Country road in Kentucky.jpg|thumb|De [[Blauwgrösstrekke]] in Kentucky steet bekeand um de smalle laandweggekes met stenen ofrastering]]

==Laand==
Kentucky ligt in et [[Oplaands Zuden]].<ref>[http://books.google.com/?id=O78rzaI2XmUC&pg=RA1-PA1562  [[Merriam-Webster]]. Red. Frederick C. Mish. Merriam-Webster's Collegiate Dictionary. 2003. 11den drok. ISBN 978-0-87779-809-5. Blz. 1562.]</ref> Een fleenk deel van oost-Kentucky heurt bie de [[Appalachen]]. 

Kentucky greanst an zeuwen stoaten, van de [[Midwest Verenigde Stoaten|Midwest]] en et [[Zuudoostelike Verenigde Stoaten|Zuudoosten]]. [[West-Virginia]] lig op et oosten, [[Virginia]] op et zuudoosten, [[Tennessee (stoat)|Tenessee]] op et zuden, [[Missouri (stoat)|Missouri]] op et westen, [[Illinois (stoat)|Illinois]] en [[Indiana (stoat)|Indiana]] op et noordwesten en [[Ohio (stoat)|Ohio]] op et noorden en noordoosten. 

De noordelike greanze van Kentucky wörd trökken duur de [[Ohio (rivier)|Ohiorivier]]. De westelike greanze duur de [[Mississippi (rivier)|Mississippi]]. De offisjele stoatsgreanzen wordt bepoald duur de löppe van de rivieren zo as ze warren in [[1792]], toen as Kentucky nen stoat wör. Op verskeaidene plekken hebt de rivieren heanig an ne aandere löppe nömmen.  

Kentucky hef een volledig lösstoand stukke van de rest van den stoat. Dit steet bekeand as den [[Kentucky Bend]] (den Kentucky-dreei). Et ligt in den oeterliken westhook, volledig in eslötten tusken de stoaten Missouri en Tennessee. A'j der kommen weelt, mu'j eerst een bölleken duur Tennessee veuren. Der wont mer ongevear 17 leu. Hier lea et epicentrum van de zwoare [[eardbewing|New Madrid-eardbewinge]] van 1811 en 1812. Hierduur streumden de rivier op wat steas zelfs eawen achteroet.<ref>[http://www.ket.org/kentuckylife/800s/kylife804.html Kentucky Educational Television - Life on the Mississippi.] 28 januwoari, 2002. Bekekken op 29 november 2006.</ref>

=== Strekken ===
Kentucky kö'j opdelen in vief heuwdstrekken: de oostelike [[Cumberland Plateau|Cumberlandplate]], de middelnoordelike [[Blauwgrösstrekke]], de middelzudelike en westelike [[Pennyroyal Plateau|Pennyroyalplate]] (ook bekeand as de Pennyrile of Mississippiplate), de westelike [[Kollenveelden]], en de meest westelike strekke [[Jackson Purchase]] (''Jackson-anskaf'').

De Blauwgrösstrekke wörd meestal opdeld in twee deelstrekken. De Inner Bluegrass (binnenste Blauwgrös), nen kreenk van 145 km duursnee roond [[Lexington, Kentucky|Lexington]], en de Outer Bluegrass (boetenste Blauwgrös), de mear noordelike delen van de strekke. Et grötste deel van de boetnste Blauwgrös ligt in de korte, stikke en slim smalle Eden Shaleheuwels.

In de Jackson Purchase en de westelike Pennyrile ligt verskeaidene [[Moor (toponiem)|morrelaanden]] met [[morredanne|morredannen]].

=== Wear ===
Umdet Kentucky vuural in et binnenlaand van zuudoost Noord-Amerika lig, kö'j et wear in den stoat et beste as vochtig [[Subtropies]] umskriewen. Den zommerdag wil et in Kentucky duur mekoar zo 31 groad worden en den weenterdag -5 groad. Duursneewies vaalt der per joar um en noabie de 1200 mm reagen in et joar.<ref>NetState.com. The Geography of Kentucky — Climate. </ref>


Verwiezingen{{bron|<references/>}}

{{Verenigde Staoten}}

[[Kategorie: Tweants artikel]]
[[Kategorie: Verenigde staoten]]
