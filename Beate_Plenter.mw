'''Beate Plenter''' ([[Haolen]], [[1939]] - [[2013]]) was een schriefster in 't [[Drèents]] en [[Nederlaands]].

Plenter gruide op in heur geboorteplaatse, 't [[Drenthe|Drèentse]] Haolen. Nao jaoren in de [[Raandstad (gebeed)|Raandstad]] gunk ze weerumme naor Drenthe. Op meerdere schoelen doceerde ze drama en ummegaankskunde. Nao heur pensionering schreef ze begeleidingsboeken veur onderwiezers en artikels in onderwiesvakbladen.

Mit schriefster [[Miny Hofsteenge]] en illustrator Jan van Os gaf Plenter 't kienderboek ''Marinus Moesie en aandere vertellegies'' (2000) uut. Vertellegies en gedichten van heur in 't Drèents en Nederlaands wördden openeumen in de bladen ''[[Roet (tiedschrift)|Roet]]'' en ''[[Oeze Volk / Maandewark|Oeze Volk]]''. Ok schreef ze in de ''[[Meppeler Courant]]''. In verscheiden verhalen, en in de roman ''Gijsbertha's adel'' (2010), speult de Tweede Wereldoorlog een rolle.

Beate Plenter heur breur, Henk Plenter (1936-2010), was directeur van [[Museums Vledder]]. Allebeidend waren ze veurvechter van de Drèentse taal.

==Boekerije==
*''Marinus Moesie en aandere vertellegies'' (2000, Raol, mit Miny Hofsteenge; illustreerd deur Jan van Os)
*''Hooghalen, dorp van mijn jeugd'' (2007, Klencke Pers, Emmen)
*''Gijsbertha's adel'' (2010, Boekscout.nl, Soest, Nederlaandstalige roman)

==Bronnen==
*[https://www.huusvandetaol.nl/schrievers/plenter-beate-1939-2013/ Huus van de Taol aover Beate Plenter] (eraodpleegd op 21 febrewaori 2022)
*Rouke Broersma (red.) (2003), ''Scheupers van de taol: Bloemlezing van de Drèentse Schrieverij 1837-2003'', Zuudwolde: Stichting Het Drentse Boek (blz. 212-3)

{{Dia|Dit artikel is eschreven in 't [[Zuudwest-Drèents]].}}

{{DEFAULTSORT:Plenter, Beate}}
[[Kategorie:Drèents artikel]]
[[Kategorie:Schriever in 't Drèents]]
[[Kategorie:Onderwies]]
