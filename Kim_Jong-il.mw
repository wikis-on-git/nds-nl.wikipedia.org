[[Bestaand:Kim Jong-il on August 24, 2011.jpg|thumb|right|200px|Jong-il op n [[24 augustus|24sten augustus]] [[2011]]]]
'''Kim Jong-il''', ''([[Hangul]]: 김정일; [[Hanja]]: 金正日)'',in zinne jeugnd bekeand as '''Joeri Irsenovitsj Kim''' ''([[Russisch]]: Юрий Ирсенович Ким)'' ([[Vjatskoje]], n [[16 febrewaori|16den februwoari]] [[1942]] ([[Juche]] 31)<ref>In [[Noord-Korea]] hebt ze de [[Juche-kalender]], den't begeent met t geboortejaar van [[Kim Il-sung|Kim <font face="Times new Roman">I</font>l-sung]] as joar 1, in [[1912]].</ref>) - [[Pyongyang]]<ref>[http://www.ad.nl/ad/nl/1013/Buitenland/article/detail/3082542/2011/12/19/Noord-Koreaanse-leider-Kim-Jong-il-69-overleden.dhtml Noord-Koreaanse leider Kim Jong-il overleden], [[Algemeen Dagblad]]</ref> n [[17 december|17den dezember]] [[2011]]<ref>[http://edition.cnn.com/2011/12/18/world/asia/north-korea-leader-dead/index.html?hpt=hp_t1 North Korea leader dead], [[CNN]]</ref>) was ''[[de fakto]]''<ref> t Anwiezn van t Stoatsheuwd van de [[Demokratiese Volksreppubliek Korea]] is op dit oognblik nit helemoal dudelik, umdet de umstandigheedn in t laand noargns aanders vuurkomt. In de groondwet steet at [[Kim Il-sung|Kim <font face="Times new Roman">I</font>l-sung]] nog aait stoatsheuwd is. Zodöanig is he t ennigste stoatsheuwd wat al oet de tied is, mer nog aait regeart. Van de machthebbers dee't nog leawt köant verskeaidene as ''stoatsheuwd'' ezeen wordn. As eerste [[Kim Jong-nam]], t heuwd van n vuurzittersroad van de [[Opperste Volksvergoaring]]. In nen gebroekeliken [[kommunisme|kommunistiesen]] stoat is dee vergoaring normaal de heugste autoriteat van t laand. In [[Noord-Korea]] is skoonwal in de groondwet vaste legd at de [[Nasjonale Defeansie Kommissie van de Demokratiese Volksreppubliek van Korea|Nasjonale Defeansiekommissie]] t heugste gezag. n Vuurzitter van disse kommissie, Jong-il wör doarumme meestentieds ezeen as de ''leader'' van [[Noord-Korea]]. Kim Jong-il dee feaitelik niks met politiek, mer allene militeare dinge.</ref> n leader van [[Noord-Korea]]; hee nöm de taakn as stoatsheuwd van zin vaa [[Kim Il-sung|Kim <font face="Times new Roman">I</font>l-sung]] oawer. Doarnöast was Kim Sekretoaris-Genneraal van de Koreaanse Arbeiderspartieje, vuurzitter van de Nasjonale Defeansiekommissie en Opperbevelhebber van de Noord-Koreaanse striedkrachtn. In al disse feunksies volgen he zin vaa op.

Jong-il wör in t laand ''n Geleewden Leaider'' of ''de Genneraal'' eneumd. Skoonwal hee in binn- en boetnlaand ezeen wör as n machtigsten kearl van t laand, was Jong-il nit t stoatsheuwd van Noord-Korea: offisjeel is nog aait Kim <font face="Times new Roman">I</font>l-sung presideant van t laand, den't in [[1994]] oet de tied is ekömn. [[Choe Yong-rim]] is seend [[2010]] premier van t laand.

Jong-il was wal n vuurzitter van de Nasjonale Defeansiekommissie, wat nen belangriekn plek was, umdet in Noord-Korea alns um t leager dreeit. Doarnöast was he sekretoaris-genneraal van de [[Koreaanse Arbeiderspartieje]] en lid van t [[politburo]] van de partieje. t Is biezeunder at Jong-il n ennigsten leaider in de hele [[Tweede Wearld|kommunistiese wearld]] was den't zin vaa opvolgen.

==Leawnsloop==
De meeste geskiedkeundigen meant at Jong-il n joar earder in [[1941]] geboorn wör in n leagerkaamp noabie de stad [[Gabarovsk]] in t [[Russiese Verre Oostn]]. Zin vaa Kim <font face="Times new Roman">I</font>l-sung was nen belangriekn persoon oonder de Koraanse opstaandelingn dee't noar [[Ruslaand]] verbann of evluchet warn. De moo van Kim was Kim <font face="Times new Roman">I</font>l-sungs eerste vrouwe, [[Kim Jong-suk]].

De Noord-Koreaann leart op skole n heel aander verhaal. Volgens de stoat wör Jong-il geboorn op 152 meter op de flaankn van Korea's heugsten boarg, de ([[vulkaan]]) [[Baitoushan|Paektu]]. Op t oognblik at he op de wearld köm zol dr vuur de kuste bie Pyongyang n zeemoonster an de oppervlakte wean ekömn wat begun te zingn. Doarnöast zol dr ne dubbele reagnboage boawn de stad wean ekömn en gungn duur t hele laand, midln op n weenterdag, de bloomn blöain. Doarbie zol dr nen niejn stearn an n hemmel wean ekömn.

Doo't n [[Tweede Wereldoorlog|Tweedn wearldoorlog]] vuurbie was in [[1945]], was Jong-il dree joar oold. Zin vaa köm in september van det joar noar Pyongyang wierumme en Jong-il köm wat later met de rest van t gezin wierumme. n Zetjen hebt ze in de heuwdstad ewoond, woer't in [[1947]] zin jungere breurkn [[Shura Kim]] verdreunk en in [[1949]] zin moo Jonk-suk bie ne bevalling oet de tied köm. 

Ook wat zinne skoling angeet is dr wier oonderskeaid tusken t verhaal van geskiedkeundigen en t offisjele stoatsverhaal. De eerstn meant at he in [[Volksreppubliek Sjina]] oonderwies kreeg, terwiel de Noord-Koreaann zelf zegnt at he in Pyongyang noar de skole hef ewest. Doarnoa zol he an de [[Kim Il-sung-Universiteat]] pollitieke ekonomie studeerd hebn. Doo't he doar in [[1964]] [[cum laude|Met Lof]] ofstudeern, was zin vaa al n Grootn Leader van t laand. Later zol Jong-il op [[Malta]] nog [[Engels]] hebben studeerd.

n Jongkearl Jong-il klum rap op bie de Koreaanse arbeiderspartieje, woer't he oonder mear woarken bie t [[politburo]] van de partieje. Zin vaa was oonderwier vanniejs trouwd en har ne tweede zönne, [[Kim Pyong-il]], kreegn. Doar kon Jong-il t nog nit heel best met veendn. Oeteandelik wun t Jong-il en Pyong-il wör "vortpromoveerd" noar ne ambassade in t boetnlaand. Seend [[1998]] is he ambassadeur vuur Noord-Korea in [[Pooln]]. 

Jong-il rees al heuger in raank, woerbie't he oonder mear minister van Kultuur wör. In [[1977]] wör Kim Jong-il anweezn as opvoolger van zin vaa. Doo't in [[1980]] t zesde partiejkongres eheuldn wör, har Jong-il de töwkes stewig in de haandn, met belangrieke plekn in t sekretariaat en t politburo. 

Vanof t begin van de joarn 1980 begun de regearing n verhearlikingsverhaal op te bouwn roond n "Geleewden Leader" en zodöanig gröaidn he verdan töt n onmeundig machtig figuur in t laand. 

Skoonwal he nooit bie t leager hef ewest, beneumn ze um in [[1991]] as heugsten offisier. In [[1992]], verkloarn zin vaa at Jong-il de leaiding har oawer alle inlaandse zaakn.

n [[19 december|19den Dezember]] [[2011]] maakn de Noord-Koreaanse Niejsumroop KCNA bekeand at Jong-il n [[17 december|17den dezember]] 's morns bie ne reaize met n trein n [[hartinfarkt]] kreegn hef en doar um half achte an estörven was. De macht wör oawer edreagn an zinne jungste zönne [[Kim Jong-un]], den't al twee joar metleup met zin vaa.

==Verwiezings==
{{Bron|<references/>}}

[[Kategorie:Tweants artikel]]
[[Kategorie:Politiek leaider]]
[[Kategorie:Noord-Korea]]
