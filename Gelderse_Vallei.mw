De '''Gelderse Vallei''' is een gebied in [[Nederlaand|Midden-Nederlaand]]. Roewweg tussen de [[Utrechse Heuvelrogge]] in 't wessen, een stukjen [[Nederrien]] in 't zujen, de [[Veluwe]] in 't osen en de [[Raandmeer|Raandmeren]] in 't noorden. De Gelderse Vallei lig veur twee darde in de previnsie [[Gelderlaand]] en veur één darde in de previnsie [[Utrecht (previnsie)|Utrech]].

==Ontstaon==
Veurdat de Gelderse Vallei ontstung, was dit 't dal van de [[Maas]]. In de op één-nao-leste [[iestied]], 't [[Saolien]] nam een grote iestong vanuut 't noorden bezit van dit dal. Hierbie stuwde 't [[ies]] links, rechs en veurweerts sedimenten op. Hierdeur ontstungen de stuwwallen van de Utrechse Heuvelrogge en de westflank van de Veluwe en mos de Maas zien loop veraanderen naor 't wessen. To 't ies zich weerummetrök ontstung der een diepe vallei, dee in de loop van de eeuwen [[sedimentasie|dichteslibben]]. Respectievelijk mit [[zeeklei]] ([[Eemien]]), [[vene]] en [[zaand]].

==Indelige==
De Gelderse Vallei ku-j roewweg in drejen delen:

*De [[Eemvallei]] (tussen Amersfoort en 't [[Eemmeer]])
:Plaosen: [[Amersfoort]] (Ut), [[Hoogland (Amersfoort)|Hooglaand]] (Ut), [[Eembrugge|Eembrogge]] (Ut), [[Eemnes]] (Ut), [[Eemdiek]] (Ut), [[Spaokenburg|Spakenburg]] (Ut), [[Baarn]] (Ut) en [[Soest (Nederlaand)|Soest]] (Ut).
:Ofwaotering: De [[Eem]].
*De '''Noordelijke Vallei''' (tussen Harskamp/Wekerum en 't [[Niekarkernauw]]/[[Nuldernauw]])
:Plaosen: [[Harskamp]] (Gl), [[Wekerum]] (Gl), [[Kodekkekerbroek|Kootwiekerbroek]] (Gl), [[Stroe (Gelderlaand)|Stroe]] (Gl), [[Barreveld (daarp)|Banneveld]] (Gl), [[Voorthuzen]] (Gl), [[Achterveld (Leusden)|Achterveld]] (Ut), [[De Gliend]] (Gl), [[Leusden]] (Ut), [[Hoevelaken]] (Gl), [[Niekarkerveen|Niekarkervene]] (Gl), [[Niekark]] (Gl) en [[Putten]] (Gl).
:Ofwaotering: De [[Barreveldse Beek|Banneveldse Beke]].
*De '''Zujelijke Vallei''' (in 't zujen van Leusden en Banneveld)
:Plaosen: [[Wageningen (Nederlaand)|Wageningen]] (Gl), [[Rhenen]] (Ut), [[Bennekum]] (Gl), [[Ede (stad)|Ede]] (Gl), [['t Veen|Veenendaol]] (Ut), [[De Klomp (Ede)|De Klompe]] (Gl), [[Ederveen|Edervene]] (Gl), [[Luntere]]n (Gl), [[Renswou]]de (Ut), [[Schaarpezeel (Gelderland)|Scharpezeel]] (Gl), [[Meersbaarge|Meersbargen]] (Ut) en [[Wombaarg|Wombarg]] (Ut).
:Ofwaotering: De [[Lunterse Beek|Lunterse Beke]], [[Heiligenbergerbeek|Heiligenbargerbeke]], [[Valleikenaal]] en de [[Grift|Grif]] of Grebbe.

{{Dia|Disse pagina is eschreven in 't [[Nunspeets]]}}

[[Kattegerie:West-Veluws_artikel]]
[[Kattegerie:Gelderlaand]]
[[Kattegerie:Utrecht]]

[[nl:Gelderse Vallei]]
