'''Ni'jehaske''' is een klein dörp in et oosten van de gemiente [[Scharsterlaand]], in de [[Nederlaand|Nederlaanse]] perveensie [[Frieslaand]], legen an de ''Jousterweg''. In et vleden wodde de naeme van et dörp nog naor et Nederlaans vertaeld as ''Nieuwehaske''. Tegensworig wodt ok in et Nederlaans allienig de Friese vorm nog bruukt.

Ni'jehaske is begonnen as oostelike uutbouw van et ooldere dörp Haske, dat laeter [[Ooldehaske]] gong hieten. Disse twie dörpen vormden et centrum van de veurmaolige gemiente [[Haskerlaand]]. Deur de veenofgreving, die al in de [[16e eeuw|16e ieuw]] bezig was, ontwikkelde et dörp. Doe 200 jaor laeter zogenaemde [[Gietern|Gietersen]] naor et gebied kwammen om vene of te greven, nam et tal inwoners van beidend dörpen stark toe.

De gruui van et naobi'jlegen [[Et Vene (plak)|Et Vene]], dat op de greens van drie gemientes lag, zurgde derveur dat een groot diel van et dörp verdween. Et oorspronkelike hart van Ni'jehaske maekt al sund de gemientelike herindieling van [[1934]] diel uut van Et Vene. In disse plak is een naobi'jlegen ni'jbouwwiek naor Ni'jehaske nuumd. 

Et nog steeds zelsstandige diel van et dörp het minder as 50 inwoners.

[[Kattegerie:Stellingwarfs_artikel]]
[[Kattegerie:Plak in Frieslaand]]

[[nl:Nijehaske]]
