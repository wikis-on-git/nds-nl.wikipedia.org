[[Ofbeelding:Noaberpad.jpg|thumb|250px|Wegwiezer veur 't Noaberpad]]
't '''Noaberpad''' (LAW10) is een [[GR-pad|langeofstaandkuierpad]] det van [[Schaanze]] in [[Grunnen (provìnzie)|Grunning]] via [[Nederlaand]]se en [[Duutslaand|Duutse]] plaatsen in de buurte van de gröppe töt an [[Milsbeek]] in 't noordelke puntien van [[Limburg (Nederlaand)|Limbörg]] löp. In Schaanze slöt 't pad an op de E9, 't Noordzee Kustpad, det in Grunning 't Wad- en Wierdenpad het. In [[Kleef (stad)|Kleef]] slöt 't an op de E8, die in Nederlaand 't [[Grote Revierenpad]] het. Bij 't endpunt in Milsbeek slöt 't an op 't [[Pieterpad]].

De route is op 20 oktober 1995 lös edaone, waorbij der 28 [[ieke]]n eplaant wördden an de Bosmaotenweg bij 't [[Tweante|Twèentse]] [[Buurse]]. In 't veld is 't Noaberpad anegeven mit de internationaal bekende wit-rooie marktienens van langeofstaandkuierpaden. Ok stiet 't secuur beschreven in een kuiergids die uutegeven wördt deur 't [[Nivon]] (Nederlands Instituut voor Volksontwikkeling en Natuurvriendenwerk).

==Waor of 't Noaberpad langes kump==
[[Ofbeelding:LAW010 NL minimap 2021 up03.svg|thumb|left|250px|Route van 't Noaberpad]]
't Pad is onderverdield in zeuven stokken:
# [[Westerwoolde (streek)|Westerwoolde]]: [[Schaanze]] - [[Troapel]], 88 km
# [[Drenthe|Zuudoost-Drenthe]]: Troapel - [[Coevern-Piccardiekenaal]], 55 km
# [[Graofschop Benthem]]: Coevern-Piccardiekenaal - [[Peerdenslenkte]], 40 km
# [[Twente]]: Peerdenslenkte - [[Donnerbrogge]], 85 km
# [[Achterhook|Achterhoek]]: Donnerbrogge - [[Grote Stien]], 53 km
# [[Mönsterlaand|Westelk Münsterlaand]]: Grote Stien - [[Gendringen]], 35 km
# [[Montferland|Montferlaand]] en [[Laand van Kleef]]: Gendringen - [[Kleef (stad)|Kleef]] (D), 49 km

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Ontspanning]]
[[Kategorie:Sport]]
[[Kategorie:Weg in Grönningen‎]]
[[Kategorie:Weg in Dreanthe]]
[[Kategorie:Weg in Oaveriessel]]
[[Kategorie:Weg in Gelderlaand]]
[[Kategorie:Weg in Limbörg (Nederlaand)]]
[[Kategorie:Geografie van Duutslaand]]
