[[Ofbeelding:VeenstraHuus.jpg|thumb|300px|Johan Veenstra veur zien oolde huus, Ni'jhooltpae]]
'''Johan Veenstra''' (geboren op [[6 jannewaori]] [[1946]] in [[Wolvege]], [[Frieslaand]]) is ien van de bekendste [[Stellingwarven|Stellingwarver]] schrievers. Hi'j schrift [[Stellingwarfs|Stellingwarfstaelige]] dichtbundels, verhaelen en romans. Aans as vule [[Nedersaksisch|Nedersaksische]] schrievers, die vaeke ok in et [[Nederlaands]] doende bin, schrift Veenstra konsekwent in et Stellingwarfs.

Veenstra het zien hiele leven in [[Ni'jhooltpae]] in dezelde gemiente woond. Negen jaor lang schreef en sprak hi’j kollums (Stellingwarver Stiekelstokkies) veur de regionaole radio [[Omrop Fryslân]]. Hi'j schrift now kollums veur de [[Leeuwarder Courant]]. Vaeke is hi'j as verteller bi'j et pad in de noordoostelike perveensies. Veenstra is in [[2001]] benuumd tot Ridder in de Odder van Oranje-Nassau veur zien wark in en veur et Stellingwarfs.

Sund 22 juni 2003 hoolt Veenstra op zien eigen webstee een dagboek bi'j, daoras vaeke ni'js in staot over Nedersaksische zaeken. Zoemer 2021 hol et dagboek op mit verschienen op internet en begunde Veenstra in plaese daorvan weekberichten te sturen over de [[lienpost|aemel]].

==Boeken==
*''Wilde Gaanzen'', verhaelen en gedichten, [[1974]]
*''Fluitekruud'', verhaelen, [[1977]]
*''As de wilde roze bluuit'', gedichten, [[1979]]
*''Een vlinder van zulver'', roman, [[1981]]
*''Naachs goelen de honnen'', roman, [[1984]]
*''Lamert en Lutske'', verhaelen, [[1987]]
*''De toren van De Lichtmis'', gedichten, [[1988]]
*''Lamert, Lutske en Doerak'', verhaelen, [[1990]]
*''Stellingwarver Stiekelstokkies'', radiovertellegies, [[1991]]
*''De boot naor Valhöll'', verhaelen, [[1992]]
*''Stellingwarver Stiekelstokkies 2'', radiovertellegies, [[1993]]
*''Sletel parredies'', gedichten, [[1994]]
*''Stellingwarver Stiekelstokkies 3'', radiovertellegies, [[1995]]
*''Een meenske is gien eerpel'', verhaelen, [[1997]]
*''Verrassend Stellingwarfs'', vertaelings, [[1998]]
*''Toegift'', roman, [[1999]]
*''Winterlaand'', gedichten, [[2001]]
*''Wonder boven wonder'', volksverhaelen, [[2002]]
*''De wereld is gek'', verhaelen, [[2004]]
*''[[Een brogge van glas]]'', roman, [[2006]]
*''Longerlaand'', gedichten (tegere mit Peter Hiemstra), [[2007]]
*''Et geheim van de wiend'', roman, [[2009]]
*''In brêge fan glês'', roman, [[2009]] (Friese vertaeling van Een brogge van glas)
*''Mit et waeter veur de dokter'', verhaelen, [[2012]]
*''Een vrouw van ivoor'', roman, [[2015]]
*''De overkaant van et waeter'', gedichten, [[2017]]
*''Vroeger is veurgoed veurbi'j'', roman, [[2018]]
*''Et liek in de Lende'', literaire thriller, [[2021]]

==Uutgaonde verwiezings==
*[https://www.johan-veenstra.com/ Johan Veenstra zien webstee]

[[Kategorie:Stellingwarfs_artikel|Veenstra, Johan]]
[[Kategorie:Schriever in et Stellingwarfs|Veenstra, Johan]]
