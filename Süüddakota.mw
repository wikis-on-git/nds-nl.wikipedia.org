{{Amerikaanse staot
| naam = Süüddakota
| biejnoam = ''Mount Rushmore State''<br><small>Mount Rushmoreståt</small>
| vlagge = [[Bestaand:Flag of South Dakota.svg|125px|border|Vlagge van Süüddakota]]
| wapen = [[Bestaand:Seal of South Dakota.svg|110px|Wåpen van Süüddakota]]
| kaorte = Map of USA SD.svg
| heufstad = [[Pierre (Süüddakota)|Pierre]]
| toe-etrejen = [[2 november]] [[1889]]
| oppervlak laand = 199.729 
| oppervlak waoter = 1,7%
| inwoeners = 884.659  ([[2019]])
| dichtheid = 4,42
| tiedzone = −5/−6 (ousten)<br>-6/-7 (westen)
| antal graafschappen = 35
| ofkorting = SD
}}

'''Süüddakota''' ([[engels]]k: ''South Dakota'') is nen ståt in de midwestelike streake van de [[Vereynigde Ståten]]. Et dankt syne name an de [[Inheemse Amerikanen|inheymsk-amerikaanske]] [[Lakota (volk)|lakota]]- en [[Dakota (volk)|dakota]]-volker, dee as en grout deyl van de bevolking förmet en oorsprungelik baas warren oaver et gebeed. Süüddakota is 17. wat landgrötte angeyt. Wat antal inwoaners en cyfer van antal volk up nen veerkanten kilometer angeyt en steyt et skounwal 5. van underen up de lyste van amerikaanske ståten. De höyvdstad is [[Pierre (Süüddakota)|Pierre]] en de grötste stad is [[Sioux Falls]], med ungeväär 187.200 inwoaners.

As südelik deyl van et vöärmålig [[Dakotaland]] wör Süüddakota nen afsünderliken ståt up den [[2 november|2. november]] [[1889]], tegelyke med [[Noorddakota]]. Of et den 39. of 40. ståt was, is neet düdelik, want den domåligen president [[Benjamin Harrison]] hüsselden de papyren vöärdat hee se underteykenden. Sou kunde nüms noch någån wee as et eyrste was. 

Süüddakota ligt südelik van Noorddakota, westelik van [[Minnesota]], noordwestelik van [[Iowa]], noordelik van [[Nebraska]], westelik van [[Wyoming]] en süüdoustelik van [[Montana]]. De rivyr de [[Missouri (rivyr)|Missouri]] snid dwars döär den ståt hen en verdeylt ne in twey geografisk en sociaal verskillende hälvden, under inwoaners andüded as "oustrivyrlik" en "westrivyrlik". De meyste lüde in Süüddakota woanet in et oustelike deyl. Dår is de grund beater vöär landbouw. In et westelike deyl doot se meyr veedryven en müt se et vöär et inkummen meyr hebben van turisme en et leager. De meyste [[Inheemse Amerikanen|inheymske]] reservaten ligget in et westen. De vöär de [[Sioux]] heilige [[Swarte Höävels]], nen koppel laege bargen begroid med nåldböyme, ligget in et süüdwesten van den ståt. Ouk [[Mount Rushmore]], nen vöärnamen touristentrekker, steyt hyr. 

Süüddakota hevt en gemåtigd landklimaat med veer seisonen. Neaderslag verskilt van 'döärsneyde' in et ousten når halvdröyge in et westen. In Süüddakota groit en paar plantensoorten dee as typisk sint vöär noordamerikaanske gröslanden en nargens anders vöärkummet.

Der woanet al dusenden jåren lüde in et gebeed. De Sioux nömmen de oaverhande rund de [[19e eeuw|19. eywe]]. An et eande van de 19. eywe küm europeesk-amerikaanske kolonialisaty up gang nå nen [[goldkoorts]] in de Swarte Höävels en den anleg van et treinspoar vanuut et ousten. Der kümmen voordan meyr mynbouwers en trekkers, wårdöär en antal [[indianenoorlogen]] untstünden. Dee eandigden in de [[Slacht van Wounded Knee]] in [[1890]]. De belangrykste geböärdenissen vöär den ståt in de 20. eywe warren de Dust Bowl en de Groute Krisis, tonöämene investering in landbouw en et leager, en de mechanisaty van de landbouw wårdöär selvunderholdend buren der achterhen güng.

Süüddakota is verskeidene målen in beide kamers van et Kungres verteagenwoordigd döär [[Demokraten (amerikaanske partye)|Demokraten]]. Toch is et lokale bestüür groutendeyls in handen van de [[Republikeinen (amerikaanske partye)|Republikeinen]]. Dee lätsten gavven de lätste 13 presidentiäle verkesingen de döärslag. Süüddakota steyt seyd lange tyd bekend as burenståt, al hevt den ståt de lätste tyd probeerd wat andere wysen van inkumsten der in te krygen, üm inwoaners te trekken en vaste te holden. Et burengevööl hevt noch starken invlood up de kultuur in den ståt.

{{Verenigde Staoten}}
[[Kategorie: Tweants artikel]]
[[Kategorie:Staoten van Amerika]]
