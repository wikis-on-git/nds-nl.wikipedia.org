Et '''Bildts''' is een [[Nederlaand|Nederlaanse]] [[streektael]].

Et wodt algemien indield bi'j et [[Hollaans (dialekt)|Hollaans]]. Et wodt praot in de gemiente [[Et Bildt]] in [[Frieslaand|Noord-Frieslaand]].

Et Bildts is ontstaon naodat in [[1505]] de oolde [[Middelzee]] veerder inpoolderd wodde deur Hollaanse heren. Daor kwam ok et warkvolk vot, zo van rond [[Werkendam]], Zuud-Hollaand, om de bedieking te doen. Een diel kwam ok in de ni'je poolder wonen. Deur de vermenging van de Zuud-Hollaanse dialecten die zi'j oorspronkelik praotten en et [[Westlaauwers Frais|Fries]] van de poolderbewoners van de omliggende gebieden is et Bildts ontstaon.

Et Bildts wodt praot in de plakken ''Sint-Anne'', (Stellingwarfs: [[Sunt Anneperochie]]), ''Sint-Jabik'' ([[Sunt Jekobiperochie]]), ''Froubuurt'' ([[Vrouwenperochie]]), ''Ouwe-Syl'' ([[Ooldebildtziel]]), ''De Westhoek'' ([[Westhoek (Friesland)|Westhoek]]) en [[Ni'j Altoenae]].
Allienig in de kern [[Minnertsge]] (Fries: Minnertsgea), die niet in et pooldergebied ligt en pas sund de gemientelike herindieling van [[1984]] tot de gemiente Et Bildt beheurt, wodt Fries praot.

Naor schatting bin d'r 6000 meensken die et Bildts beheersen (2006).

[[Kategorie:Stellingwarfs_artikel]]
[[Kategorie:Nederlaanse streektael en dialekt]]
