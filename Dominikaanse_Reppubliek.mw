{{Laandtabel-twd
| naaminlaandssproak = República Dominica
| vlagge = [[Ofbeelding:Flag of the Dominican Republic.svg|150x100px|Vlagge van de Dominikaanse Reppubliek]]
| woapn = [[Ofbeelding:Coat of arms of the Dominican Republic.svg|100x100px|Woapn van de Dominikaanse Reppubliek]]
| lokasie = LocationDominicanRepublic.png
| breedtegroad = 19///N
| lengtegroad = 70///W
| region = DO
| sproakn = [[Spaans]] | heufdstad = [[Santo Domingo]]
| religie = 
| regeringsvorm = 
| km2 = 42.442 | pctwaoter = 
| inwonners = ong. 10 miljoen | dichtheid =  <!-- excl. waoter -->
| munteenheid =  | valutacode =  | tiedzone = 
| volksleed = 
| feestdag = 
| tld = do | laandkode = DOM | tel = +1809/+1829/+1849
}}

Iej mut de Dominikaanse Reppubliek neet duur mekaar haaln met t eilaand [[Dominika]]

De Dominikaanse Reppubliek ([[Spaans]]: ''República Dominica'', oetsprökn as [reˈpuβlika ðominiˈkana]) Is nen stoat op t [[eilaand|eiloand]] [[Hispaniolia]], deel van de eiloandngroep de [[Grote Antillen]] in t [[Karibies gebeed]]. n Daarde deel van t eiloand heurt an n stoat [[Haïti]], woerduur at Hispanjolia ene van de twei Karibiese eiloandn is woer at twei stoatn op lignt. Op [[Kuba]] noa is de Dominikaanse Reppubliek n grötsten Karibiesen stoat met 48.442 kilometers in t veerkoant an loand en ongevear 10 miljoen leu.

t Loand wörd seend t zuuwnde joarhoonderd al bewoond duur de taíno-indiaann. In [[1492]] köm dr [[Kristoffer Kolumbus]] an. Den stichen dr de eerste bliewnde [[Europa (continent)|Europese]] neerzettige in de Nieje Wearld, dee at he [[Santo Domingo]] neumdn. Det is noe de heuwdstad van de Reppubliek en t was vrauer [[Spanje]]'s eerste heuwdstad in de Nieje Wearld. In Santo Domingo stoat, net as zovölle eerste dinge in de Nieje Wearld, de eerste universiteat, kathedroale en kasteel. Dee leste beale stoat in t Ciudad Colonialgebeed, wat op de wearldaarfgoodlieste van [[UNESCO]] steet.

Drei joarhoonderte loank heurdn t Spanje tau, en in körte tuskentiedn ook an [[Fraankriek|Froankriek]] en [[Haïti]]. In 1821 köm t op zikzelf, mer wör rap innömn duur Haïti. In [[1844]] wun t loand de [[Dominikaanse Onofhaankelikheaidsoorlog|Dominikaanse Onofhoankelikheadsoorlog]], mear dau köm t vuur 72 joar wier oonder Spaans beweend, woernoa t neet heel best met de Reppubliek gung.

Van [[1916]] töt [[1924]] wör de Reppubliek bezat duur de [[Verenigde Stoatn]]. Doarnoa gung t oonder [[Horacio Vásquez Lajara]] reelik good vuur 6 joar, tötdet n [[diktator]] [[Rafael Leonidas Trujillo Molina]] de macht oawernöm, en töt an [[1961]] allene hearsen dee. In [[1965]] was dr nen börgeroorlog den't töt n eande köm duur ingriepn van de VS. Doarnoa nöm van [[1966]] töt [[1978]] n volgenden alleenhearser t oawer; [[Jaoquín Balaguer]]. Seend dee tied geet t dr in de Dominikaanse Reppubliek reelik [[demokrasie|Demokraaties]] tau, oonder leadige van [[Leonel Fernández]].

De Dominikaanse Reppubliek keump wat ekonomie angeet op de tweide plaatse in t Karibies gebeed. Lange dreaidn t op de hoandel in [[suker]], mear rechtevoort keump t mear op deensten an. n Ekonomiesn vuuroetgoank blik oet t vernemstige loandelike tellekommunikaasienetwaark. Doar stoat tiegnoawer t grote antal leu wat bie de dure löp, de umkoopberhead van de regearige en t onbetrouwbere stroomnetwaark. t Loand lidt ook oonder "inkomstenongeliekhead".

t Loand hef ook te liedn van de völle migroantn dee at komt en goat. Vuural t antal immigroantn oet Haïti is beheurlik: t wörd eskatt det dr zo 800.000 leu met Haïtaanse vuurooldn in de Dominikaanse Reppubliek wont. Doartiegnoawer trekt völle Dominikaann vort, vuural noar de VS, woer at dr oonderwiel al zowat 1,3 miljoen wont. Disse leu helpet t loandelik inkomn wal, want ze steurt de seantn dee at ze verdeent terugge noar de femilie in de Reppubliek. Doarmet haalt ze één-tiende deel van t Dominikaanse [[Bruto Nasjonaal Inkommen|BNI]].

De Dominikaanse Reppubliek is oetgröaid töt de grötste toeristentrekker van t Karibies gebeed. t Hele joar duur kö'j dr [[golf (sport)|golf]] spöln, woer at völle leefhebbers op ofkomt. Ook steet in de Dominikaanse Reppubliek de heugste baarg ([[Pico Duarte]]) en ligt dr t grötste meer (t [[Enriquillomeer]]) van t Karibies gebeed. Wieters is t bekeand um de mooie en verskeadene natuur dee'j dr trefn köant. Duur mekaar is t dr t hele joar duur 26&nbsp;°C.

Vuur de Dominikaann zeent muziek en sport onmeundig belangriek. [[Merengue]] is duur vuurmoalig diktator Trujillo oetreupn as nasjonaaln doans en muziekstiel, en [[hoonkbal]] is de meestspölde sport.

{{Commonscat|Dominican Republic}}
{{Coordinate |NS=18/57/30/N |EW=70/20/44/W |type=country |region=DO}}

[[Kategorie:Tweants artikel]]
[[Kategorie:Laand]]
