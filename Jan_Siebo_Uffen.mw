'''Jan Siebo Uffen''' ([[Noordloaren]], [[1942]]) is een schriever en dichter in 't [[Grunnegs|Grunnings]]. Zien gedichten vaalt op deur klaankexperimenten die as niet vake veurkoomt in 't [[Nedersaksisch]].

==Soortement wark==
Uffen kwaamp in 1966 veur 't voetlocht in tiedschrift ''[[Twijspaalk]]''. Sindsdien schref e gestaag verhalen, gedichten en liedteksten in 't [[Oldambtsters]] (zien volk kwaamp uut 't [[Oldambt]]). Aandere tiedschriften daor as e an mitwarkte waren onder meer ''[[Groningen (tiedschrift)|Groningen]]'' en ''[[Krödde (tiedschrift)|Krödde]]''. Zien teksten bint vake bedoeld um veur te lezen, in toniel te gebruken of te zingen. Diels is det zo, umdet in 't onderwies niet meer as hiel now en dan elezen wördt in 't [[Grunnegs|Grunnings]].

In zien körte schetsen veur de radio leut Uffen hum inspireren deur de Grunninger zanger [[Ede Stoal]].

==Wark veur muziek==
Riegelmaotig schref Uffen teksten veur Grunninger muzikaanten. Een best antal Grunninger artiesten, waoronder [[Wia Buze]], [[Henk Drenth]], de [[Famondiosingers]] en de [[Fiebeldekwinten]], hebt wark van hum openeumen in 't repertoire. Hij hef bewarkings emeuken van [[Franz Schubert|Schubert]] (''Winterraaize''), [[Robert Schumann|Schumann]] (''Dichterlaifde'') en [[Edvard Grieg|Grieg]] (''Geert Guut/Per Gynt''). Onder meer warkt'e samen mit pianiste [[Ellen Dijkhuizen]], bariton [[Henk Smit]] en pianist [[Stanley Hoogland]].

In 1991 kreeg e de [[Literaire Pries]] van [[Stichting t Grunneger Bouk]] veur zien volledige wark.

==Veurbield==

:''Huibui streekstoe bloumkes koal,''
:''Berre oet d'bek en laaideg.''
:''Schoedeldest t loof van d'stoal.''
:''Steertind hoog en taaiberg.''
:''Bladdern was gain schaande toch?''
:''Doe bist dood, en Nixon leeft nog.''

(Uut: 'Zuzoi veur Ho-Tsi, n katte', in: ''Dè'')

==Publicaties==
*1989 ''Dè'' (verhalen en gedichten, Profiel, [[Beem]])
*1991 ''Oere, Oere'' (Profiel, Beem)
*1995 ''Roege Paiter/Piet de Smeerpoers'' (eigen beheer)
*1997 ''Groot en klaain laid'' (eigen beheer)
*1999 ''Ales oet laifde'' (mit Peter Visser; PBC Grunning en OB Grunning)
*2008 ''Zoveul joar'' (Grunneger kwatrijnen, eigen beheer)
*2010 ''Blui'' (Stichting t Grunneger Bouk)
*2013 ''Lutje laidjes'' (eigen beheer, mit illustraties deur Joke Boersma)

===Toniel en theater===
*2005 ''Gele Bloumen'' (tonielgroep WAARK)
*2015 ''Onder de weg en over de locht'' (gedichten naor anleiding van de Chassidische legenden van Martin Buber, mit droksels van Hendrik Nicolaas Werkman)

===Aoverzettings===
*2000 ''Dichterlaifde'' / Schumann (eigen beheer)
*2010 ''Winterraaize'' / Schubert (cd, Henk Smit-bariton, Stanley Hoogland-piano)

==Bronnen==
*[https://www.webloug.nl/jan-siebo-uffen/ Webloug aover Jan Siebo Uffen]
*Jurjen van der Kooi (red.) (1990), ''Dialectliteratuur: Perspectief en balans van de moderne streektaalletterkunde in Oostnederland en Nederduitsland'', Grunning: Sasland

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel|Uffen, Jan Siebo]]
[[Kategorie:Schriever in 't Drèents|Uffen, Jan Siebo]]
