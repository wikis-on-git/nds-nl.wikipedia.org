[[Ofbeelding:Luchtfoto St Francisbaai.jpg|thumb|right|250px|Lochfoto van Sint-Francisbaai]]
'''Sunt-Fransisbaai''' ([[Afrikaans]]: ''St. Francisbaai'', [[Engels]]: ''St. Francis Bay''; vake aofekort tot ''Sunt-Fransis'') is één van de [[darp]]en van de [[Kouga]]gemeente (oek wel ''Coega'' eneumd) in de [[Oost-Kaap]] van [[Zuud-Afrika]]. Sunt-Fransisbaai is n redelik niej darp, dat uut wele boerderiejen is ontstaon. t Darp is verdeeld in zes lokasies, t oorspronkelike deel, dat allinnig uut witte huzen mit [[stoppeldeken|strodaken]] (of zwarte [[dakpanne]]n) besteet, Santareme, t gedeelte mit n Toskaans-/Spaansachtige stiel, t havengebied (Port-Sunt-Fransis), de kaap (Kaap-Sunt-Francis), de kanalen en ''Sea Vista'' (n krottenwiek waor de meeste kleurlingen en zwarte meensen woenen).

Veurdat de [[Europa (continent)|Europeanen]] der gungen woenen, wördden t gebied bewoend deur de [[Khoi]]. De naam van dit darp kömp van de [[Portugal|Portugese]] ontdekkingsreiziger ''Manuel de Perestrelo'' die in [[1575]] Sunt-Fransisbaai zien naam gaf. In Santereme (n buurte in Sunt-Fransisbaai) bin der n paor [[San (volk)|San-skeletten]] evunnen, disse skeletten bin 5180 jaor oud. t Darp is ontstaon rond [[1950]]. Van de Portugese invleujen is niet zoveule te marken, t enigste wat nog an Portugal en t Middellaande Zeegebied döt denken bin de Spaans- en Portugeesachtige straotnamen en bouwstiel in Santareme.

[[Kaap-Sunt-Fransis]] is n ampart darp dat vake tot Sunt-Fransisbaai erekend wörden. Vrogger heetten t ''Kaap-Serras'' en wördden oek ontdekt deur Manuelo de Perestrelo. t Is n plekke waor veule surfers naortoe koemen.

Deur Sunt-Fransisbaai streumen twee rivieren, de grootste daorvan is de Krommerivier die uutmond in de [[Indiese Oseaan]], de aander is de Zaandrivier (n ''verbörgen'' rivier) die onder t zaand deurstreump over n rotsachtige ondergrond. Sunt-Fransisbaai lig kortbie [[Humansdarp]] en [[Jeffreysbaai]], t is zwat n uur riejen bie [[Port Elizabeth]] vandaon.

==Foto-uutstalling==
<gallery>
Ofbeelding:St Francisbaai.JPG|De Krommerivier
Ofbeelding:Dier.JPG|De [[Kaapse ginstkatte]] bie de Zaandrivier.
</gallery>

==Webstee==
*[http://stfrancisbay.co.za/ Webstee van Sunt-Fransisbaai]

[[Kattegerie:West-Veluws artikel]]
[[Kattegerie:Zuud-Afrika]]

[[af:St Francisbaai]]
[[de:St. Francis Bay]]
[[en:St Francis Bay]]
[[nl:Sint-Francisbaai]]
[[ro:St. Francisbaai]]
