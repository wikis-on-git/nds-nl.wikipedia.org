[[Ofbeelding:Luchtfoto St Francisbaai.jpg|thumb|right|250px|Lochfoto van Sint-Francisbaai]]
'''Sint-Francisbaai''' ([[Afrikaans]]: ''St. Francisbaai'', [[Engels]]: ''St. Francis Bay''; vake of-ekort tot ''Sint-Francis'') is één van de [[darp]]en van de [[Kouga]]gemeente (oek wè ''Coega'' eneumd) in de [[Oost-Kaap]] van [[Zuud-Afrika]]. Sint-Francisbaai is een redelijk niej darp, dat uut wele boerderiejen is ontstaon. 't Darp is verdeeld in zes lokasies, 't oorspronkelijk deel, dat allinnig uut witte huzen mit strodaken besteet, Santareme, 't gedeelte mit een Toscaans-/Spaansachtige stiel, 't havengebied (Port Sint-Francis), de kaap (Kaap Sint-Francis), de kenalen en ''Sea Vista'' (een krottenwiek waor de meeste kleurlingen en zwarte meensen woenen).

Veurdat de [[Europa (continent)|Europeanen]] der gungen woenen, wönnen 't gebied bewoend deur de [[Khoi]]. De naam van dit darp kump van de [[Portugal|Portugese]] ontdekkingsreiziger ''Manuel de Perestrelo'' dee in [[1575]] Sint-Francisbaai zien naam gaf. In Santereme (een buurte in Sint-Francisbaai) bin der een paor [[San (volk)|San-skeletten]] evunnen, disse skeletten bin 5180 jaor oud. 't Darp is ontstaon rond [[1950]]. Van de Portugese invleujen is neet zo veule te marken, 't enigste wat nog aan Portugal en 't Middellaande Zeegebied dut denken bin de Spaans- en Portugeesachtige straotnamen en bouwstiel in Santareme.

[[Kaap Sint-Francis]] is een ampart darp dat vake tot Sint-Francisbaai erekend wönnen. Vrogger heetten 't ''Kaap Serras'' en wönnen oek ontdek deur Manuelo de Perestrelo. 't Is een plekke waor veule surfers naortoe koemen.

Deur Sint-Francisbaai streumen twee revieren, de grootste daorvan is de Krommerevier dee uutmond in de [[Indische Oceaan]], de aander is de Zaandrevier (een ''verbörgen'' revier) dee onder 't zaand deurstreump over een rotsachtige ondergrond. Sint-Francisbaai lig kortbie [[Humansdarp]] en [[Jeffreysbaai]], 't is zwat een uur riejen bie [[Port Elizabeth]] vandaon.

==Ofbeelding==
<gallery>
Ofbeelding:St Francisbaai.JPG|De Krommerevier
Ofbeelding:Dier.JPG|De [[Kaapse ginstkatte|Kaapse ginskatte]] bie de Zaandrevier.
</gallery>

==Webstee==
*[http://stfrancisbay.co.za/ Webstee van Sint-Francisbaai]

[[Kattegerie:West-Veluws artikel]]
[[Kattegerie:Zuud-Afrika]]

[[de:St. Francis Bay]]
[[ro:St. Francisbaai]]
[[nl:Sint-Francisbaai]]
