[[Bestaand:Luchtfoto St Francisbaai.jpg|thumb|n Lochtfoto van St Francisbaai]]
'''St Francisbaai''' ([[Afrikaans]]: ''St Francisbaai'', [[Engels]]: ''St Francis Bay''; vake aofekort tot ''St Francis'') is een van de [[darp]]en van de [[plaatselike gemeente]] [[Kouga]] en völt onder de [[distriktsgemeente]] [[Cacadu]] in de [[Oost-Kaap]] van [[Zuud-Afrika]]. St Francisbaai is n redelik niej darp, dat uut wele boerderiejen is ontstaon. 

Deur St Francisbaai streumen twee [[rivier]]en, de grootste daorvan is de [[Krommerivier]] die uutmond in de [[Indiese Oseaan]], de aander is de [[Zaandrivier]] (n ''verbörgen'' rivier) die onder t zaand deurstreump over n rotsachtige ondergrond. St Francisbaai lig kortbie [[Humansdarp]] en [[Jeffreysbaai]], t is zwat n uur riejen bie [[Port Elizabeth]] vandaon.

==Buurten==
t Darp is verdeeld in zes buurten:
*t oorspronkelike deel, dat allinnig uut witte huzen mit [[stoppeldeken|strodaken]] (of zwarte [[dakpanne]]n) besteet 
*[[Santareme]], t gedeelte dat der Toskaans-/Spaansachtige uutziet
*t Havengebied ([[Port St Francis]])
*De kaap ([[Kaap St Francis]])
*De kanalen 
*Sea Vista (n [[krottewiek]] waor de meeste kleurlingen en zwarte meensen woenen), oek wel ''de lokasie'' eneumd.

==Geschiedenisse==
Veurdat de [[Europa (continent)|Europeanen]] der gungen woenen, wördden t gebied bewoend deur de [[Khoi]]. De naam van dit darp kömp van de [[Portugal|Portugese]] ontdekkingsreiziger ''Manuel de Perestrelo'' die in [[1575]] St Francisbaai zien naam gaf. In Santereme (n buurte in St Francisbaai) bin der n paor [[San (volk)|San-skeletten]] evunnen, disse skeletten bin 5180 jaor oud. t Darp is ontstaon rond [[1950]]. Van de Portugese invleujen is niet zoveule te marken, t enigste wat nog an Portugal en t Middellaande Zeegebied döt denken bin de Spaans- en Portugeesachtige straotnamen en bouwstiel in Santareme.

[[Kaap St Francis]] is n ampart darp dat vake tot St Francisbaai erekend wörden. Vrogger heetten t ''Kaap-Serras'' en wördden oek ontdekt deur Manuelo de Perestrelo. t Is n plekke waor veule surfers naortoe koemen.

==Foto-uutstalling==
<gallery>
Ofbeelding:St Francisbaai.JPG|De Krommerivier
Ofbeelding:Dier.JPG|n [[Kaapse ginstkatte]] kortbie de Zaandrivier.
</gallery>

==Webstee==
*[http://stfrancisbay.co.za/ Webstee van St Francisbaai]

[[Kategorie:West-Veluws artikel]]
[[Kategorie:Zuud-Afrika]]

[[af:St Francisbaai]]
[[de:St. Francis Bay]]
[[en:St Francis Bay]]
[[nl:Sint-Francisbaai]]
[[ro:St. Francisbaai]]
