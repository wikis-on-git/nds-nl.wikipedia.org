[[Bestaand:Luchtfoto St Francisbaai.jpg|thumb|n Lochtfoto van St Francisbaai]]
[[Bestaand:South_Africa-St_Francis-canals01.jpg|thumb|De kanalen van St Francisbaai]]
[[Bestaand:Zaandrivier2.JPG|thumb|De Zaandrivier tussen St Francisbaai en [[Oesterbaai]]]]
'''St Francisbaai''' ([[Afrikaans]]: ''St Francisbaai'', [[Engels]]: ''St Francis Bay''; vake aofekort tot ''St Francis'') is een van de [[darp]]en van de plaotselike gemeente [[Kouga]] en völt onder de distriktsgemeente [[Cacadu]] in de [[Oost-Kaap]] van [[Zuud-Afrika]]. St Francisbaai is n redelik niej darp, dat uut wele boerderiejen is ontstaon. 

Deur St Francisbaai streump de [[Krommerivier]] die deur n [[estuarium]] uutmondt in de [[Indiese Oseaan]]. Oek he'j de [[Zaandrivier]], mer ondanks dat t de Zaand''rivier'' hit t is t gien rivier, t waoter streump der onder de zaanddunen over n rotsachtige ondergrond en kömp as t veule regent naor boven toe, en vormp as de streum ophöldt dan [[poel]]en waor [[voegel]]s en [[wild]] op aofkoemen. 

De meest naobie elegen darpen bin: [[Kaap St Francis]] (9 km ten zujen), [[Humansdarp]] (18 km ten noorden), [[Oesterbaai]] (22,5 km ten westen) en [[Jeffreysbaai]] (28,5 km ten noordwesten). t Ligt zo'n 105 km bie de stad [[Port Elizabeth]] vandaon. 

==Buurten==
t Darp is verdeeld in zes buurten:
*t Oorspronkelike deel, dat allinnig uut witte huzen mit [[stoppeldeken|strodaken]] (of zwarte [[dakpanne]]n) besteet 
*[[Santareme]], t gedeelte dat der Toskaans-/Spaansachtige uutziet
*t Havengebied ([[Port St Francis]])
*De kaap ([[Kaap St Francis]])
*De kanalen 
*Sea Vista (n [[krottewiek]] waor de meeste kleurlingen en zwarte meensen woenen), oek wel ''de lokasie'' eneumd.

==Geschiedenisse==
Veurdat de [[Europa (continent)|Europeanen]] der gungen woenen, wördden t gebied bewoend deur de [[Khoi]]. De naam van dit darp kömp van de [[Portugal|Portugese]] ontdekkingsreiziger ''Manuel de Perestrelo'' die in [[1575]] St Francisbaai zien naam gaf. In Santereme (n buurte in St Francisbaai) bin der n paor [[San (volk)|San-skeletten]] evunnen, disse skeletten bin 5180 jaor oud. t Darp is ontstaon rond [[1950]]. Van de Portugese invleujen is niet zoveule te marken, t enigste wat nog an Portugal en t Middellaandse Zeegebied döt denken bin de Spaans- en Portugeesachtige straotnamen en bouwstiel in Santareme.

[[Kaap St Francis]] is n ampart darp dat vake tot St Francisbaai erekend wörden. Vrogger heetten t ''Kaap-Serras'' en wördden oek ontdekt deur Manuelo de Perestrelo. t Is n plekke waor veule surfers naortoe koemen.

==Foto-uutstalling==
<gallery>
Bestaand:St Francisbaai.JPG|Ondergaonde zunne op de Krommerivier bie St Francisbaai
Bestaand:Zaandrivier.JPG|De Zaandrivier in St Francisbaai
Bestaand:Kaapse_ginstkatte.JPG|n [[Kaapse ginstkatte]] kortbie de Zaandrivier.
</gallery>

==Webstee==
*[http://stfrancisbay.co.za/ Webstee van St Francisbaai]

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:West-Veluws artikel]]
[[Kategorie:Zuud-Afrika]]
