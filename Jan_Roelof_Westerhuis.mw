'''Jan Roelof Westerhuis''' (schoelnamen: '''Gerriet Wilms''', '''Gerard van Elburg''') ([[Nei-Bunen]], [[7 december]] [[1926]] - [[De Wiek]], [[11 juli]] [[1999]]) was ambtenaor, dichter en recensent van Drèentse skrieveri'je.

Westerhuis studeerden [[economie]] ien [[Grunnen (stad)|Grunning]]. Op 't Ministerie van Landbouw was hi'j verantwoordelijk veur laandbouwonderwies. Hi'j woonden ien [[Voorburg]] ([[Zuud-Hollaand]]) en nao zien pensionering ien De Wiek.

==Dichter en recensent==
As Gerard van Elburg skreef e [[Nederlaands]]talige gedichten ien 't studentenblad Minerva, daoras e ok redacteur van was. Ien [[Oeze Volk]] en aandere tiedskriften publiceerden hi'j gedichten ien 't [[Drèents]]. Veural weur hi'j, ok buten Drenthe, bekend as recensent van Drèentse en wiedere [[Nedersaksische skrieveri'je]], dit onder de name Gerriet Wilms. Veur de Regionale Omroep Noord en Oost (later [[Radio Noord]]) maakten hi'j ien de vrogge jaoren vieftig 't literaire programma ''De Drènse (Drentse) Parnassus''. Later skreef e ok recensies van Drèentse gedichten veur de rubriek ''Te kust en te keur'' van [[Hans Heyting]], die de teksten veurlas. Ien ''[[Maandblad Drenthe]]'' had e een vast stokkien, "Dichters en zondagsdichters bekeken door Gerriet Wilms". Deur Westerhuis zien wark gruuiden 't idee bi'j partie skrievers om een skrieversveriening op te richten. Ien 1953 hölp Westerhuis mit de [[Drentse Schrieverskring]] op te richten; hi'j weur de eerste veurzitter.

De bloemlezing ''Scheupers van de taol'' nuumt Westerhuis "de eerste echte recensent van Drentse schrieverij" <ref>Broersma, Rouke (red.) (2003), ''Scheupers van de taol: Bloemlezing van de Drèentse Schrieverij 1837-2003'', Zuudwolde: Stichting Het Drentse Boek (p. 120)</ref>, mar 't overzichtswark ''Drèentse schrieverij'' skrif: "echt kritisch was e niet." <ref>Boerma, Stieneke en Rouke Broersma (1993), ''Drèentse schrieverij'', Zuudwolde: Stichting Het Drentse Boek (p. 53)</ref>

==Biograaf==
Literatuurhistoricus [[Hendrik Nijkeuter]] markt op det Westerhuis en [[Harm Werners]] ien biografische besprekings van Drèentse skrievers veur ''Maandblad Drenthe'' "minder fraaie zaken met de mantel der liefde" hebt bedekt (bespreuken wördt de skriever [[J.J. Uilenberg]], die lid ewest had van de [[NSB]] en de [[Kultuurkamer]]). Nijkeuter nuumt dit een "onprofessionele aanpak", mar skrif d'rbi'j: "Hadden zij anders gewild, dan hadden zij wel tegen een bijzonder sterke stroom moeten oproeien". <ref>Nijkeuter, Hendrik (2001), ''De "pen gewijd aan Drenthe's dierbren grond" : literaire bedrijvigheid in de Olde Lantschap, 1816-1956'', Grunning: RUG (dissertatie, p. 527)</ref>

Ien 1991 weur onder Westerhuis zien eindredactie ''Ruinerwold, rondgang door het verleden'' uutegeben.

Westerhuis zien Drèentstalige wark is niet ebundeld, mar stiet ien bloemlezings zoas ''Mandielig'' (1983) en ''Scheupers van de taol'' (2003), daor a'j zien gedicht ''Winterdag'' ien vienden.

==Rifferenties==
<div class="references-small">
<references/>
</div>

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel|Wilms, Gerriet]]
[[Kategorie:Literatuur|Wilms, Gerriet]]
[[Kategorie:Nedersaksiese schrieveri'je|Wilms, Gerriet]]
[[Kategorie:Schriever in 't Drèents|Wilms, Gerriet]]
