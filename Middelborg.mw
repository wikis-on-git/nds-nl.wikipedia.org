''''Middelborg'''  is de heuwdstad van de [[Nederlaand]]se [[proveensie]] [[Zeelaand]] en van de lieknamige [[gemeente]] [[Middelborg (gemeente)|Middelborg]]. Et Ligt op et [[skiereilaand]] [[Walcheren]]. De stad har in [[2011]] 39.695 inwonners en de gemeente 47.669 ([[2013]]). bie Middelborg begeent de proveensiale weg [[N57]]. Et ligt an de Autobane [[A58]] en de [[trein|spoerliene]] [[Vlissingen-Roozendaal|Vlissingen-Rozendel]]. Dwers duur de stad löp et [[Kanaal duur Walcheren]].
 
De stad is egroondt in et [[9e eeuw|9de joarhoonderd]], as den middelsten van dree [[burcht|borgte]]. In [[1217]] kreeg et [[stadsrechten]]. Umdet den zee-ingaank op et oosten van Middelborg eerst nog good te bevoaren was, maakten Middelborg fleenk weenst oet zeehaandel. Beide de [[VOK]] en de [[WIK]] harren der een hoes. In den [[Tweeden Wearldoorlog]] hef Middelborg fleenk te lieden ehad. In Zeelaand leaden [[Fraankriek|Fraanske]] troepen dee nog duurvöchten, terwiel as Nederlaand zik al oawergewen har. De Fraansken mossen zik oeteandelik toch oawergewen, mer wollen niks vuur de [[Nazi-Duutslaand|Nazi's]] oawerloaten. Doarumme skeuten ze op [[17 mei]] [[1940]] de hele binnenstad an bölle. In [[1944]] wör de hele stad, dee inmiddels wier opbouwd was, oonder water ezat en doarnoa wier kapot bombardeerd duur de [[Groot-Brittanje|Britten]] en [[Kanada|Kanadezen]].

[[Kategorie: Tweants artikel]
[[Kategorie: Plaatse in Zeelaand]]
