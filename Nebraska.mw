[[Ofbeelding:Nebraska in United States.svg|thumb|300px|Wöär at Nebraska ligt]]
'''Nebraska''' ([[engels]]ke uutspråke: /nəˈbræskə/, ne-BRAS-ka) is nen ståt in de [[Groute Vlakten]]streake in et [[Midwesten (VS)|Midwesten]] van de [[Vereynigde Ståten]]. Et grenset an [[Süüddakota]] in et noorden, [[Iowa]] en [[Missouri]] up et ousten en süüdousten, beide an de oaverkante van de rivyr de [[Missouri (rivyr)|Missouri]]. [[Kansas]] up et süden, [[Kolorado]] up et süüdwesten en [[Wyoming]] up et westen. Nebraska hevt ne uppervlakte van yts meyr as 200.000 km² med ne bevolking van souwat 1,9 miljoon. De höyvdstad is [[Lincoln (Nebraska)|Lincoln]] en de grötste stad is [[Omaha]].

Dusenden jåren vöärdat de [[europa (continent)|europeanen]] kömmen, wör et gebeed van Nebraska bewoand döär verskillende inheymske volker, sou as de [[Omaha (volk)|Omaha]], [[Missouria]], [[Ponca]], [[Pawnee]], [[Otoe]], en verskillende [[Lakota]]volker.

Wat landskap angeyt is Nebraska updeyld in twey groute deylen: de [[Dissected Till Plains]] en de [[Great Plains]]. Dee eyrste besteyt uut sachte höävels. Hyr ligget de grötste städen van den ståt: Omaha en Lincoln. Et grötste deyl van et westen van Nebraska höyrt by de Great Plains: boumlouse prairie. 

Nebraska valt under twey klimaten. Et ousten is vuchtig landklimaat. Up de südelike vlaktes besteyt een unik subklimaat wat te book steyt as "måtig-warm". Dat slüt an up et vuchtige subtropiske klimaat in [[Kansas]] en [[Oklahoma]]. Et westen van Nebraska valt under halv-dröyg klimaat. Sommer- en wintertemperaturen verskilt flink, al wördt et minder stark richting et süden. In de lente en sommer (mangs ouk in den harvst) kommet der heavige dunderskuwers en [[warvelwind]]en vöär. In et winter en vrog in et vöärjår blivt den ståt når verholding warm med ne [[Chinookwind]].

{{Verenigde Staoten}}

[[Kategorie:Tweants artikel]]
[[Kategorie:Staoten van Amerika]]
