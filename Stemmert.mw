[[Ofbeelding:WappenSteinfurt.gif|thumb|right|100px|Et woapen van Steinfurt]]
'''Steinfurt''' of '''Stemmert''' is nen [[gemeente]] en [[stad]] in den [[Duutslaand|Duutsen]] [[Dealstoaten van Duutsland|dealstoat]] [[Noord-Rijnlaand-Westfalen]], eleagen in et district [[Steinfurt (district)|Steinfurt]]. Den gemeente hef 34.500 inwonners (NRW Stat). 

Den gemeente Steinfurt is et resultoat van nen soamengoan op [[1 januari]] [[1975]] van den veurmoaligen unofhänkeleke steedn (gemeenten) [[Borghorst]] en [[Burgsteinfurt]].

Steinfurt is ok den name van et veurmoalige unofhänkeleke vörstendomme van dee naom dat tot [[1806]] bestoand. Den stad Burgsteinfurt was den heufdploatse van et groafschap Steinfurt. Beide name, Steinfurt en Burgsteinfurt, wierden en wödden ebruukt veur den stad.

== Geskiednis ==
Den neaderzetting Burgsteinfurt an den Steinfurter Aa kump van veur et joar [[1000]]. Mit den bouw van nen [[burcht]] deur den here van Steenvoorde, Rudolf II, in et joar [[1129]] nam den greuj van den neaderzetting too. Rundumme den burcht dee den groand van den [[heerlijkheid]] Steinfurt vörmden ontstoand zo nen gemeenschop van boern, handwerksleu en handeloaren dee in den joaren [[1338]] - [[1347]] beparkten [[stadsrechten]] verweerf uut hende van den heern van Steinfurt. 

In [[1536]] verwierf den stad et volleadigen stadsrecht en wödden ekozzen burgemeisters, schepenen en roadsheern verantweurdelek veur et bestuur. Den leden van den stadsregiering bunt ofkumstig uut veuranstoanden families dee mangsmoal al generoaties in dee stad wont. Den behoalden stedelieken zelfstaandigheid vindt zirn uutdrökking in den bouw van et Roadhuus in [[1561]], vandage VVV-kantoor. Vanweage den dreksen noabi-jheid van den here op den burcht bunt doar echter al dee tied in den geskiednis van den stad reagelmoatig gesteggel tussen here en burgerleu in hun beider streaven noar meer machte en/of zelfstaandigheid ten koste van mekaar.

Meit et uutstarven van et geslacht [[Von Steinfurt]] in den 16den eeuwe verarft den in tussentied tot groafschap verheaven heerlijkheid Burgsteinfurt an den verwante graven van [[Bentheim]]. Den graven van Bentheim - Steinfurt goet oaver tot et lutheraonsen en later et calvinistiesen geleuf. Et kleinen groafschap Steinfurt wödt nen calvinisties eilaand in et volleadig umrengende katholeeke prinse-bisdomme Münster. 

In [[1588]] sticht grave Arnold nen theologiesen hogeskool dee uutgreujt tot universiteit. Dit zogeneumden [[Arnoldinum]] untwekkelt zich tot ene van den belangrieksten internationoalen leerskole veur den calvinistiesen theologie en trekt veule studenten uut Nederlaand. 

Den graven van Bentheim - Steinfurt regieren oaver et groafschap tot [[1806]], in welk joar et groafschap Steinfurt wödt op-eheaven en opgeet in et deur Napoleon in-estelden groothartogdom Berg. Mit den restaurasie in [[1815]] verleest Steinfurt zien unofhänkelekheid veur altied en wödt too-evoegd an [[Pruusen]]. Den graven van Bentheim - Steinfurt kriegt as vergoodind den titel 'vörst'. Nog altied resiederen op zowal den burcht in Bentheim as in Burgsteinfurt de vörsten van Bentheim - Steinfurt. 

As gevolg van armeude, krieg en den ansluuting bi-j Pruusen zeukt veule inwonners van Burgsteinfurt in den eersten helfte van den 19den eeuwe hun heil buuten; in Nederlaand moar ok in Amerika. Pas in den tweeden helfte van den 19den eeuwe leaft den economie wier op en hef ok Burgsteinfurt veurdele van den noa den Duutsen éénwödding ingezetten economieseb bleuj. In deezelfden tied kump ok [[integratie]] in et ni-jen Duutsen stoatssysteem tot staand en verliest et [[Nederduuts]] zin plekke in et veurdele van [[Hoogduuts]] dat deur den Pruusischen regiering verplicht is ewödden. Burgsteinfurt verleest doarmet zien sins olde tieden op Nederlaand erichten blik.

Tiedens den [[Tweede Wereldoorlog|Tweeden wealdkrieg]] wöddt den stad zwaor beschadigd deur kriegsshandelingen. Noa den krieg wödden de meesten beschadigden historiesen huze restaurierd.

==Partnerstad==
Steinfurt is partnerstad met [[Riesn]]. De beaide plaatsn hebt goo ketakn en dr wordt vake oetvluchtn en oetwisselingsprojektn organiseerd tusken de beaide steadn.

[[Kattegerie:Achterhooks_artikel]]
[[Kattegerie:Stad in Duutslaand]]
[[Kattegerie:Heerlijkheid]]

[[de:Steinfurt]]
[[en:Steinfurt]]
[[eo:Steinfurt]]
[[fr:Steinfurt]]
[[nds:Stemmert]]
[[nl:Steinfurt (stad)]]
[[pl:Steinfurt]]
[[pt:Steinfurt]]
[[ro:Steinfurt]]
[[ru:Штайнфурт]]
[[tr:Steinfurt]]
[[vo:Steinfurt]]
