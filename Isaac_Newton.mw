'''Sir Isaac Newton''' [[FRS]] ([[4 jannewaori|4 januwoari]] [[1643]] – [[31 meert|31 meart]] [[1727]] [of in de oolde telling: [[25 december]] [[1642]] – [[20 meert|20 meart] [[1727]]]) was nen [[engelaand|Engelsen]] [[scheikunde|skeaidkeundigen]], [[wiskunde|wiskeundigen]], [[astronomie|stearnkieker]], natuurlik filosoof, [[alchemie|alchemist]] en [[geleuf|godsdeenstkeundigen]], den at vuur völle gelearde leu n belangrieksten kearl van oet de geskiedenisse hef ewest. Zinne oetgawe van [[1687]] van de ''Philosophiæ Naturalis Principia Mathematica'' (vake vuur t gemak of ekortt töt ''Pincipia'') wörd vake eneumd as t belangriekste book oet de geskiedenisse van de wetenskop, duurdet t de groondbegeensels legt vuur de meeste klassieke mechanika. In dit woark beskreef Newton algemene zwoartekracht dree wetten van beweaging, dee't de wetenskoppelike kiek op t tastbere oetspansel vuur de volgende dree joarhoonderdte. Hee leut zeen det de beweagingen van eardse dinge en van de hemmelliewe besteurd wordt duur dezelfde natuurwetten, duur te staandvastigheaid te teunen Kepler zinne wetten oawer planeetbeweagingen en zinne zwoartekrachttheorie, woermet'e de leste twiefels vortnam oawer t feit det de [[zunne]] in middeln van t heelal steet, en de wetenskoppelike duurbraak bevorderden.

Newton bouwden ook n eersten broekboaren reflekterenden [[teleskoop]], en hee ontwikkelden ne theorie oawer kluren den't he baseerden op de woarnemming dete n [[prisma]] wit lecht opdeelt in alle zichtbere kluren. Hee bedachten ook nen empiriesen wet van koeling en heul zik bezig met de snelheaid van t geluud.

In de wiskeunde deelt Newton de eare met [[Gottfried Leibniz]] vuur t bedeanken van de differensiële en integrale oneanidgheaidsrekkening. Hee leut ook de [[Binominaalrekkening]] zeen, oontwikkelden de zogenaamde "Newtonmethode" um de nullen van nen feunksie te benoaderen, en hee dreug bie an de [[machtsrekkening]].

Newton blif nog aait invlood oet oefenen op wetenskoppers, zo as an egewen duur nen telling oonder wetenskoppers en t gewone volk in [[Groot-britannië]]'s [[Royal Society]], woerbie wör evroagen wee't der mear invlood hef ehad op wetenskop; newton of [[Albert einstein.

Newton was ook froai geleuwig, mear op zinne egene manere. Hee hef mear oawer [[Biebel]]se zaken eskrewen dan oawer natuuurkeunde, hoowal he met det leste bekeander is ewörden.

{{beginneken}}
[[Kattegerie: Tweants artikel]]
[[Kattegerie: Wetenskop]]
