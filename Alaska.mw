{{Amerikaanse staot
| naam = Alaska
| biejnoam = ''The Last Frontier''
| vlagge = [[Bestaand:Flag of Alaska.svg|125x100px|Flagge van Alaska]]
| wapen = [[Bestaand:Seal of Alaska.svg|75x100px|Wapen van Alaska]]
| kaorte = Map of USA AK full.svg
| heufdstad = [[Jumeau]]
| oppervlak laand = 1.717.854 km2
| oppervlak waoter = 13,77%
| inwoeners = 710.231 (2010)
| dichtheid = 0.4/km2
| tiedzone = Alaska: UTC-9/DST-8
* [[Alioetiese Eilaandn|Alioeties]]: UTC-10/DST-9
| ofkorting = AK
| toe-etrejen = 3 jannuwoari 1959
| antal graafschappen = 18 + 1 [[unorganized borough]]
}}
'''Alaska''' (sprek oet: {{IPA|/ʌˈlʌska/}}) is nen stoat van de [[Verienigde Staoten van Amerika|Verenigde Stoatn van Amerika]]. Wat oppervlakte angeet is t de grötste stoat. t Ligt op t oeterste peuntjen van t [[Noord-Amerika]]anse wearlddeel, met op t oostn [[Kanneda|Kannada]], de [[Noordelike Ieszee]] op t noordn en de [[Grote Oseaan]] op t zuudn en t westn. Nog mear noar t westn ligt [[Ruslaand]], oawer de [[Beringstroat]]. De heuwdstad van Alaska is [[Juneau]], mer zowat de helfte van de 710.231 inwonners van Alaska(telling van [[2010]]) wont in (de vuursteadn van) de grötste stad [[Anchorage]], vuur de rest wont dr weainig leu; Alaska is n dunstbevolkten stoat van Amerika.

Alaska wör ekocht van t [[Russiese Riek]] op [[30 meert|n 30sten meart]] [[1867]] vuur mer $7,2 miljoen (umme reknd noar hudige wearde: €79,2 miljoen), umdet Ruslaand meann at t laand nit völle weard was. Ook in Amerika warn ze dr nit blie met, en n ankoop wör eerst ''Seward's Folly'' eneumd (''Seward's Domheaid''), noar n Amerikaansen minister van Finansiën [[William Seward]], den't de anskaf deed. Umme reknd kostn Alaska twee seant per [[Oolde Neersassiese Moaten|beunder]] ($4.74/km²). t Laand oondergung verskeaidene administratieve veraanderings vuurdet t in eliefd wör op [[11 mei|n 11den mei]] [[1912]], en n 49sten stoat van de VS op [[3 jannewaori|3 januwoari]] [[1959]].

n Naam ''Alaska'' (Аляска) wör al in t Russies an enömn van t [[Alioeties]]e "alaxsxaq", wat "t heuwdlaand" beteeknt, of letterliker: "t objekt woer't de woarking van de zee hengeet". t Wörd ook wal es Alyeska neumd ("t Grote laand"), ook n Alioeties woard met n zelfden oorsproonk.

== Laandskop ==
[[Bestaand:Alaska area compared to conterminous US.svg|thumb|right|200px|Grötte v Alaska vergelekn met de rest vd VS]]
Alaska hef ne langere kustliene dan alle aandere Amerikaanse stoatn bie mekoar. t Is n ennigsten vriejliggenden Amerikaansen stoat van t Noord-Amerikaanse wearlddeel. Tusken Alaska en n dichtstbiejlignden Amerikaansen stoat [[Washington (stoat)|Washington]] zit nog 800 kilometer kustliene van t [[Kanneda|Kanadese]] [[Brits-Kolumbia]]. t heurt dus wal bie de Verenigde Stoatn, mer wörd in dagelikse sproake nit zo neumd. De heuwdstad [[Juneau]] ligt wal op t vastelaand, mer is nit verbeundn met t Amerikaanse snelweagnnet.

n Stoat greanzet in t oostn an de Kannadese stoatn [[Yukon]] en [[Brits-Kolumbia]], de [[Golf van Alaska]] en [[Grote Oseaan]] op t zuudn, de [[Beringzee]], [[Beringstroat]] en [[Chukchi-zee]] op t westn en de [[Arktiese Oseaan]] op t noordn. Alaska's territoriale water ligt teegn t Russiese water an in de Beringstroat. t Russiese [[Groot Diomede]] eilaand ligt mer 4,8 kilometer van t Alaskaanse [[Klein Diomede]] eilaand. Met de oetstrekking van de [[Alioetiese Eilaandn]] in de oosterlike hemisfeer is het beaide de meest westerlike, oosterlike en noordelike stoat van de Verenigde Stoatn.

Alaska is n stoat met de grötste laandvlakte 1.518.800 km2. Mear as twee moal zo groot as [[Texas (stoat)|Texas]], n tweede-grötsten stoat. Op de hele wearld zeent dr mer 18 laandn grötter as Alaska.

== Ekonomie ==
t [[BNP]] van Alaska was in [[2007]] $44,9 miljard. t Gemiddelde loon per inwonner was $40.042. De [[ekonomie]] dreeit vuural op [[öllie]]- en [[eardgas]]winning; mear as 80% van de stoatskas keump van braandstofwinning. A'j de braandstofwinning nit metreknt is de belangriekste bron van inkomsten de [[viskerieje]]. t Grötste oetvoorprodukt is vis: [[zalm]], [[kabeljauw]], [[pollak]] en [[krab]].

Laanbouw is mer n kleain deel van de Alaskaanse ekonomie. De produksie is heuwdzakelik bedoold vuur gebroek binn de stoat. Doaroonder vaalt mestkalver, [[zuvel|zuwel]], [[greunte]] en [[vee]]. t Meeste bewoarkte of fabriseerde etn wörd importeerd.

Woarkgeleagnheaid is dr vuural vuur de oawerheaid en industrie, zo as groondstofdelving, skipperieje en [[vervoor]]. Dr zeent leagerbasisen in [[Fairbanks]] en [[Anchorage]]. Federale subsidies zeent ook belangriek vuur de ekonomie, woerduur't de belasting lege kan bliewn. Industriële produktn zeent roewe petröllie, eardgas, koolstof, goold, edelmetaaln, zeenk en aandere mienbouw, visverwoarking en hooltkap. Doarnöast keump t toerisme de leste tied op gaank.

== Vervoor ==
=== Weagn ===
Alaska hef mer weainig wegverbeendings in vergelieking met de rest van de VS. De stoat's weagnnet beslöt mer n rellatief kleain gebeed, en verbeendet de wonkernen met n Alaskaansen autobaan, de heuwdroute dee't de stoat oetgeet en duur Kannada löp. De heuwdstad, Juneau, is nit oawer de weg te bereikn, mer allene oawer n vearpoont. Hierduur zeent dr in t verleedn al völle diskussies west of de heuwdstad nit verplaatst mos wordn noar nen stad dee't wal oawer de weg te bereikn is, of um nen weg an te legn vanof [[Haines]]. t Westelike gedeelte van Alaska hef gin weagn dee't de gemeenskopn verbeendet met de rest van de stoat.

De Susitna-rivierbrugge op de Denali Autobaan is 316m laank. Een uniek peunt van t Alaskaanse weagnnet is de Anton Anderson Memorial Tunnel, nen aktieven Alaskaansen tunnel den't vanear is an epast met ne stroate dee't de ofgezeunderde gemeenskop Whittier op Prince William Sound verbeund met de Seward Autobaan, ongevear 80km zuudoostelik van Anchorage bie [[Portage]]. Met 4km was n tunnel n langsten van Amerika töt 2007. t Is nog aait n langsten weg- en treintunnel van Noord-Amerika.

=== Trein ===
In [[1915]] wör de Alaska Railroad (ARR) anlegd, en spöldn ne belangrieke rolle in de oontwikkeling van Alaska gedoernde de [[20e eeuw]]. t Verbeendet de noordelike skipperieje, duurdet t belangrieke infrastruktuur böd met spoerlienn van Seward noar de Alaskaanse binnlaandn, oawer Zuud Midden Alaska, en geet duur Anchorage, [[Eklutna]], [[Wasilla]], [[Talkeetna]], [[Denali]] en [[Fairbanks]], met oetlopers noar [[Whittier]], [[Palmer]] en [[Noordpool]]. De nearzettings dee't an de liene lignt stoat bekeand as de ''Railbelt'' (n Spoergördel). De leste joarn wörd t weagnnet aal better en stekt t spoernet noar de krone.

Skoonwal t spoernet bekeand steet as toeristnreaismiddel gedoernde de zommer, hef t ne belangrieke rolle spöld bie de oontwikkeling van Alaska, duurdet t völle vracht hef vervoord binn Alaska, zo as koln en greante.

Ne strekke van ongevear 100 km op t noordn van Talkeetna is nog aait nit oawer de weg te bereikn. De leu dee't dr wont mut t hebn van t spoer. In noordelik Zuudoost Alaska loopt De Witte Passage en de Yukon route duur de stoat van [[Skagway]] noordwearts Kannada in. Disse liene wörd vuural duur toeristn gebroekt, dee't met de boot ankomt in Skagway.

t Alaskaanse spoer is nit verbeundn met rest van Noord-Amerika. In 2000 steeldn t Amerikaanse Kongres $6 miljoen beskikboar um te oonderzeukn of t spoer met Kannada en de rest van de Amerikaanse stoatn te verbeendn was.

Tusken Whittier en de stad [[Seattle]] in n Amerikaansen stoat [[Washington (stoat)|Washington]] geet nen veardienst den't treinwaagns vervoort.

{{Verenigde Stoaten}}

[[Kategorie:Tweants artikel]]
[[Kategorie:Staoten van Amerika]]
