{{Wb-logo|Achterhoeks woordenboek}}
[[Ofbeelding:Achterhooks.png|thumb|250px|'t Achterhookse taalgebeed]]
't '''Achterhooks''' is een [[Nedersaksisch]] [[dialekt]] dat epraot wödt in'n [[Achterhook]] ([[Gelderlaand]], ten oosten van den Iessel). 

In disse streektaal (of sproake) bunt völle varianten. In 't noorden en oosten lik 't Achterhooks stark op 't [[Tweants|Twents]] of [[Sallaands]]. Ne officiële spelling is der neet, moar meestal wödt wal dezelfde skriefwieze ebroekt. De beskreven woorden bunt fonetisch eskreven. <br />
Zee ok: [[Achterhoeks woordenboek]]

==Grammatica==
===Tegenwoordige tied===
====Lopen====
''enkelvoud:''
:ik lope
:i'j loopt (Wenterswiek: dou löpste)
:hee löp

''meervoud:''
:wi'j loopt  (W'wiek: lopet)
:i'j loopt   (W'wiek: lopet)
:zee loopt   (W'wiek: lopet)

====Wean (zun)====
''enkelvoud:''
:ik bun(ne)
:i'j bunt (Wenters: dou buste)
:hee (hi-j, hie) is

''meervoud:''
:wi'j(luu) bunt (zint)
:i'jluu bunt (zint)
:zee (zie) bunt (zint)

===Vleden tied===
====Lopen====
:ik leepe
:i'j leepen (W'wiek: dou leepste)
:hee leep
:wi'j leepen
:i'j leepen
:zee leepen

====Wean (zun)====
:ik wasse (ware)
:i-j wassen (W'wiek: dou waste)
:hee was
:wi'j wassen (waren)
:i'j wassen (waren)
:zee wassen (waren)

't Volteuid deelwoord krig 't veurvoegsel e- (bev. elopen, ewest).

=== Umlaut ===
'n Ander kenmark is de [[umlaut]] bi'j verkleinwoorden en meervoudsvormen (vergeliekbaar met 't Duuts):
:hond - höndjen - hönde (Wenters(wiek): hond - hundeken - hunde)
:hand - händjen - hende (Wenters: hand - händeken - hande)
:moes - muusken - muuze
:man - männeken - mansleu

En de 3e/4e [[naomval]] is mangs te heuren: 
* 1e naomval (onderwarp) 'De man / de vrouwe steet veur 't huus'.
* 3e en 4e naomval 'Den breef is veur d'n man / de vrouwe'. (''Den'' is hier een anwiezend veurnaamwoord (''Die brief'' in 't Hollands)(In Wenters en andere delen van den Oost-Achterhook is ''den/d'n'' gewoon 't lidwoord veur 't mannelik geslacht in àlle naamvalle)

==[[Meziek]]==
De Achterhook kent völle bends, de meest bekenden bunt, [[Normaal]], [[Boh foi toch]], [[Jovink en de Voederbietels]], de [[Spitfires]], en [[Old ni-js]] (met spöllers wie't bi-j Normaal of Boh foi toch espöld hebt)

== Unzenvader ==
''(Winterswiek)''
 
:Unzen Vader in de hemelen,
:laot dienen name eheilegd worden;
:laot dien könninkriek kommen;
:laot dienen wille gebeuren
:op de eerde zo as in den hemel.
:Gef uns noo uns dageleks brood
:en vergef uns unze scholden
:zo as ok wi-j vergeft
:wee bi-j uns in de schold staot;
:en breng uns neet in verzeuking,
:maor maak uns vri-j van 't kwaod.
:Want van Di-j is het könninkriek
:en de krach en de glorie
:noo en alle dage.
:Amen.

{{SNLV}}

[[Kattegerie:Achterhooks_artikel]]
[[Kattegerie:Achterhooks]]
[[Kattegerie:Nedersaksisch]]

[[en:Achterhooks]]
[[fy:Achterhoeksk]]
[[ksh:Aachterhukß]]
[[li:Achterhooks]]
[[nl:Achterhoeks]]
