{{Wb-logo|Achterhoeks woordenboek}}
[[Ofbeelding:Achterhooks.png|thumb|250px|'t Achterhookse taalgebeed]]
't '''Achterhooks''' is een [[Nedersaksisch]] [[dialekt]] dat epraot wödt in'n [[Achterhook]] ([[Gelderlaand]], ten oosten van den Iessel). 

In disse streektaal (of sproake) bunt völle varianten. In 't noorden en oosten lik 't Achterhooks stark op 't [[Tweants|Twents]] of [[Sallaands]]. Veur t spellen van t Achterhooks en Liemers wödt vake de [[WALD-spelling]] van t Staring instituut gebroekt. 
<br />
Zee ok: [[Achterhooks woordenbook]]

==Kenmarken==

't Achterhook hef net as meer Nedersaksiese sproaken, un eenheid meervold op -t:

===Teggenswoardige tied===
====Lopen====
''enkelvold:''
:ik lope
:i'j loopt (Wenterswiek: dou löpste)
:hee löp

''meervoud:''
:wi'j loopt  (W'wiek: lopet)
:i'j loopt   (W'wiek: lopet)
:zee loopt   (W'wiek: lopet)

===Verleedn tied===

In de verleedn tied, hef 't Achterhooks in alle personen 'n oetgang op -en veur zwakke warkwoorden, veur starke warkwoorden wödt veur den eersten en daarden persoon de -en oetgang vort-eloaten: ik warken, ik leep, hi-j leep, zi-j leepen.


===Volteuid deelwoard===
't Volteuid deelwoord krig 't veurvoegsel e- (bev. elopen, ewest). Veur zwakke warkwoordn is 't achtervoegsel -t: ik heb ewarkt, voor starke warkwoorden meesttiedst -en: elopen


Veur meer oaver dit onderwarp zeet: [[Achterhooks_woordenbook]]

=== Umlaut ===
'n Ander kenmark is de [[umlaut]] bi'j verkleinwoorden en meervoldsvormen (vergeliekboar met 't Duuts):
:hond - höndjen - hönde (Wenters(wiek): hond - hundeken - hunde)
:hand - händjen - hende (Wenters: hand - händeken - hande)
:moes - muusken - muuze
:man - männeken - mansleu

==[[Meziek]]==
De Achterhook kent völle bends, de meest bekende bunt, [[Normaal]], [[Boh foi toch]], [[Jovink en de Voederbietels]], de [[Spitfires]], en [[Old ni-js]] (met spöllers wee't bi-j Normaal of Boh Foi Toch espöld hebt)

== Veurbeeld: Unzenvader ==
''(Winterswiek)''
 
:Unzen Vader in de hemelen,
:laot dienen name eheilegd worden;
:laot dien könninkriek kommen;
:laot dienen wille gebeuren
:op de eerde zo as in den hemel.
:Gef uns noo uns dageleks brood
:en vergef uns unze scholden
:zo as ok wi-j vergeft
:wee bi-j uns in de schold staot;
:en breng uns neet in verzeuking,
:maor maak uns vri-j van 't kwaod.
:Want van Di-j is het könninkriek
:en de krach en de glorie
:noo en alle dage.
:Amen.

{{SNLV}}

[[Kattegerie:Achterhooks_artikel]]
[[Kattegerie:Achterhooks]]

[[en:Achterhooks]]
[[fy:Achterhoeksk]]
[[ksh:Aachterhukß]]
[[li:Achterhooks]]
[[nl:Achterhoeks]]
[[no:Achterhoeksk]]
[[simple:Achterhooks]]
