{{Tw-logo|Achterhooksen taalwiezer}}
[[Ofbeelding:Achterhooks.png|thumb|250px|'t Achterhookse taalgebeed]]
't '''Achterhooks''' is een [[Nedersaksisch]] [[dialekt]] dat epraot wöd in den [[Achterhook]] ([[Gelderlaand]], ten oosten van den Iessel). 

In disse streektaal (of sproake) bunt völle varianten. In et noorden en oosten lik et Achterhooks stark op et [[Tweants|Twents]] of [[Sallaands]]. Veur et spellen van et Achterhooks en Liemers wöd vake de [[WALD-spelling]] van et Staring instituut gebroekt. 
<br />
Zee ok: [[Achterhooksen sproakgids]]

==Kenmarken==

Et Achterhook hef net as meer Nedersaksiese sproaken, un eenheidmeervold op -t:

===Teggenswoardege tied===
====Lopen====
''enkelvold:''
:ik lope
:i'j loopt (Wenterswiek: dou löpste)
:hee löp

''meervold:''
:wi'j loopt  (W'wiek: lopet)
:i'j loopt   (W'wiek: lopet)
:zee loopt   (W'wiek: lopet)

===Verleedn tied===

In de verleedn tied, hef et Achterhooks in alle personen 'n oetgang op -en veur zwakke warkwoorden, veur starke warkwoorden wöd veur den eersten en daarden persoon de -en oetgang vort-eloaten: ik warken, ik leep, hi-j leep, zi-j leepen.


===Volteuid deelwoard===
Et Volteujd deelwoord krig et [[Vuurplaksel|veurvoegsel]] e- (bev. elopen, ewest). Veur zwakke warkwoordn is et achtervoegsel -t: ik heb ewarkt, voor starke warkwoorden meesttiedst -en: elopen


Veur meer oaver dit onderwarp zeet: [[Achterhooksen taalwiezer]]

=== Umlaut ===
Een ander kenmark is de [[umlaut]] bi-j verkleinwoorden en meervoldsvormen (vergeliekboar met et Duuts):
:hond - höndjen - hönde (Wenters(wiek): hond - hundeken - hunde)
:hand - händjen - hende (Wenters: hand - händeken - hande)
:moes - muusken - muuze
:man - männeken - mansleu

== Veurbeeld: Unzenvader ==
''(Wenters/Winterswiek)''
 
:Unzen Vader in de hemelen,
:laot dienen name eheiligd worden;
:laot dien könninkriek kommen;
:laot dienen wille gebeuren
:op de eerde zo as in den hemel.
:Gef uns no uns dageliks brood
:en vergef uns unze scholden
:zo as ok wi-j vergaevet
:wel bi-j uns in de schold steet;
:en breng uns neet in verzeuking,
:maor maak uns vri-j van 't kwaod.
:Want van Di-j is et könninkriek
:en de krach en de glorie
:no en alle dage.
:Amen.

{{SNLV}}

[[Kattegerie:Achterhooks_artikel]]
[[Kattegerie:Achterhooks]]

[[en:Achterhooks]]
[[fy:Achterhoeksk]]
[[hr:Achterhoeks]]
[[ksh:Aachterhukß]]
[[li:Achterhooks]]
[[nl:Achterhoeks]]
[[no:Achterhoeksk]]
[[simple:Achterhooks]]
