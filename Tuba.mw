[[Ofbeelding:Tuba.png|thumb|right|200px|Tuba]]

n '''Tuba''' is t grötste en leegst estemde instrumeant oet de kopperne bloasinstrumeantnfemilie, en spölt meesttieds de baspartieje. Doarumme wörd'e töt t [[zwoare kopper]] ereknd. Geluud wörd emaakt duur met trilnde lipn in t moondstukke te poesn. t Instrumeant keump oet t 19e joarhoonderd, toew at t laankzaaman de [[oficleide]] vervöng. ''Tuba'' is [[Latien]] vuur [[trompet]] of ''hoorn''.

==Geskiedenisse==
Op [[12 september]] [[1835]] kreegn [[Wilhelm Friedrich Wieprecht]] en [[Carl Moritz]] [[Pruusn|Pruus]]ies Pateant Nr. 19 vuur öaren "Bastuba in F1". t Deenk har vief ventieln, dee at de vuurlopers beent van de ventieln van rechtevoort.

Duur de ventieln kon t instrumeant alle toonn van n harmoniesn toonlädder haaln.

De vroger gebroekte oficleide har wal n bol koppern moondstukke, mear har klepn en toongeater in plaatse van ventieln, woerduur t dus völle op nen [[saxofoon]] leek. Duur dee geater raaktn t instrumeant toondeepte kwiet. Duur de ventieln wus n tuba dee toondeepte wal te behooldn en har dus nen roondern klaank, woerduur t instrumeant al gaaw geleefder was as de oficleide.

==Soortn en bouw==
Dr beent tubaas in verskeaidene toonheugtes, vake in F, Es, C of Bes (Den lestn doarumme vake ''Besbas'' eneumd). n Buis van nen besbas is ongevear 5,5 meter laank. Tubaas hebt no koniesse boring, umdet ze van t moondstukke töt an n beker al breder wordt.

[[Ofbeelding:EuphoniumAndTuba wb.jpg|thumb|right|200px|vergelieking van Eufonium (l) en Tuba (r)]]

Tubaas woervan at n buis zo is evooln det ze op n skoot bespöld köant wordn, wordt vake nen ''concertbas'' of ''-tuba'' eneumd, mear wordt duur nit-muzikaantn ook wal gewoon ''tuba'' eneumd. Tubaas met n beker noar vuurtn eböagn (''pavillon tournant'') wordt ook wal ''opnemtubaas'' eneumd, umdet ze in de begintied van t opnemtiedperk geleefd warn umdet ze op t opnemapparaat erichet konn wordn. Dit soort bariton-tuba wörd völle in [[oberkrainer]] muziek ebroekt.<br>
Tubaas dee at zo evooln beent det ze um de skoolders ehöngn köant wordn wordt van vroger oet ne [[hélicon]] eneumd. Dit is de vuurloper van de hudige [[sousafoon]], den at n beker recht umhoge en dan noar vuurtn hef eböagn. Doarnöast zeent dr nog tubaas dee't op n skoolder edreagn wordt, met n anepast moondstukke en ventieln, dit neumt ze nen [[skoolderbas]] en word völle in [[drumkorps]]n ebroekt.

De leegst-estemde tubaas beent de '''kontrabas-tubaas''', estemd in C of Bes. De C-bas is aait of-esteeld op 32 Herz, en de Besbas aait op 29 Herz. C wörd vake in Amerika gebroekt, Europa gebrok meesttieds de Besbas.

Doarnoa komt de '''bastubaas''', estemd in F of Es. Dee spölt vake nen oktaaf boawn de contrabas-tubaas en wordt mangs vuur soloos gebroekt.

n [[Eufonium]] wörd mangs wal '''tenoortuba''' eneumd en is ook estemd in Bes, precies nen oktaaf heugerder as de kontrabastuba.

==Zeet ook==
*[[Sousafoon]]
*[[Skoolderbas]]

==Oetgoande koppeling==
* [http://www.wirz.de/music/tuba.htm Tuba/Sousafoon as bluesinstrumeant](Engels)

[[Kattegerie:Tweants artikel]]
[[Kattegerie:Meziekinsterment]]

[[bar:Tuba]]
[[bo:འཁྱིལ་ཆེན།]]
[[bs:Tuba]]
[[ca:Tuba]]
[[cs:Tuba]]
[[da:Tuba]]
[[de:Tuba]]
[[el:Τούμπα]]
[[en:Tuba]]
[[eo:Tubjo]]
[[es:Tuba]]
[[et:Tuuba]]
[[eu:Tuba]]
[[fa:توبا]]
[[fi:Tuuba]]
[[fr:Tuba (musique)]]
[[fy:Tuba]]
[[gl:Tuba]]
[[he:טובה (כלי נגינה)]]
[[hr:Tuba]]
[[hu:Tuba (hangszer)]]
[[id:Tuba (alat musik)]]
[[it:Tuba (strumento musicale)]]
[[ja:チューバ]]
[[kk:Туба]]
[[ko:튜바]]
[[li:Tuba]]
[[lt:Tūba]]
[[my:ကျူဗာ]]
[[nl:Tuba (instrument)]]
[[nn:Tuba]]
[[no:Tuba]]
[[pl:Tuba]]
[[pt:Tuba]]
[[qu:Tuwa]]
[[ro:Tubă]]
[[ru:Туба]]
[[sh:Tuba]]
[[simple:Tuba]]
[[sk:Tuba (hudobný nástroj)]]
[[sl:Tuba]]
[[sr:Туба]]
[[sv:Tuba]]
[[th:ทูบา]]
[[tl:Pakakak]]
[[tr:Tuba (müzik aleti)]]
[[uk:Туба]]
[[vi:Tuba]]
[[zh:大号]]
