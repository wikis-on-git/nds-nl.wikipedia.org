[[Ofbeelding:Contrabugle.jpg|thumb|right|200px|Skoolderbas van Renegade Drum & Bugle Corps]]

n '''Skoolderbas''' (offisjeeln naamn: ''Contrabasbugel'', meesttieds of-ekortt tot ''contra'') is t zwoarst-estemde instrumeant oet de bloazersgroep van [[drum & bugle corps]]. t Is n teegnhänger van de [[sousafoon]] oet [[showband]]s, en is nen spesjaal an-epasten [[tuba]].

t grote verskil met normale tubaas is det t deenk op n skoolder edreagn wörd. Dit hef as gevolg det skoolderbasspöllers vake de gewone heuwddeksels nit op köant. Doarumme dreagnt ze vake nen [[baret]], ne [[pette]], of egeet nit wat. Hierduur hebt ze ne biezeundere stoatus in t korps.

==Geskiedenisse==
t Deenk is bedacht duur Whaley Royce, nen [[Kanneda|Kannadesen]] instrumeantbouwer, den at völle bugels vuur korpsn oet dee tied bouwdn. Disse deers warn estemd in GG, woerduur at ze toertieds de grötste basinstrumeantn warn, op de onmeundige EEb- en BBBb-concerttubaas in wat orkestn noa.

Later wördn ze ook in BBb en C emaakt vuur korpsn dee at ook det "doonkerder" geluud woln hebn. In de joarn noa 2000 beent de meeste korpsn oawer egoan op Bb-stemming, en doarduur beent disse skoolderbasn rechtevoort mear in gebroek eraakt as de G-basn.

De skoolderbasn van vroger steundn bekeand as logge, zwoare deers, mear de leste tied hebt instrumeantbouwers völle verskeaidene materiaaln oetprobeerd, en doarduur beent ze rechtevoort wat lechter en better met te dreagn.

==Zeet ook==
*[[Tuba]]
*[[Drum & Bugle Corps]]

==Oetgoande koppeling==
* [http://www.dynastyband.com/dynasty.php?sSubProductID=1 Dynasty Brass]
* [http://www.kanstul.net/pages/instruments/bugles.html Kanstul Musical Instruments]
* [http://www.kingwinds.com/catalog/detail.php?item=1151SP King Musical Instruments]
* [http://www.yamaha.com/yamahavgn/CDA/ContentDetail/ModelSeriesDetail/0,,CNTID%25253D1089%252526CTID%25253D244800,00.html Yamaha USA]

Video van nen skoolderbas bespöld in n orkest:
* [http://youtube.com/watch?v=tfIzzXtjCLg http://youtube.com/watch?v=tfIzzXtjCLg]


[[Kategorie: Tweants artikel]]
[[Kategorie:Muziekinstrumaent‎]]

[[fr:contrebasse à vent]]
