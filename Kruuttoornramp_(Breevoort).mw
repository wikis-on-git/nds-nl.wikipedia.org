Den '''Breevoortsen buskruutramp''' vond ploatse in et [[Gelderlaand|Geldersen]] [[Breevoort]] op zundag [[12 juli]] [[1646]] rundumme 4 uur des middags, woarbi-j nen bliksem den buskruuttoorn van et [[Kasteel Breevoort|Kasteel]] met doarin 320 tonnen buskruut troffen. Bi-j den ontploffing veelen 40 doden en völle gewonden.

==Kasteel en Ambthuus==

Bi-j den inslag was den toorn in braand evlöggn, en doarbi-j gans uut den groand de lögt in-vlög, zo heavig dat doarbi-j ok et [[Ambthuus]] doardeur wödden neer-esloagen. Under et puun van et Ambthuus lag den [[Drost]] en [[Gouverneur]] Wilhelm van Haersolte met ziene huusvrouwe den Drostinne eneumd Jr. Catrijne van Brakel en acht van heure kinder, noast nog ene van heure nichten geneumd Jr. Berentjen van Brakel, net as Joh, v. Langen, Leutenant van Georg Ernst Graeff van Bronkhorst, nen Fraansen Matresse, eneumd Janna Adam van Sédan. Twee Ammen, nen knechte en nen veemaagte mit nen olden vrouwe geneumd Maria Glaser, uutgezunderd den schildwachte 18 leu in ‘t getal, den schildwachte stoand beneaden op den binnenplaets noast de trappe, geneumd Hendrick Otterpoëll, woarbi-j et totaal antal dooden op ‘t Kasteel en Ampthuus gebleven 19 leu bunt. 

==Schaa in den stad==

Doarnoast is an de stad völle schaa ontstoan, zowal an de huuze, as an menschen; woarbi-j noagenög alle huuze zunder dakpenne en ruuten bunt ekommen, en veural völle huuze rundumme 't Kasteel in-esloagen of in-estort bunt woarbi-j verskillenden leu dood egoan bunt, zoas et huus van Jan Stennikens woarunder zien huusvrouwe geneumd Marijken van der Halle en Derck Frix vendrich dood evonden bunt en Harmen ter Mate achter datzelden huus, noast völ gewonden. 

Ok et huus van oaverleaden Frans Moselagen, Voogt van [[Wenterswiek]], woarunder Janne Beeminck, weduwe van voorsz. Voogt met heur zuster Christina Beemink, weduwe van wijlen N. Bronkhorst, richter tot [[Hoksebarge]], en den dienstmaagt; ‘t Huus van Berent Grimme, woarin stoarven bunt den vrouwe mit heur veer kinder; ‘t huus van Casper Evers, woar dood egoan bunt dree leu, woarvan de namen bunt: Arent Hamaecker, nen kind van Berent Maes, en kind van Hermen Broekman; ok under ‘t huus van Derrick ter Woeste Wiltschutbunt  dree van zien kinder dood an-etroffen. Ok oaverleaden nen soldoat under kapitein Koenders geneumd Gerrit Janssen van [[Almelo]] uut [[Tweante]], ende Jan SchuIten uut et Karspel van Wenterswiek. 

==40 doden==

De doden dee under et puun van et Ambthuus lagen, bunt mit schuppe en houwelen noa dree dagen zwaor warken op-egraoven, en opgeboard in et huus van den weduwe van den oaverleaden predikant D.J. Verschagen. 

Den Droste met zienen vrouwe en 8 kinder, soamen mit Nichte van de Vrinden van [[Zwolle]], [[Utrecht]], en Schans de Voorn op donderdag, [[16 juli]] in den veurmiddag wödden 11 leu ter begroaven in et koor van den [[Sint Joriskarke (Breevoort)|Sint Joriskarke]] vanuut et huus van den weduwe Verschagen. Et is neet duudelek hoo völle doden noo under et puun ebleaven bunt. Bi-j mekaar waren doar 40 leu stoarven. Ok neet duudelek is et antal gewonden dee doar waren, bronnen maken doarvan gene tieding.

==Antony van Haersolte==

Ene zunne [[Antony van Haersolte]] van Wilhelm van Haersolte hef de ramp oaverleafd, hi-j was nét dee dag neet thuus, en verblef in [[Zwolle]]. Hi-j hef in Zwolle de familie veurtgezet is doar an-evangen mit et Haersolte-Armenhuus. Woarbi-j wöd an-enommen dat den stichting verband hef met den ramp van Breevoort. [http://www2.historischcentrumoverijssel.nl/zwolle/inventarissen/haersolte/ia001.htm bronne] 


==Uutgoande verwiezing en bronne==
* [http://www.heerlijkheidbredevoort.nl Heerlijkheid Bredevoort]

[[Kattegerie:Achterhooks_artikel]]
[[Kattegerie:Geskiednis van nen Achterhook]]

[[nl:Kruittorenramp]]
