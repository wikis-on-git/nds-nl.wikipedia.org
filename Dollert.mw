[[Ofbeelding:Dollard.jpg|right|250px|thumb|de Dollart]]
De ''Dollart'' is n zeeaarm, onderdail van t Waddenzee, op t grènzgebied van [[Nederlaand]] en [[Duutslaand]]. De revier de [[Ems]] mondt hier ien oet en stroomt doarnoa deur noar de Noordzee. De Dollart is om en bie 100 km² groot. De [[Oostfraislaand|Oostfraise]] stad [[Emden]] ligt der ten noorden van en de [[Grunnen (provinzie)|Grunnegse]] stad [[Delfziel]] ligt n klaine 9 km te westen van de Dollart. t [[Getij|Getaaienverschil]] ken oplopen tot 3 meter tou. De Dollart is tegenswoordeg n groot natuurgebied woar geregeld excursies noar tou organiseerd worden. 

== Ontstoan ==
De Dollart is ontstoan deurdat t Grunneger gebied t [[Reiderlaand (gebied)|Reiderlaand]] overspuild wuir deur hoogwoater van t [[Ems]]. Dit kwam deur n drijtel [[stormvloed|störmvlodden]]. t Belaankriekste was dij oet 1219: de [[Marcellusvlod]]. Doch wuiren grode dailen wel beschaarmd deur wierden of dieken. Hierdeur bleven wat lougen bewoard. Dou ien 1413 n aantel dieken vernaggeld wuiren deur de stried tuzzen [[Schieringers]] en [[Vetkopers]], lag t Reiderlaand open veur t woater. Sunt dou lag t Reiderlaand open veur t hoge woater en wuir t dus ook gehail overstroomd. Ien 1520 beriekte de Dollart zien grootste oppervlak. Hai riekte dou tot aan [[Winschoot]] en [[Bennewold]]. De [[Blaauwe stad]] is legen op dit gedailte woar de Dollard dou lag. 

[[Categorie:Grunnegs artikel]]
[[Categorie:Grunnen]]
[[Categorie:Oostfraislaand]]

[[de:Dollart]]
[[en:Dollart]]
[[nds:Dullert]]
[[nl:Dollard]]
