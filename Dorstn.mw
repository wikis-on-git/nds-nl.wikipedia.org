[[File:Lage der Stadt Dorsten in Deutschland.png|thumb|Dorsten op de kaarte van [[Duutslaand]]]]
'''Dorstn''' is ne stad in t oawergangsgebeed tusken t [[Meunsterlaand]] en t noordelike [[Roergebeed]] in t boondslaand [[Nordrhein-Westfalen|Noordrein-Westfaaln]]. t Ligt an de rivier de [[Lippe]], ongevear 24 km van de plek woer't den oetkeump in de[[Rien| Rein]]. Dorstn heurt bie de gemeente [[Recklinghausen]] en is doarvan wat oppervlak angeet de grötste stad.

De oolde vestingstad Dorstn kreeg op n [[1 juni|1sten juni]] [[1251]] stadrechtn van de [[Koerköln|Koer-Kölse]] laandshearn. t Wör in t [[20e eeuw|20ste joarhoonderd]] noar t noordn hen um de hearlikheaid [[Lembekke]] oetbreaidt. In Dorstn woonn op 31sten dezember 2012 76.030 inwonners.

Dorstn is vuural bekeand um de [[Romeinse Riek|Romeinse]] leagerplaatse [[Holsterhausen]].

==Geskiedenisse==
[[File:Wappen Dorsten.svg|thumb|upright|Woapn van Dorstn]]
Dorstn wörd hoogstwoarskienlik al seend de [[Bronstied|Broonstied]] bewoond. Det bewiest 124 urnen oet dee tied dee't dr eveundn zeent. De eerste bewonners dee't bie naam bekeand zeent warn de [[Sugambren]]. Dee leawn dr de eerste doezend joar vuur Kristus as boern. Ze wördn vuur t eerste duur de [[Romeinse Riek|Romeinn]] an evöln in 18 v. Kr. oonder leaiding van n Romeinsen anvoorder [[Lollius]]. De Romeinen mossen t oflegn in nen veeldslag den't bekeand steet as de [[Clades Lolliana]]. Zes joar later probeern t n Romein [[Drusus]] nogmoals. Den versleug de Sugambren en richtn dr t leagerkaamp [[Aliso]] op. Dr wörd an enömn at det t hudige Holsterhausen is. Doo't Drusus in 9 v. Kr. oet de tied köm, nöm zin breur [[Tiberius]] t oawer. Den leut 40.000 Sugambren deporteern noar t westn langs de Rein. Duur disse oetdunning konn de Sugambren zik neet langer verwearn en gungn op in t gröttere stamverbaand van de [[Bructeren|Brukteern]].

De doaropvolgende joarn warn dr regelmoatig veeldtochten neudig um de opstaandige Germaann dr oonder te hooldn. Ook n Romein [[Varus]] treuk in t joar 9 n. Kr. met zien leager duur t [[Teutoburger Woold]]. Bie nen grootn [[Slag in t Teutoburger Woold|veeldslag]] doar, wör n achtste deel van t hele Romeinse leager verslaagn. Dit zörgen oeteandelik det de Romeinen in dit gebeed nooit wier voot an de groond kreegn en det de Brukteern ongestoord leawn konn.

In de [[Middeleeuwn]] um t joar [[693]] kömn de [[Saksen (vôlk)|Saksn]] met öarn laankzamen intrek vanoet t noordn. De [[Fraankn (volk)|Fraankn]] hulpn de Brukteern metvechtn. Tegelieke wördn de Brukteern ook kerstend duur n [[Angelsassiesen]] monnik [[Switbert]] en verskeaidene aandern. Zo köm t gebeed oonder t behear van [[eartsbisdom]] [[Köln]]. t Gebeed wör noa de [[Saksenoorloogn]] met [[Karel de Grote|Grootn Koarel]] wier Fraanks.

In t [[8e eeuw|8ste joarhoonderd]] ontsteund de Hof Bergkamp (woer't rechtevoort t zeeknhoes steet). Det was t middelpeunt van de heuwe Dorsten en Gaaln. In [[911]] onsteund nen bie Bergkamp heurnden hof, de Leemwysche van de nearzetting "Durstinon", as gawe van t Klooster Verden. In t [[11e eeuw|11de joarhoonderd]] gung n opperhof Bergkamp, den't weagns zinnen gracht ook wal "grachtnhof" neumd wör, met alle oonderheuwe oawer an t St. Viktorstift in [[Xantn]]. Den voogd oawer t St. Viktorstift, n graaf van [[Kleve]], en latere herteuge, vereanigden zik met de Kölse koervörste. Tusken [[1176]] en [[1179]] har de duur de Kölse koervörste vriejegeewne nearzetting "Villa Durstine" de eerste eegne priester, den't Heinrich heetn.

Vanweage de geunstige plek an de Lippe en umdet ze in de wiete umtrek de ennigste brugge doaroawer hadn, en umdet ze tusken de verskilnde kruusnde haandelsweagn tusken Köln, [[Bottrop]] en [[Meunster]] leadn, gröain Durstine rap oet töt ne belangrieke stea. In [[1251]] kreeg t van de Kölse Eartsbisskop [[Konrad von Hochstaden]] stadrechtn, woermet t echt ne vaste stea kreeg. Leu oet de umlignde döarpe treukn dr hen vuur beskoarming en vrieheaid. In t [[14e eeuw|14e joarhoonderd]] köm t oonder [[Dortmund]] bie de t [[Haanze]]-verboond. De belangriekste inkomstn kömn oet skeepsbouw en haandel.

Töt in t [[18e eeuw|18de joarhoonderd]] wör Dorstn regelmoatig beleagerd. In [[1816]] wör Dorstn [[Pruusen|Pruusies]]. Pas noa de industriële revolusie was t edoan met de beleageringn. De stad verdeenn t meeste geeld met [[iezer]]geetn, [[textiel|spinnerieje en weawerieje]] en [[mienbouw]]. Vuural [[steenkool]] wör dr oet de earde haald.

Tiedens de [[Tweede Wereldoorlog|Tweedn Wearldoorlog]] wör ongevear 80% van de oolde stad Dorstn platbombardeerd. Bie Dorstn warn een woarkkaamp van de [[SS]] en n [[kriegsgevangenkaamp]] OP [[29 meart]] [[1945]] marsjeerdn [[Verenigde Stoaten|Amerikaanse]] soldoatn Dorstn in.

==Kultuur en zeensweardigheedn==
De oolde stad Dorstn har völle [[vakwoarkhoes (bouwstiel)|vakwoarkhuze]]. De meeste doarvan wördn, saamn met völle aandere historiese gebouwn, kapot bombardeerd in n [[Tweede Wereldoorlog|Tweedn Wearldoorlog]]. 

Noa n oorlog is dr n [[Jeudn|Jöds]] Museum op ericht. Doarin wörd de geskiedenisse van de [[Westfalen|Westfaalse]] Jödn oet estald. t Wör in [[1992]] opend en in [[2001]] oet ebouwd.

t Heemkeundig Museum van Heimatverein Lembeck is oonderbracht op de böawenste verdeping van [[Slot Lembekke]] en stalt opgreawingn en spoers van handwoark, boernleawn en skeepsbouw oet.

Doarnöast is dr nog de oolde [[Tushoesmölle]] in Dorstn-Deutn. Bie disse oolde watermölle oet [[1615]] is n kleain museum in ericht. t Is de ennigste nog dreeiende watermölle van Noordrein-Westfaaln en was nog töt 1970 in vast gebroek.

[[Kategorie:Tweants artikel]]
[[Kategorie:Stad in Duutslaand]]
[[Kategorie:Gemeente in Noordrien-Westfoaln]]
[[Kategorie:Plaotse in Noordrien-Westfoaln]]
