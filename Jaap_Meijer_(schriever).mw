'''Jakob (Jaap) Meijer'''<ref>Veurnoam as ''Jakob'' en as ''Jacob'' vonden</ref> ([[Winschoot]], [[18 november|18 novìmber]] [[1912]] - [[Heemstede (Noord-Hollaand)|Heemstede]], [[9 juli]] [[1993]]) was n historikus en dichter. Zien dichtwaark, woar e de pseudoniemen '''Saul van Messel''' en '''Gideon van Hasselt''' veur broekte, het e ien t [[Nederlaands]], [[Jiddisch]] en [[Hebreeuws]], mor benoam ien t [[Grunnegs]] schreven.

==Oplaaiden en oorlogstied==
Meijer kwam oet n aarm [[orthodox Jeudendom|orthodox]] [[Jodendom|Jeuds]] gezin. Ien Amsterdam studaaierde hai geschiedenis aan t [[Nederlandsch Israëlitisch Seminarium]]; hai promoveerde ien 1941. Hai waarkte as leroar aan t [[Joods Lyceum]] woar [[Anne Frank]] ook hìn gong. Ien de [[Tweede Wereldoorlog|Twijde Wereldoorlog]] het hai mit vraauw en zeun (de loatere journalist [[Ischa Meijer]]) t kaamp [[Bergen-Belsen]] overleefd.

==Schrieverij==
Meijer het veul schreven over de geschiedenis van de Nederlaandse Jeuden, ien t biezunder over heur leven ien [[Amsterdam]]. Ien 1984 hebben ze hom van [[Stichting 't Grunneger Bouk]] de [[Literaire Pries]] oetlangd. t Grunnegs nuimde hai ''"de taal van rauwe klei en de woeste zee; zo basaal als de taal van het Hooglied"''.

Zien dichterij goat voak over t ontheemde gevuil van de Jeuden ien de [[diaspora]], t Jeudse leven ien t veuroorlogse Nederlaand en zien aigen jonkhaid ien oostelk [[Grunnen (provìnzie)|Grunnen]]. t Is voak swaart van toon. Een groot aantal van zien gedichten binnen [[vaarregel]]s. Sums broekte hai meer as ain toal ien ain gedicht. Dichtwaark is eerst benoam in aigen beheer oetkommen.<ref>Fokko Veldman en Hanny Diemer (2008), De literatuur van Groningen. In Henk Bloemhoff, Jurjen van der Kooi, Hermann Niebaum en Siemon Reker (red.), ''Handboek Nedersaksische Taal- en Letterkunde'' (Azzen: Van Gorcum). Blz 348</ref>

== Dichtbundels ==
* ''Tougelieks / verzoamelde Grunneger gedichten 1977-1987'' (1987)
* ''Ongeneeselk / Grunneger gedichten'' (1985)
* ''Bourtange''
* ''Twijderweegns''
* ''Vrouger of loater''
* ''Mien laid dat vlogt''
* ''Tolk van 't olle volk''

== Historisch waark ==

* ''Hoge hoeden, lage standaarden. De Nederlandse Joden tussen 1933 en 1940'' (1969)
* ''Van Israëlietisch Oude Mannen- en Vrouwenhuis tot Joods Tehuis voor Bejaarden : 1841-1966'' (1966)
* ''Van Israëlieten tot Israëliërs. Anderhalve eeuw Joodse geschiedenis 1815-1965'' (1965)
* ''Zĳ lieten hun sporen achter. Joodse bĳdragen tot de Nederlandse beschaving'' (1964)
* ''Het Jonas Daniël Meĳerplein. Bezinning op drie eeuwen Amsterdams Jodendom'' (1961)
* ''Het verdwenen ghetto. Wandelingen door de Amsterdamse Jodenbuurt'' (1948)

== Schrieverij over Jaap Meijer ==
* Pieter Jonker et al. (1985), ''Hou vremd ik blief, Saul van Messel, joods dichter in het Nedersaksisch'', Oosterwoolde: Stichting Stellingwarver Schrieversronte
*Evelien Gans (2007), ''Vader en zoon'', Amsterdam: Prometheus

==Wellen==
*[http://www.volkskrantblog.nl/bericht.php?id=49048 ''Saul van Messel / Jaap Meijer'' ien Volkskrantblog]
*[http://cf.uba.uva.nl/nl/publicaties/treasures/text/t54.html Universiteit van Amsterdam: ''Recent limited editions of the poetry of Saul van Messel'']

== Rifferenties ==
<references />

[[Kattegerie:Grunnegs_artikel|Meijer, Jaap]]
[[Kattegerie:Historikus|Meijer, Jaap]]
[[Kattegerie:Schriever ien t Grunnegs|Meijer, Jaap]]

[[nl:Jaap Meijer (schrijver)]]
