[[Ofbeelding:Calvin.png|thumb|right|200px|Jehannes Kalvien]]
t '''Gerefformeerde protestaantisme''' is nen gaddernaamn vuur [[Johannes Kalvien|Kalvinisties]]e en soortgelieke streumings binn de [[Kristendom|Kristelike]] koarke. Disse koarkn bouwt op de ''Zwitserse Refformasie'': toew at dr ne brökke köm tusken [[Huldrych Zwingli]] en [[Martn Luther]] wat de oawndmoalslear angeet, en woerduur at t n apartn oetstroaling hef in vergelieking met t [[Lutherse]]. Vandaag an n dag zeent t Gerefformeerde en t Lutherse de vuurnaamste streumings dee at oet de refformasie vuurt zeent ekömn.

De Gerefformeerdn meant det tiedns t [[oawndmoal]] in de koarke de stoete en n wien henwiest noar t lief en blood van [[Jezus Kristus]], dus symbolies zeent. De Luthersen meant det de stoete en n wien tiedns t oawndmoal ook echt veraandert in t lief en blood van Jezus.

==Streumings==
Binn disse streumings zeent ook nog wier nen machtigen hoop ofsplitsings ewes. Rechtevoort is t gerefformeerd protestaantisme, woer at ongevear 20% van de Neerlaandse bevolking tooheurt, in 5 heuwdgroepn te verdeeln:
*[[vriejzinnigen]]:
**Protestaantse Koarke in Neerlaand 
***Verenige van vriejzinnige Hervörmden
**Remonstraantse breurskop
*[[Midln-orthodoksie]]:
**Protestaantse Koarke in Neerlaand (vroger Hervörmde Koarke in Neerlaand)
*[[Modern-Gerefformeerdn]]:
**Protestaantse Koarke in Neerlaand (vroger Gerefformeerde koarkn in Neerlaand)
**Vuurt-ezatte Gerefformeerde koarkn in Neerlaand
*[[Orthodoks-gerefformeerdn]]:
**Protestaantse Koarke in Neerlaand 
***[[Konfessionele Verenige]]
***[[Konfessioneel Gerefformeerd Beroad]]
**Gerefformeerde Koarkn Vriej-emaakt
**Neerlaands Gerefformeerde Koarkn
**Kristelik Gerefformeerde Koarkn
**Gereformeerde Koarkn Hersteeld.
*[[Beveendelik Gerefformeerdn]]:
**Protestaantse Koarkn in Neerlaand
***[[Gerefformeerdn Boond]]
**Hersteeld Hervörmde Koarke
**Kristelike Gerefformeerde Koarkn
***Bewoart t Paand
**Gerefformeerde Gemeentes
**Gerefformeerde Gemeentes in Neerlaand
**Gerefformeerde Gemeentes in Neerlaand (Boetn verbaand)
**Oold-Gerefformeerde Gemeentes in Neerlaand
**Vriej Gerefformeerde Gemeentes

De Beveendelik Gerefformeerdn wordt in [[Tweante]] en [[Sallaand]] vake ''fienn'' eneumd, umdet ze zik zo fien en strikt an de regels van de koarke en n stoat hooldt. Vuur völle leu oet Tweante is dit zelfs nen biejnaamn vuur alle inwonners van [[Riesn]] ewördn, umdet dr doar zovölle van wont. Mear de gerefformeerdn zelf zöalt disn naamn nooit vuur zikzelf gebroekn, umdet dr nen negatieven klaank anzit.

==Wearldwied==
Oawer de hele wearld kö'j Gerefformeerdn veendn, óf duur emigreern van de leu, of duur zeandelingwoark, wat hoge op t liestje van de gerefformeerdn steet. [[Skotlaand]] is met [[Neerlaand]] t ennigste laand van de wearld woer at vroger nen mearderheaid gerefformeerd was.

==Oetgoande verbeendige==
*[http://www.geocities.com/leeuwvanweenen/leckek/les3.html Kort oawerzich van de geskiedenisse van de Gerefformeerdn]

[[Kattegerie:Tweants artikel]]
[[Kattegerie:Geleuf]]

[[af:Gereformeerde kerke]]
[[ca:Església Reformada]]
[[cs:Reformovaná církev]]
[[da:Reformerte kirke]]
[[de:Reformierte Kirche]]
[[en:Reformed churches]]
[[eo:Reformita Eklezio]]
[[es:Iglesias Reformadas]]
[[fi:Reformoidut kirkot]]
[[fr:Églises réformées]]
[[hr:Reformirane kalvinističke crkve]]
[[hu:Református egyházak]]
[[ia:Ecclesias reformate]]
[[id:Gereja Hervormd]]
[[it:Chiese riformate]]
[[ja:改革派教会]]
[[ko:개혁교회]]
[[lb:Reforméiert Kierchen]]
[[lt:Evangelikai reformatai]]
[[lv:Reformātu baznīca]]
[[nds:Reformeerte Kark]]
[[nl:Gereformeerd]]
[[no:Den reformerte kirke]]
[[oc:Glèisa Reformada]]
[[pt:Igrejas Reformadas]]
[[ro:Biserica Reformată]]
[[ru:Реформатская церковь]]
[[simple:Reformed churches]]
[[sv:Reformert kristendom]]
[[th:กลุ่มคริสต์ศาสนปฏิรูป]]
[[tr:Reform Kiliseleri]]
[[zh:歸正宗]]
