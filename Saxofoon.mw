[[Bestaand:Saxophone alto.jpg|thumb|right|alt-saxofoon]]
Nen '''Saxofoon''', ook wal '''saksofoon''' (vake of ekortt töt '''sax'''), is n konies bloasinstrumeant (n buis wörd noar t eande hen breder). Disn buis is vake in S-vörm eböagn um t instrumeant körter te maakn, mear de heugerder estemde saxofoons beent recht (en wordt doarumme nog wal es met nen [[klarinet]] verwisseld).

n Buis hef geater dee at of-eslötn köant wordn met klepkes um zo n toonheuge te veraandern. t Hele apparaat is van [[kopper]], mear t wörd nit töt de kopperne bloasinstrumeantn ereknd umdet t n moondstukke hef van [[reet]], woerduur t n hooltinstrumeant eneumd wörd.

== Geskiedenisse ==
t Instrumeant is oet eveundn duur n [[België|Belgiesn]] instrumeantnmaker [[Adolphe Sax]] ([[1814]]-[[1894]]), den at dr op [[28 juni]] [[1846]] [[pateant]] op anvreug in [[Fraankriek]].

Sax wol n instrumeant maakn det net zo woarm as striekers kon spöln, en tegeliek zo krachtig as kopper en de klaankmeugelikheedn van t hooltwoark. n Eerstn sax was nen bas-sax, umdet den duur zinne grötte makkeliker te maakn is, en makkeliker of te steln. Doew at Sax det eenmoal keandn, gung'e vearder op t kleaindere priegelwoark.

== Gebroek ==
n Saxofoon wörd gebroekt in [[jazz]]-bands, [[showband]]s, [[Dweilorkest|plezeerkapeln]], [[harmonieorkest]]n, [[popmuziek]], [[kamermuziek]], [[reggae]] en [[ska]]. Wieter is t instrumeant eweeld bie [[klezmer]]-orkestn.

In de simfoniese orkestn is n sax nooit op-enömn ewördn.

== Mooi um te weetn ==
* In [[Tweante]] wörd n saxofoon ook wal es n ''saxemeant'' eneumd, wat wier dubbelzinnig is met ''zak cemeant''.

[[Kategorie:Tweants artikel]]
[[Kategorie:Muziekinstrumaent]]
