[[Ofbeelding:Atlantic-cod-1.jpg|right|250px|thumb|Dörsk]]
De '''Dörsk''' of '''kabbeljou''' (''Gadus morhua'') is n visksoort dij veurkomt ien de [[Atlantische Ozeoan]]. Hai het n laange tot 150 sm aan tou en meet middelks 80 tot 90 sm. De dörsk het n olivengruine en broenvlekte rug, n wit lief en n laange kindroad.

De grootste vangploatsen binnen [[Newfoundlandbank]], de [[Lofoten]] en de [[Doggersbank]]. De visksoort leeft op daiptes van 20 tot 600 meter tou bie de bodem. De dörsk vouert zok veurnoamelk mit [[kreeft]]kes, [[genoat]]kes, lutje [[visk]]es en [[mözzel]]s.

t Vlais van de dörsk is fien van smôk en het n lösse struktuur. De visk wordt veul fileerd en is n haile populere visk. Soamen mit [[heern]], [[laks]] (solm) en [[koolvisk]] is de dörsk de maist eten visk ien Nederlaand.

Lutje dörsk hait ''gul''. Dreugde dörsk wordt ook ''[[Harde harde|stokvisk]]'' of ''[[Harde harde|dreugvisk]]'' nuimd en frituurde stokken dörsk wordt ''[[kibbeling]]'' nuimd. ''Skraai'' is de noam dij er krigt ien periode tuzzen dezìmber en april as er vanoet de [[Barentszzee]] noar t noordwesten van [[Noorweeg]] tou gaait om te poaren. De noam skraai is ôflaaid van t [[Oldnoors]]e ''skrida'', dat zowat betaikent as "raaizen".

[[Kattegerie:Grunnegs artikel]]
[[Kattegerie:Visk]]

[[ang:Cod]]
[[be:Траска]]
[[be-x-old:Траска]]
[[da:Torsk]]
[[de:Kabeljau]]
[[en:Cod]]
[[es:Bacalao]]
[[eo:Moruo]]
[[eu:Bakailao]]
[[fr:Morue]]
[[ga:Trosc]]
[[hr:Bakalar]]
[[is:Þorskaætt]]
[[it:Merluzzo]]
[[ja:タラ]]
[[he:בקלה]]
[[lt:Menkė]]
[[la:Asellus]]
[[nl:Kabeljauw]]
[[nn:Torsk]]
[[no:Torsk]]
[[pl:Dorsz]]
[[pt:Bacalhau]]
[[ru:Треска]]
[[fi:Turska]]
[[sv:Torsk]]
[[tr:Morina]]
[[zh:鳕鱼]]
