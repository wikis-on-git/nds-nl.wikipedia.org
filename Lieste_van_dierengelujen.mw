Veur '''[[geluud|gelujen]] van [[dier]]en''' bestaon der veule verschillende [[warkwoord]]en, die vake heel in t biezunder bie één diersoorte heuren. t Zelfde geldt veur de [[onomatopee|klanknaobootsingen]]. Opmarkelik van n antal van disse warkwoorden is dat ze gien verbaand lieken te hebben mit t geluud dat ze weergeven, zo as t "balken" van de ezel en t "mekkeren" van t schaap. An de aandere kaante bin der dieren die eneumd bin naor de naobootsing van der roep, bieveurbeeld [[tjiftjaf]] (die mu'j niet in t wiere haolen mit de [[Aziatiese huusgekko]], oek wel tjitjak eneumd, n Aziatiese onomatopee), [[oehoe]] en [[grutto]]. De gelujen in de onderstaonde tabel bin de gelujen die ze volgens verschillende [[Nedersaksies]]e dialekten proberen nao te bootsen. De interpretasie van disse gelujen verschilt vake van taal tot taal; soms is t verschil zelfs arg verrassend, n kikker zeeg in t Engels bieveurbeeld niet "quack" mer "ribbit".

== Geluudsbron ==
De meeste gelujen bie [[gewarvelden]] wörden mit de bek en/of de keel emaakt, waorbie [[voegel]]zang deur de [[syrinx (orgaan)|syrinx]] kömp en zoogdiergeluud deur t [[strotte]] en [[stembaand]]en. Mer [[heumse]]n maken der getjirp deur de vleugels langes mekaar te strieken, [[gorilla's]] trommelen der eigen op de borst, [[spechten]] hakken mit der [[sneb|snavels]] in bomen en [[olifanten]] trompetteren niet allinnig mit der [[slurve]] (neuze), mer maken oek mit der vootzolen [[infrageluud]] waormee ze kommuniseren.

== Doel en betekenisse ==
Veule gelujen beheuren tot n systeem van [[dierenkommunikasie]]. Welende soorten hebben n rippertwaar an gelujen mit welende funksies. Onder aandere bie [[ganze]]n is dit oek veur de meens goed te heuren. Der bin alarmgelujen (luud gakken), [[dreiggedrag|dreiggelujen]] (sissen) en veule aandere. [[Ethologie|Onderzeukers van dierengedrag]] zien dan elk type as n aander ethologies signaal. De meeste dierengelujen bin ericht op soortgenoten en oek dreiggelujen die veur indringers bedoeld bin, kunnen tegelieke informasie bevatten veur soortgenoten.

Mer der bin oek gelujen die in de eerste plekke n prakties doel hebben of n bieverschiensel bin, zo as de [[ultrasoon|ultrasone]] gelujen veur [[echolokasie]] bie [[vleermuzen]] en [[niezen]] en [[pruusten]]. Oek is van veule gelujen niet bekend of ze n doel hebben, bieveurbeeld t brommen of zoemen van [[bromvliegen]] en t klapwieken van [[voegels]]. Dit leste is, liekas aandere vlieggelujen, n bieprodukt van de vlucht, mer t is wel meugelik dat soortgenoten, [[roofdier]]en of aandere soorten in t [[ekosysteem]] der informasie uuthaolen.

== Overzicht ==
Dit overzicht laot per dier t warkwoord zien dat bie zien geluud heurt en de klanknaobootsing in t Nedersaksies van t geluud, veur zovere as ze bestaon of bekend bin.

{| class="wikitable vatop"
!Dier
!Warkwoord
!Geluud
|-
|[[apen|aap]]
|brullen, schrouwen
|oeh
|-
|[[baviaan]]
|bleuken
|
|-
|[[beren|beer]]
|grommen
|grom
|-
|[[iemn|bieje]]
|zoemen
|zoem
|-
|[[dolfien]]
|klikken
|klik
|-
|[[duve (voegel)|duve]]
|roekoeën
|roekoe
|-
|[[ente]]n
|kwaken
|kwaak
|-
|[[hamster]]
|piepen
|piep
|-
|[[ikster]]
|klappen, kwekken
|
|-
|[[wild zwien]]
|briesen
|
|-
|[[ezel]]
|balken, iaën
|ia
|-
|[[fezant|fazante]]
|kokkeren
|
|-
|[[ganze]]
|kwekken<br>sissen
|kwek
|-
|[[geite]]
|mekkeren
|mèèè
|-
|[[haone]]
|kreien
|kukeleku
|-
|[[harte]]
|
|
|-
|[[hond]]
|bleuken, keffen<br>tjoenken, piepen<br>grommen
|woef, waf
|-
|[[hyena]]
|lachen
|

|-
|[[roofvoegels|jachtvoegel]]
|
|
|-
|[[jakhals]]
|lachen
|
|-
|[[kalkoen (dier)|kalkoen]]
|
|
|-
|[[kat]]te
|mauwen, miauwen<br>spinnen, snorren<br>blaozen<br>hulen
|miauw<br>prr
|-
|[[kikker]]
|kwaken
|kwaak
|-
|[[kiepe]]
|kakelen
|pok
|-
|[[kuken]]
|piepen
|piep
|-
|[[koekoek]]
|reupen
|koekoek
|-
|[[kreie]]
|krassen
|krakra
|-
|[[heumse]]
|tjirpen
|tjirp
|-
|[[leeuw]]
|brullen
|whaa
|-
|[[meeuw]]
|
|
|-
|[[mugge]]
|zoemen
|bzzz
|-
|[[muus]]
|piepen
|piep
|-
|[[huusmus|mosse]]
|tjilpen, piepen
|tjilp
|-
|[[neushoorn]]
|
|
|-
|[[olifant]]
|trompetteren
|
|-
|[[heileuver]]
|kleppen
|klep
|-
|[[peerd]]
|hinniken
|hihi
|-
|[[papegaai]]
|praoten
|lorre, koppiekrauw
|-
|[[pauw]]
|
|
|-
|[[rave]]
|krauwen
|kra
|-
|[[Europese ree|ree]]
|briesen
|
|-
|[[ko]]
|loeien, bulken
|moeh
|-
|[[schaap]]
|mekkeren, bleiten
|mèèè
|-
|[[slange]]
|sissen
|ssj
|-
|[[tieger]]
|brullen
|
|-
|[[tortelduve]]
|koeren
|
|-
|[[ule]]
|hulen, reupen, oehoeën
|oehoe
|-
|[[varken]]
|knorren
|knor, oink
|-
|[[vis]]
|
|blub
|-
|[[voegel]]
|fluiten, zingen, piepen, tjilpen
|piep
|-
|[[walvis]]
|zingen
|
|-
|[[wolf (dier)|wolf]]
|tjoenken
|auwhoe
|-
|[[zeehonden|zeehond]]
|bleuken, hulen
|oenk
|-
|[[zwaoluw]]
|kwetteren
|
|}

{{Dialekt|wvel|Nunspeet|ANS}}

[[Kategorie:Dier]]
