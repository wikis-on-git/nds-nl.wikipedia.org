{{Gemeante
| naam = Hoarlemmermeer
| bestaandsnaam vlagge = Haarlemmermeer vlag.svg
| bestaandsnaam woapn = Coat of arms of Haarlemmermeer.svg
| lokatie = LocatieHaarlemmermeer
| proveensie = [[Ofbeelding:Flag North-Holland, Netherlands.svg|20px|Noord-Holland]] [[Noord-Holland]]
| heufdplaats = [[Heufddarp]]
| öppervlakte = 185,31
| öppervlakte laand = 180,03
| öppervlakte water = 5,28
| inwonners = 140.000
| doatum inwonners = 29 augustus 2007
| dichtheid = 759
| breedtegroad = 52/19/0/N
| lengtegroad = 4/41/0/E
| verkeersoader = [[A4]], [[A5]], [[A9]], [[N201]], [[N205]], [[N207]], [[N232]], Schipholspoorliene
| netnummer = 020, 023, 0252, 0297
| postkode = 1117-1119, 1160-1161, 1170-1175, 1435-1438, 2130-2144, 2150-2158, 2165
| webstie = [http://www.haarlemmermeer.nl/ www.haarlemmermeer.nl]
}}
Den '''Haorlemmermeer''' ([[Nederlaans|Nederlands]]: ''Haarlemmermeer'') is ne Nederlandse dreugmakeri'je en geliek-eneumde gemeente in t zuden van de Nederlandse proviensie [[Noord-Holland]]. Veurdat t dreugemaakt wordden in de jaoren 1849-1852 was t Haorlemmermeer eeuwenlange nen unmundig groten waterplas.

Den Haorlemmermeer is umgaeven deur de Ringvaort. In t noordoosten van de gemeente ligt den lochthaven [[Schiphol]]. Op 29 augustus 2007 wierd in Heufddarp den 140.000en inwonner geboren. De heufdplaatse Heufddarp telt ruum 70.000 inwonners.

== Geschiedenis ==
Den Haorlemmermeer is vanof 1852 ne landstraeke en dreugmakeri'je ten zuudwesten van [[Amsterdam]].

In de [[middeleeuwen]] waren vanof de 13e eeuwe tussen Amsterdam, [[Haorlem]] en [[Leiden]] op zien minst dree vaenmeren, te wetten: t [[Spieringmeer]] in t noorden, t (olde) Haorlemmermeer in t midden en t [[Leidsemeer]] in t zuden. Veur delen van disse meren bestonden plaatselik ok namen as Hellemeer en Olde Meer, maor dat waren delen van de veurneumde meren. Deur turf ofstaeken (veural deur Haorlemmers) veur de brandstofveurzening van de greuiende staeden en eure bedrievigheid en as gevolg van golfofslag deur slechte of ontbrekkend dieken verdwaen daor met name an de noordeliken en oostelike walkaanten störig meer vaenland. Dee meren smolten omstraeks 1500 nao nen trop haevige stormen samen tot t (ni'je) Haorlemmermeer, t grootste meer van [[Holland (gewest)|Holland]], met ne oppervlaakte van bi'jnao 17 doezend bunder. Vanwaege t wooste en landvraetende gedrag van t meer kreg t den bi'jname den "Waterwolf".

Umstraeks [[1477]] kwammen t olde Haorlemmermeer en t Leidsemeer bi'j den [[Vennep]] in vri'je verbinding met mekare. In [[1508]] wierden de letste stukskes landbrugge (dee t olde Haorlemmermeer en t Spieringmeer van mekare scheidden) vortespeuld. Hierbi'j ging ok de belangriekste verbindink aover land tussen Haorlem en Amsterdam via [[Sloten]] verloren, waornao allenig den weg via den [[Spaorndammerdiek]] aoverblaef. Ok hier bestond t gevaor dat de landverbindink dee t Haorlemmermeer van t [[IJ]] scheidden verloren zol gaon, maor mit völle meuite kon in de jaoren nao 1509 den Spaorndammerdiek hersteld worden, waordeur t Haorlemmermeer uutendelik geen deel meer zol waen van den [[zeearm]] met zalt water den zich vanof de Zuderzee westweerts via t IJ uutstrekten.

Neet allenig ging völle land verloren, ok verschillende darpen, waoronder Ni'jerkarke, Sloten en Viefhuzen (Zuud-Schalkwiek), wierden deur t water verzoppen. Van t darpsgebeed van [[Aalsmeer]] was meer as de helfte vort, maor de darpskern van Aalsmeer blaef net buten de walkaanten van t meer beholden.

Op 26 mei [[1573]] vond tiedens den Krieg van Haorlem den [[slag op t Haorlemmermeer]] plaatse tussen nen Spaansen vloot onder leiding van Bossu en nen Hollandsen vloot onder leiding van Marinus Brandts.

Den "Waterwolf" maakten n gerochtmakend slachtoffer op 7 jannewaori [[1629]] to [[Frederik Hendrik van de Palts|Frederik Hendrik]], den oldsten zunne van [[Frederik V van de Palts]] verzop op nen boottocht van [[Den Haag]] naor [[Amsterdam]]. Zi'j waren op tocht egaone um den deur [[Piet Hein]] op de Spanjolen buutgemaakten zilverschat in Amsterdam te bekieken, maor kwammen terechte in nen haevigen storm. t Schip verzop en er verzoppen veer zeeleu. Den "Winterkönning" aoverlaefden maor net.

=== Plannen tot dreugemaken ===
Al in de 17e eeuwe wierden, onder andere deur [[Leeghwater]], plannen emaakt um t Haorlemmermeer dreuge te malen. In 1641 brech Leeghwater zien Haorlemmermeerbook uut. Daorveur zollen rondumme 200 möllen neudig ewest waen. Deur de hoge kosten enerzieds en de scheepvaort- en visseri'jbelangen van [[Haorlem]] en [[Leiden]] anderzieds kwammen t neet tot dreugmaking.

End [[1836]] hadden twee stormen t water tot an de poorten van Leiden en [[Amsterdam]] op-ejagd, waornao [[Willem I der Nederlanden|könning Willem I]] in [[1837]] beslot dat t meer dreugemalen mos worden. Bi'j Könninklik besluut van [[1 augustus]] wierd ne kommissie belast met t maken van n ontwarp veur de dreugmaking. Dit ontwarp leet aeven op zich wochten; pas to in [[1839]] Amsterdam en Leiden wier te kampen hadden mit aoverlast kwam der schot in de zaak. Veur t graoven van de Ringvaort en de bedieking stok Jonkheer [[Frederik van de Poll]] in mei [[1840]] bi'j [[Hillegum]] de eersten schuppe in de grond. Nao acht jaor graoven was t meer noe volledig of-eslotten deur nen ringdiek van 59,5 km lengte en 0,70 tot 1,70 m heugte. 

In tussentied was beslotten um de dreugmaking helemaol met stoomkracht te doon: n unikum in dee tied. In [[1845]] wordden daorveur eerstmaol n proof-stoomtuug ebouwd, t Gemaol De Leeghwater, dat in [[1848]] begon met t dreugmalen. In [[1849]] wierden de andere twee stoomgemalen in gebruuk enommen: [[Gemaol De Cruquius]] en [[Gemaol De Lynden]]. De gemaolen wierden eneumd naor leu dee-t den anzet hadden egovven tot dreugmaking (Nicolaus Cruquius en Frans Godard, baron van Lynden van Hemmen). Uutendelik veel t meer op [[1 juli]] [[1852]] dreuge.

Nao t dreugeworden duurden t nog tot [[1855]] veurdat Haorlemmermeer ne gemeente wierd. Veurdeen bunt der plannen ewest um Haorlemmermeer in twee gemeenten in te daelen, waorbi'j t noordelike deel bi'j Noord-Holland evoogd zol worden en t zuden bi'j [[Zuud-Holland]]. Den eersten börgemeister was Mr. M.S.P. Pabst.

In den polder wordden twee darpen esticht: Kruusdarp (t latere [[Heufddarp]]) en [[Venneperdarp]] (t lateren [[Ni'j-Vennep]]). Kruusdarp ontwikkelden zich al raps tot t belangriekste darp van den polder, mede deurdat hier t gemeentehoes ebouwd wierd. Ok t polderhuus kwam in dit darp. Later kwammen der meer darpen, waorvan [[Badhovedarp]] en [[Zwaonenbörg]] de grootsten bunt.

Anvankelik was Haorlemmermeer ne boerengemeente. In de [[20ste eeuw]] kwam den glastuunbouw op en wierd den lochthaven Schiphol ontwikkeld. Zowal rondumme Schiphol as Heufddarp bunt völle bedrieventerreinen en kantoorparken. Völle internasionale bedrieven hebt hier ne vestiging. In [[2002]] wierd naobi'j Heufddarp de [[Floriade]] eholden.

== Geografie ==
Haorlemmermeer besteet uut 26 kernen en is ene van de grootste gemeenten van [[Nederland]]. Haorlemmermeer is ok ne gemeente van taegenstellingen: verstaedeliking taegenaover platteland, grootschaoligheid taegenaover kleinschaoligheid, 'hightech' taegenaover boeren bedrievigheid.

=== Darpen ===
Langs den ringdiek ligt met de klokke met de volgende darpen en naoberschappen, vake taegenaover ne plaatse an de aoverziede van de Ringvaort: [[Lijnden]], [[Badhovedarp]] [[Sloten]], [[Ni'je Meer]]*, [[Schiphol-Oost]]** ([[Amstelvene]]), [[Olde Meer]], [[Aalsmeerderbrugge]] ([[Aalsmeer]]), [[Riesenholt]] ([[Aalsmeer]]), [[Börgervaene]], [[Leimuderbrugge]] ([[Leimuden]]), [[Weteringbrugge]] ([[Olde Wetering]]), [[Vraebörg]]** ([[Ni'je Wetering]]), [[Huugsloot]]**, [[Butenkaag]] ([[Kaag-Darp]]), [[Lisserbrook]] ([[Lisse]]), [[Beinsdarp]] ([[Hillegum]]), [[Zwaonshook]] ([[Bennebrook]]), [[Cruquius]], [[Viefhuzen]] ([[Haorlem]]), [[Ni'jebrugge]] en [[Zwaonenbörg]] ([[Halfweg]]).

Binnen den diek ligt: [[Boesingheliede]], [[Cruquius-Oost]]**, [[Weberbuurt]]**, [[Heufddarp]], [[Den Hook]]*, [[Rozenbörg]], [[Lochthaven Schiphol]], [[Schiphol-Riek]], [[Ni'j-Vennep]], [[t Kaobel]]* en [[Abbenes]].

(Legenda: * : wordt deur de gemeente apart ezene as gebeedsdiel binnen de naobi'j-elaegen plaatse; ** : wordt neet offisieel deur de gemeente as aparte karn erkend.)

== Galleri'je ==
<gallery>
Ofbeelding:Hoofddorp_polderhuus.jpg|Polderhoes in Heufddarp
Ofbeelding:Lijnden het gemaal.jpg|Gemaol in Lienden
Ofbeelding:Vijfhuizen centrum.jpg|t Darp Viefhuzen
Ofbeelding:Schiphol lochthaavn.jpg|Lochthaven Schiphol
</gallery>

== Uutgaonde verwiezingen ==
* [http://www.haarlemmermeer.nl/ Offisiële webstae van de gemeente]
* [http://www.meerhistorie.nl/ Aover de geschiedenis van de Haorlemmermeer]
* [http://www.ngw.nl/h/haarlemm.htm t Waopen van Haorlemmermeer]
* [http://www.gemalen.nl/verhalen/jaartallen1900.asp Geschiedenis van Haorlemmermeer in jaortallen]
* [http://www.onderwijsinhaarlemmermeer.nl/personeel/default_scholen.asp Aoverzicht scholen Gemeente Haorlemmermeer]
* [http://www.historisch-museum-haarlemmermeer.nl/ Historiesh Museum Haorlemmermeer]

{{Noord-Hollaand}}
{{Dialekt|act||Algemene Nedersaksiese Schriefwieze}}

[[Kategorie:Gemeente in Noord Hollaand]]
