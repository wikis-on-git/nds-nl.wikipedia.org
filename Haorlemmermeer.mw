{{Gemeante
| naam = Hoarlemmermeer
| bestaandsnaam vlagge = Haarlemmermeer vlag.png
| bestaandsnaam woapn = Haarlemmermeer wapen.png
| lokatie = LocatieHaarlemmermeer
| proveensie = [[Ofbeelding:Flag North-Holland, Netherlands.svg|20px|Noord-Holland]] [[Noord-Holland]]
| heufdplaats = [[Hoofddorp]]
| öppervlakte = 185,31
| öppervlakte laand = 180,03
| öppervlakte water = 5,28
| inwonners = 140.000
| doatum inwonners = 29 augustus 2007
| dichtheid = 759
| breedtegroad = 52/19/0/N
| lengtegroad = 4/41/0/E
| verkeersoader = [[A4]], [[A5]], [[A9]], [[N201]], [[N205]], [[N207]], [[N232]], Schipholspoorliene
| netnummer = 020, 023, 0252, 0297
| postkode = 1117-1119, 1160-1161, 1170-1175, 1435-1438, 2130-2144, 2150-2158, 2165
| webstie = [http://www.haarlemmermeer.nl/ www.haarlemmermeer.nl]
}}
Den '''Hoarlemmermeer''' is ne Nederlandse dreugmakeri-je en geliek-eneumde gemeente in et zuden van de Nederlandse previensie [[Noord-Hollaand]]. Veurdat et dreugemaakt wodden in de joaren 1849-1852 was et Hoarlemmermeer eeuwenlange nen unmundeg groten waterplas.

Den Hoarlemmermeer is umgeaven deur de Ringvoart. In et noordoosten van de gemeente ligt den lochhaven [[Schiphol]]. Op 29 augustus 2007 wierd in Hoofddorp den 140.000en inwonner geboren. De heufdplaatse Hoofddorp telt ruum 70.000 inwonners.

== Geskiednis ==
Den Hoarlemmermeer is vanof 1852 ne landstreake en dreugmakeri-je ten zuudwesten van [[Amsterdam]].

In de [[middeleeuwn]] waren vanof de 13e eeuwe tussen Amsterdam, [[Hoarlem]] en [[Leiden]] op zien minst dree veanmeren, te wetten: et [[Spieringmeer]] in et noorden, et (olde) Hoarlemmermeer in et midden en et [[Leidsemeer]] in et zuden. Veur delen van dizze meren bestonden plaatselek ok namen as Hellemeer en Olde Meer, moar dat waren delen van de veurneumde meren. Deur turf ofsteaken (veural deur Hoarlemmers) ten behoove van de braandstofveurzening van de greujende steaden en eure bedrievigheid en as gevolg van golfofslag deur slechte of ontbrekkend dieken verdwean doar met name an de noordeleken en oosteleke walkaanten stöareg meer veanlaand. Dee meren smolten omstreaks 1500 noa nen trop heavige stormen samen tot et (ni-je) Hoarlemmermeer, et grootste meer van [[Hollaand (gewest)|Hollaand]], met ne oppervlaakte van bi-jnoa 17 doezend bunder. Vanweage et wooste en landvreatende gedrag van et meer kreg et den bi-jname den "Waterwolf".

Umstreaks [[1477]] kwammen et olde Hoarlemmermeer en et Leidsemeer bi-j den [[Vennep]] in vri-je verbinding met mekare. In [[1508]] wierden de letste stukskes laandbrugge (dee et olde Hoarlemmermeer en et Spieringmeer van mekare scheidden) vort espeuld. Hierbi-j ging ok de belangriekste verbindink oaver laand tussen Hoarlem en Amsterdam via [[Sloten]] verloren, woarnoa alleneg den weg via den [[Spaorndammerdiek]] oaverbleaf. Ok hier bestond et gevoar dat de laandverbindink dee et Hoarlemmermeer van et [[IJ]] scheidden verloren zol goan, moar mit völle meujte kon in de joaren noa 1509 den Spaorndammerdiek hersteld wodden, woardeur et Hoarlemmermeer uutendelek geen deel meer zol wean van den [[zeearm]] met zalt water den zich vanof de Zuderzee westweerts via et IJ uutstrekten.

Neet alleneg ging völle land verloorn, ok verskillende darpen, woaronder Ni-jerkarke, Sloten en Viefhuze (Zuud-Schalkwiek), wierden deur et water verzoppen. Van et darpsgebeed van [[Aalsmeer]] was meer as de helfte vort, moar de darpskern van Aalsmeer bleaf net buten de walkaanten van et meer beholden.

Op 26 mei [[1573]] vond tiedens den Krieg van Hoarlem den [[slag op et Hoarlemmermeer]] plaatse tussen nen Spaansen vloot under leiding van Bossu en nen Hollandsen vloot onder leiding van Marinus Brandts.

Den "Waterwolf" maken een gerochtmakend slachtoffer op 7 januari [[1629]] toon [[Frederik Hendrik van de Palts|Frederik Hendrik]], den oldsten zunne van [[Frederik V van de Palts]] verzop op nen boottocht van [[Den Haag]] noar [[Amsterdam]]. Zi-j waren op tocht egoane um den deur [[Piet Hein]] op de Spanjolen buutgemaakten zilverschat in Amsterdam te bekieken, moar kwamen terechte in nen heavigen storm. Et schip verzop en er verzoppen veer zeeleu. Den "Winterkönning" oaverleafden moar net.

=== Plannen tot dreugemaken ===
Al in de 17e eeuwe wierden, under andere deur [[Leeghwater]], plannen emaakt um et Hoarlemmermeer dreuge te malen. In 1641 brech Leeghwater zien Hoarlemmermeerbook uut. Doarveur zollen rundumme 200 möllen neudig ewest wean. Deur de hoge kosten enerzieds en de scheepvoart- en visseri-jbelangen van [[Hoarlem]] en [[Leiden]] anderzieds kwamen et neet tot dreugmaking.

End [[1836]] hadden twee stormen et water tot an de poortn van Leiden en [[Amsterdam]] opejagd, woarnoa [[Willem I der Nederlanden|könning Willem I]] in [[1837]] beslot dat et meer dreugemaaln mos wodden. Bi-j Könnenklek besluut van [[1 augustus]] wierd ne kommissie belast met et maken van een ontwarp veur de dreugmaking. Dit ontwarp leet eam op zich wochten; pas toon in [[1839]] Amsterdam en Leiden wier te kampen hadden mit oaverlast kwamen der schot in de zaak. Veur et groaven van de Ringvoart en de bedieking stok Jonkheer [[Frederik van de Poll]] in mei [[1840]] bi-j [[Hillegom]] de eersten skuppe in de groond. Noa acht joar groaven was et meer noe volledig af eslotten deur nen ringdiek van 59,5 km lengte en 0,70 tot 1,70 m heugte. 

In tussentied was beslotten um de dreugmaking helemoal met stoomkracht te doon: een unikum in dee tied. In [[1845]] wodden doarveur eerstmaol een proof-stoomtuug ebouwd, et Gemoal De Leeghwater, dat in [[1848]] begon met et dreugmaaln. In [[1849]] wierden de aandere twee stoomgemalen in gebruuk enommen: [[Gemoal De Cruquius]] en [[Gemoal De Lynden]]. De gemoalen wierden eneumd noar leu dee-t den anzet hadden egovven tot dreugmaking (Nicolaus Cruquius en Frans Godard, baron van Lynden van Hemmen). Uutendelek veel et meer op [[1 juli]] [[1852]] dreuge.

Noa et dreugewodden duurden et nog tot [[1855]] veurdat Hoarlemmermeer ne gemeente wierd. Veurdeen bunt er plannen ewest om Hoarlemmermeer in twee gemeenten in te daelen, worrbi-j et noordeleke deel bi-j Noord-Hollaand zol wödden evoogd en et zuden bi-j [[Zuud-Hollaand]]. Den eersten börgemeister was Mr. M.S.P. Pabst.

In den polder wodden twee darpen esticht: Kruusdarp (et latere [[Hoofddorp]]) en [[Venneperdarp]] (et lateren [[Ni-j-Vennep]]). Kruusdarp ontwikkelden zich al raps tot et belangriekste darp van den polder, mede deurdat hier et gemeentehoes ebouwd wierd. Ok et polderhuus kwam in dit darp. Later kwamen der meer darpen, woarvan [[Badhoovedarp]] en [[Zwanenburg]] de grootsten bunt.

Anvankelek was Hoarlemmermeer ne boerengemeente. In de [[20ste eeuw]] kwam den glastuunbouw op en wierd den lochhaven Schiphol ontwikkeld. Zowal rundumme Schiphol as Hoofddorp bunt völle bedrieventerreinen en kantoorparken. Völle internasjonaale bedrieve hebt hier ne vestiging. In [[2002]] wierd noabi-j Hoofddorp de [[Floriade]] eholden.

== Geografie ==
Hoarlemmermeer besteet uut 26 kernen en is ene van de grootste gemeenten van [[Nederlaand]]. Haarlemmermeer is ok ne gemeente van teagenstellingen: versteadeleking teagenoaver plattelaand, grootschaligheid teagenoaver kleinschaligheid, 'hightech' teagenoaver boeren bedrievigheid.

=== Darpen ===
Langs den ringdiek ligt met de klokke met de volgende darpen en noaberschappen, vake teagenoaver ne plaatse an de oaverziede van de Ringvoart: [[Lijnden]], [[Badhoevedorp]] [[Sloten]], [[Ni-je Meer]]*, [[Schiphol-Oost]]** ([[Amstelvene]]), [[Olde Meer]], [[Aalsmeerderbrugge]] ([[Aalsmeer]]), [[Riesenholt]] ([[Aalsmeer]]), [[Burgerveane]], [[Leimuderbrugge]] ([[Leimuden]]), [[Weteringbrugge]] ([[Olde Wetering]]), [[Vredeburg]]** ([[Ni-je Wetering]]), [[Huugsloot]]**, [[Butenkaag]] ([[Kaag-Darp]]), [[Lisserbrook]] ([[Lisse]]), [[Beinsdarp]] ([[Hillegom]]), [[Zwoanshook]] ([[Bennebrook]]), [[Cruquius]], [[Viefhuzen]] ([[Haarlem]]), [[Nijebrugge]] en [[Zwoanenburg]] ([[Halfweg]]).

Binnen den diek ligt: [[Boesingheliede]], [[Cruquius-Oost]]**, [[Weberbuurt]]**, [[Hoofddorp]], [[Den Hook]]*, [[Rozenburg]], [[Lochhaavn Schiphol]], [[Schiphol-Riek]], [[Ni-j-Vennep]], [['t Koabel]]* en [[Abbenes]].

(Legenda: * : wödt deur de gemeente apart ezene as gebeedsdiel binnen de noabi-j-elaegen plaatse; ** : wödt neet officieel deur de gemeente as aparte karn erkend.)

== Galleri-je ==
<gallery>
Ofbeelding:Hoofddorp_polderhuus.jpg|Polderhoes in Hoofddorp
Ofbeelding:Lijnden het gemaal.jpg|Gemoal in Lienden
Ofbeelding:Vijfhuizen centrum.jpg|Et darp Viefhuzen
Ofbeelding:Schiphol lochthaavn.jpg|Lochhaven Schiphol
</gallery>

== Uutgoande verwiezingen ==
* [http://www.haarlemmermeer.nl/ Officiële webstea van de gemeente]
* [http://www.meerhistorie.nl/ Oaver de geskiednis van de Haarlemmermeer]
* [http://www.ngw.nl/h/haarlemm.htm Het woapen van Haarlemmermeer]
* [http://www.gemalen.nl/verhalen/jaartallen1900.asp Geskiednis van Haarlemmermeer in joartallen]
* [http://www.onderwijsinhaarlemmermeer.nl/personeel/default_scholen.asp Oaverzicht schooln Gemeente Haarlemmermeer]
* [http://www.historisch-museum-haarlemmermeer.nl/ Historiesh Museum Haarlemmermeer]

{{Noord-Hollaand}}

[[Kattegerie:Achterhooks artikel]]
[[Kattegerie:Gemeente in Noord Hollaand]]

[[an:Haarlemmermeer]]
[[br:Haarlemmermeer]]
[[ca:Haarlemmermeer]]
[[da:Haarlemmermeer]]
[[de:Haarlemmermeer]]
[[en:Haarlemmermeer]]
[[eo:Haarlemmermeer]]
[[es:Haarlemmermeer]]
[[eu:Haarlemmermeer]]
[[fa:هارلمرمیر]]
[[fi:Haarlemmermeer]]
[[fr:Haarlemmermeer]]
[[id:Haarlemmermeer]]
[[is:Haarlemmermeer]]
[[it:Haarlemmermeer]]
[[ja:ハーレマーメール]]
[[jv:Haarlemmermeer]]
[[la:Haarlemmermeer]]
[[li:Haarlemmermeer]]
[[ms:Haarlemmermeer]]
[[nl:Haarlemmermeer]]
[[nn:Haarlemmermeer]]
[[pl:Haarlemmermeer]]
[[ro:Haarlemmermeer]]
[[ru:Харлеммермер]]
[[sl:Haarlemmermeer]]
[[sv:Haarlemmermeer]]
[[sw:Haarlemmermeer]]
[[th:ฮาร์เลมเมอร์เมร์]]
[[vi:Haarlemmermeer]]
[[vo:Haarlemmermeer]]
[[war:Haarlemmermeer]]
[[zea:Haarlemmermeer]]
