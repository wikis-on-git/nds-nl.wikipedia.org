{{Gemiente |
naeme = Haarlemmermeer |
bestaansnaeme vlagge = Haarlemmermeer vlag.png |
bestaansnaeme waopen = Haarlemmermeer wapen.png |
lekaosie = LocatieHaarlemmermeer |
perveensie = [[Ofbeelding:Flag North-Holland, Netherlands.svg|20px]] [[Noord-Holland]] |
heufdplak = [[Hoofddorp]] |
oppervlak = 185,31 |
oppervlak laand = 180,03 |
oppervlak waeter = 5,28 |
inwoners = 140.000|
daotum inwoners = [[29 augustus]] [[2007]] |
dichthied = 759 |
brettegraod = 52° 19 |
lengtegraod = 4° 41 |
verkeersaoder = {{A4}} {{A5}} {{A9}} {{N201}} {{N205}} {{N207}} {{N232}}, Schipholspoorliene |
netnummer = 020, 023, 0252, 0297 |
postkode = 1117-1119, 1160-1161, 1170-1175, 1435-1438, 2130-2144, 2150-2158, 2165 |
webstee = [http://www.haarlemmermeer.nl/ www.haarlemmermeer.nl] |
}}
Den '''Haarlemmermeer''' is een Nederlaandse drögmakeri-j en geliekgeneumde gemeente in et zuden van de Nederlaandse proveensie [[Noord-Hollaand]]. Veur et drögmaken in de joaren 1849-1852 was et Haarlemmermeer eeuwenlange een unmundig groten woaterplasse.

Den Haarlemmermeer is umgeaven deur de Ringvaarte. In et noordoosten van de gemeente ligt de lochthaven [[Schiphol]]. Op 29 augustus 2007 wierd in Hoofddorp den 140.000e inwonner geboren. De heufdplaetse Hoofddorp telt ruum 70.000 inwonners.

==Geskiednis==
Den Haarlemmermeer is vanof 1852 een landstreake en drögmakeri-j ten zuudwesten van [[Amsterdam]].

In de [[middeleeuwn]] wierden vanof den 13e eeuwe tussen Amsterdam, [[Haarlem]] en [[Leiden]] minstens dree veenmeren, te wetten: et [[Spieringmeer]] in et noorden, et (olde) Haarlemmermeer in et midden en et [[Leidsemeer]] in et zuden. Veur delen van dizzen meren bestonden plaetselek ok noamen as Hellemeer en Olde Meer, moar dat wierden dealen van de veurnoomde meren. Deur turf ofsteaken (veural deur Haarlemmers) ten behoove van de braandstofveurzening van de greujenden steden en hun bedrievigheid en as gevolg van golfofslag deur slechten of ontbrekkende dieken verdwenen doar met noame an den noordeleken en oosteleken walkaanten echter steeds meer veenlaand. Dee meren smolten omstreaks 1500 noa een tröp heavige stormen soamen tot et (ni-je) Haarlemmermeer, et grootsten meer van [[Hollaand]], mit een oppervlaakte van bi-jnoa 17 doezend bunder. Vanweage et wooste en landvreatende gedrag van et meer kreg et de bi-jnoam den "Woaterwolve".

Umstreaks [[1477]] kwamen et olde Haarlemmermeer en et Leidsemeer bi-j den [[Vennep]] in open verbindink mit elkoar. In [[1508]] wierden de letsten stukskes laandbrugge (dee et olde Haarlemmermeer en et Spieringmeer van elkaar scheidden) vort espoold. Hierbi-j gingen ok den belangrieksten verbindink oaver laand tussen Haarlem en Amsterdam via [[Sloten]] verloren, woarnoa allenig de wegge via de [[Spaorndammerdiek]] oaverblif. Ok hier bestond et gevoar dat den laandverbindink dee et Haarlemmermeer van et [[IJ]] apärt deed holden verloren zol goan, moar mit veul meujte kon in de joaren noa 1509 den Spaorndammerdiek hersteld wödden, woardeur et Haarlemmermeer uutendelek geen dele meer zol wean van de [[zeearm]] mit zalt woater dee zich vanof den Zuderzee westweerts deur et IJ uutstrekten.

Neet allenig ging veul land verloorn, ok verskillende darpen, woaronder Ni-jerkarke, Sloten en Viefhuze (Zuud-Schalkwiek), wierden deur et woater verzoppen. Van et darpsgebeed van [[Aalsmeer]] was meer dan de helfte vort, moar de darpskarn van Aalsmeer blif net buten de walkaanten van et meer beholden.

Op 26 mei [[1573]] vond tiedens den Krieg van Haarlem tussen een Spaansen vloote under leiding van Bossu en een Hollaandse vlote under leiding van Marinus Brandts.

Den "Woaterwolve" maakten een gerochtmakend slachtoffer op 7 januari [[1629]] toon [[Frederik Hendrik van de Palts|Frederik Hendrik]], de oldsten zunne van [[Frederik V van de Palts]] verzöp op een boottochte van [[Den Haag]] noar [[Amsterdam]]. Zi-j waren op tocht egoan um den deur [[Piet Hein]] op de Spanjolen buutgemaakten zilverschatte in Amsterdam te bekieken, moar kwamen terechte in een heavige storm. Et schip verzop en er verzoapen veere zeeleu. De "Winterkunnink" oaverleafden moar net.

=== Plannen tot drögmaken ===
Al in de 17e eeuwe wierden, under aandere deur [[Leeghwater]], plannen emaakt um et Haarlemmermeer dröge te malen. In 1641 brecht Leeghwater zien Haarlemmermeerbook uut. Doarveur zollen rundumme 200 mölle neudig ewest wean. Deur de hoogn kosten enerzieds en de scheepveert- en visseri-j belangen van [[Haarlem]] en [[Leiden]] anderzieds kwamen et neet tot drögmakink.

End [[1836]] hadden twee stormen et woater tot de poortn van Leiden en [[Amsterdam]] opejeagd, woarnoa [[Willem I der Nederlanden|koning Willem I]] in [[1837]] beslot dat et meer most wödden drögemaaln. Bi-j Kunningklek besluut van [[1 augustus]] wierd een commissie belast mit et maken van een ontwarp veur de drögmakink. Dit ontwarp leet eaven op zich wochten; pas toon in [[1839]] Amsterdam en Leiden wier te kampen hadden mit oaverlast kwamen er schotte in den zaak. Veur het groaven van de Ringveerte en den bedieking plaetsten Jonkhere [[Frederik van de Poll]] in mei [[1840]] bi-j [[Hillegom]] den eersten sköppe in de groond. Noa acht joar groaven was et meer noe volledig af eslotten deur een ringdiek van 59,5 km lenge en 0,70 tot 1,70 m hoogte. 

Noen was beslotten um de drögmakink volledig mit stoomkraft te doon: een unicum in dee tied. In [[1845]] weerd doarveur eerstmaal een proof-stoomtuug ebouwd, et Gemoal De Leeghwater, dat in [[1848]] begon mit et drögmaaln. In [[1849]] wierden dee aandere twee stoomgemalen in gebruuk enommen: [[Gemoal De Cruquius]] en [[Gemoal De Lynden]]. De gemoalen wierden erneumd noar leu dee anvang hadden enommen tot drögmakink (Nicolaus Cruquius en Frans Godard baron van Lynden van Hemmen). Uuteindelek veel et meer op [[1 juli]] [[1852]] dröge.

Noa et dröge wödden duurde et nog tot [[1855]] veurdat Haarlemmermeer een gemeente wierd. Veurdeen bunt er plannen ewest om Haarlemmermeer in twee gemeenten in te daelen, worrbi-j het noordeleken dele bi-j Noord-Hollaand zol wödden evoogd en et zuden bi-j [[Zuud-Hollaand]]. Den eersten burgemeester was Mr. M.S.P. Pabst.

In den polder zollen twee darpen esticht wödden: Kruusdarp (et loatere [[Hoofddorp]]) en [[Venneperdarp]] (et lateren [[Ni-j-Vennep]]). Kruusdarp ontwikkelde zich al snelle tot et belangrieksten darp van de polder, mede deurdat hier et gemeentehoes ebouwd wierd. Ok et polderhuus kwamen in dit darp. Loater kwamen er meer darpen, woarvan [[Badhoovedarp]] en [[Zwoanenburg]] de grootsten bunt.

Anvaankelek was Haarlemmermeer een boerengemeente. In de [[20e eeuw]] kwam de glastuunbouw op en wierd de lochthaven Schiphol ontwikkeld. Zowal rundumme Schiphol as Hoofddorp bunt veul bedrieventerreinen en kantoorparken. Veul internasjonaale bedrieven hebt hier een vestiging. In [[2002]] wierd noabi-j Hoofddorp de [[Floriade]] eholden.

==Geografie==
Haarlemmermeer besteet uut 26 karnen en is een van de grootsten gemeenten van [[Nederlaand]]. Haarlemmermeer is ok een gemeente van teagenstellingen: verstedeleking teagenoaver plattelaand, grootschaligheid teagenoaver kleinschaligheid, 'hightech' teagenoaver boeren bedrievigheid.

===Darpen===
Langs de ringdiek ligt met de klokke mer de volgende darpen en noaberschappen, mangs teagenoaver een plaetse an de oaverziede van de Ringveerte: [[Lijnden]], [[Badhoevedorp]] [[Sloten]], [[Nije Meer]]*, [[Schiphol-Oost]]** ([[Amstelvene]]), [[Olde Meer]], [[Aalsmeerderbrugge]] ([[Aalsmeer]]), [[Riesenholt]] ([[Aalsmeer]]), [[Burgervene]], [[Leimuderbrugge]] ([[Leimuden]]), [[Weteringbrugge]] ([[Olde Wetering]]), [[Vredeburg]]** ([[Nije Wetering]]), [[Huugsloot]]**, [[Butenkaag]] ([[Kaag-Darp]]), [[Lisserbrook]] ([[Lisse]]), [[Beinsdarp]] ([[Hillegom]]), [[Zwoanshook]] ([[Bennebrook]]), [[Cruquius]], [[Viefhuzen]] ([[Haarlem]]), [[Nijebrugge]] en [[Zwoanenburg]] ([[Halfwegge]]).

Binnen den diek liggen: [[Boesingheliede]], [[Cruquius-Oost]]**, [[Weberbuurt]]**, [[Hoofddorp]], [[Den Hook]]*, [[Rozenburg]], [[Lochthaavn Schiphol]], [[Schiphol-Riek]], [[Ni-j-Vennep]], [['t Koabel]]* en [[Abbenes]].

(Legenda: * : wödt deur de gemeente apärt ezeen as gebeedsdiel binnen de noabi-jgelaegen plaetse; ** : wödt neet officieel deur de gemeente as apärte karn erkend.)

==Galleri-je==
<gallery>
Ofbeelding:Hoofddorp_polderhuus.jpg|Polderhoes in Hoofddorp
Ofbeelding:Lijnden_gemoal.jpg|Gemoal in Lienden
Ofbeelding:Viefhuuze.jpg|Et darp Viefhuzen
Ofbeelding:Schiphol_lochthaavn.jpg|Lochthaven Schiphol
</gallery>

==Uutgoande verwiezingen==
* [http://www.haarlemmermeer.nl/ Officiële webstee van de gemeente]
* [http://www.meerhistorie.nl/ Oaver de geskiednis van de Haarlemmermeer]
* [http://www.ngw.nl/h/haarlemm.htm Het woapen van Haarlemmermeer]
* [http://www.gemalen.nl/verhalen/jaartallen1900.asp geskiednis van Haarlemmermeer in joartallen]
* [http://www.onderwijsinhaarlemmermeer.nl/personeel/default_scholen.asp Oaverzichte schooln Gemeente Haarlemmermeer]
* [http://www.historisch-museum-haarlemmermeer.nl/ Historisch Museum Haarlemmermeer]

{{Noord-Hollaand}}
{{NederlaandsePrevinsies}}
[[Kattegerie:Gemeente in Noord Hollaand]]
[[Kattegerie:Achterhooks_artikel]]
[[Kattegerie:Noord-Hollaand]]

[[da:Haarlemmermeer]]
[[de:Haarlemmermeer]]
[[en:Haarlemmermeer]]
[[es:Haarlemmermeer]]
[[fi:Haarlemmermeer]]
[[fr:Haarlemmermeer]]
[[id:Haarlemmermeer]]
[[it:Haarlemmermeer]]
[[ja:ハーレマーメール]]
[[jv:Haarlemmermeer]]
[[la:Haarlemmermeer]]
[[li:Haarlemmermeer]]
[[ms:Haarlemmermeer]]
[[nl:Haarlemmermeer]]
[[nn:Haarlemmermeer]]
[[pl:Haarlemmermeer]]
[[ro:Haarlemmermeer]]
[[sl:Haarlemmermeer]]
[[sv:Haarlemmermeer]]
[[vi:Haarlemmermeer]]
[[vo:Haarlemmermeer]]
[[zea:Haarlemmermeer]]
