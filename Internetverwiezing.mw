[[Ofbeelding:Hyperlink-Wikipedia.svg|thumb|Zo ziet een verwiezing der miestal uut]]
Een '''internetverwiezing''' (of körtweg: '''verwiezing''') is een [[computer]]- en [[internet]]term en duudt op een rifferentie die-j deursturen naor een aandere [[bladziede]] of [[webstee]] binnen een [[hypertekst|ypertekstdokement]].

't Element dä-j activeren kunnen van de internetverwiezing wört 't '''anker''' enuump; miestal is dit een stukkien tekst, mär 't kan ok bieveurbield een knoppe, invulbaor veld, of plekke in een ofbielding wezen.

't Volgen van een internetverwiezing (bieveurbield deur derop te klikken) roept een aandere plekke in de ypertekst op, miestal een aandere bladziede. In interactieve [[naoslagwärk]]en en [[elpsysteem|elpsystemen]], bieveurbield, bin de ankers vuulal termen, waor de op-eroepen bladziedes naodere uutleg over geven. 

Vuul ypertekst is te verdielen in onofaankelijk onder-ollen verzämelingen "yperdokementen"; 't [[wereldwiede web]] bestet bieveurbield uut [[webstee|websteden]]. Disse dokementen ebben miestal een algemien veurblad ([[veurblad]] van een webstee). 't Mäken van internetverwiezingen naor aandere bladziedes as de beginbladziede wört ''diepverwiezen'' enuump.

[[Kategorie:Sallaands artikel]]
[[Kategorie:Internet]]
