De Ebionieten waren 'n jeuds-kristlike groepering binnen 't vrogge kristendom en deur de karkva's zo an-eduud. Zi'j woonden in Transjordanië. De Ebionieten gebruukten 'n eagen evangelie bekend as 't Evangelie van de Ebionieten.

De benaming kump dunk oons van 't Hebreewse woord veur armen, Ebjonim. Deze Ebionieten waren zowel jeuds as kristlik, umdat zi'j de jeudse leer nie verwörpen. Zi'j geleufden dat Jezus de netuurlike zeune van Spieker-Jozef en Maria was, mar bi'j de deup deur God was ‘uut-ekeuzen’ als de meest rechtskaopen meanse op eerde. Worum as Jezus, voolgs eur, de aldereersten meanse waren die Gods Tora volledig eheurzaamd hef. En deur zien geheurzaamheid an de Tora wördden he rechtvaordigd, en dorumme de Kristus nuumd.

Naöst de Hebreewse geschriften liekt zi'j 'n eagen varsie van 't Evangelie voolgs Matteüs, of 'n bewarkte varsie dervan (beveurbeeld gien geboorteverhaal van 'n maagdlijke geboorte), te hemmen ehad. Van dit Evangelie bint allinnig mar 'n gammel fragmenten bewaord eblewen die deur de karkva's as ketteri'jen siteerd wördden.

{{Dialekt|sdz|[[Vechte|'t Vechtdal]]|ANS}}
[[Kategorie:Christendom]]
