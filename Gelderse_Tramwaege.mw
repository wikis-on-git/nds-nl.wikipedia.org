[[Ofbeelding:Tram in Emmerich.jpg|250px|thumb|Den Geldersen tram in Emmerik (D)]]
[[Ofbeelding:GTW Tram.jpg|250px|thumb|Tramlok dee in gebruuk was bi-j de GTW]]
[[Ofbeelding:Tram op de brug over de oude ijssel.jpg|250px|thumb|right|Tram op de brugge oaver den Olde Iessel bi-j Deutekem]]

De '''Gelderse Tramwaege''' of GTW was ne Nederlaandse [[tram]]wegmoatschoppi-je dee in den anvang van de 20ste eeuwe n tröpken tramlienen exploiteerden woarmet den Geldersen [[Achterhook]] wodden ontslotten. Der waren n antal wetteleke bepoalingen woar ne 'echte' spoorliene wal an mos voldoon en tramlienen neet, woardeur de lesten goedkoper an te leggen en te exploiteren waren.  

De moatschoppi-je wodden in [[1881]] op-ericht as de '''Geldersche Stoomtramweg Moatschoppi-je'''. Dizze moatschoppi-je reed anvankelek alleneg op de liene [[Arnem]] - Diern - Deutekem - [[Terborg]] - [[Anholt]]. In den löp van de tied is de exploitasie van de andere stoomtramlienen in den Achterhook (van den ZE, GWTM, TMDG en GOSM) en de Betuwe (BSM) ok bi-j de GTW terecht-ekommen umdat dizze andere stoomtram-moatschoppi-jen et heufd neet meer zelfstaandig boaven water konden holden. Éne van dee oaver-enommen moatschoppi-jen was de in [[1907]] op-erichte Tramweg Moatschoppi-je Zutfent-Emmerik. De ZE verboand under andere de staedn [[Zutfent]], [[Deventer]], vanof et station op et [[Potheufd]], [[Diern (Gelderland)|Diern]], [[Doezebarg]], [[Deutekem]] en [[Emmerik]]. 

In [[1934]] wodden den name veranderd in Gelderse Tramwaege. In den joaren 70 volgden nog nen naamswieziging in GSM ('''Geldersen Streekvervoers Moatschoppi-je'''), toon den tram allang was vervangen deur de busse. De GSM ging in [[1997]] op in et bedrief [[Oostnet]]. Vandage is ''dén Geldersen'' of ''dén Tram'' onderdeel van et vervoersbedrief [[Syntus]], dat met under meer [[lighttrain]]materioal de spoorliene tussen [[Arnhem]], [[Deutekem]] en [[Wenterswiek]] onderhöld.
Völle foto's en materioalen bunt te bekieken in et [[Openboar Vervoer Museum]] in Deutekem.

== Nen tram as duukboot ==
"Den onderzeeboot" was bi-j de GTW den bi-jnaam van nen [[machinist]] den bi-j [[Doezebarg]] bi-j de olde [[skipbrugge]] ne bochte verkeerd nam en met zienen tram in den [[Olde Iessel]] kwam. Hi-j kwam doar zunder kleerscheure vanof moar mos dit verhaal nog joaren heuren.

== Uutgaonde verwiezingen ==
#[http://www.smalspoormuseum.nl/Materieel/GTW.html Smalspoormuseum]
#[http://www.spoorzoeker.nu/index.html Spoorzeuker]
#[http://www.museumbus-amsterdam.nl/engels/autobussen_gtw475.htm Museumbus] (engels)
#[http://www.ovm-doetinchem.nl/gtw.htm Ovm]

[[Kattegerie:Achterhooks artikel]]
[[Kattegerie:Geskiedenis van den Achterhook]]
[[Kattegerie:Spoor]]
[[Kattegerie:Openboar vervouer]]

[[nl:Gelderse Tramwegen (GTW)]]
