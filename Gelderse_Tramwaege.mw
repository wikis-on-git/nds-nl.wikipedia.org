[[Ofbeelding:Tram in Emmerich.jpg|250px|thumb|Den Geldersen tram in Emmerik (D)]]
[[Ofbeelding:GTW Tram.jpg|250px|thumb|Tramloc dee in gebruuk was bi-j den GTW]]
[[Ofbeelding:Tram op de brug over de oude ijssel.jpg|250px|thumb|right|Tram op den brugge oaver den Olde Iessel bi-j Deutekem]]

Den '''Geldersen Tramweagen''' of GTW was nen Nederlaandsen [[tram]]weggemoatschoppi-je dee in den anvang van de 20den eeuwe en tröpken tramlienen exploiteerden woarmet den Geldersen [[Achterhook]] wöd ontslotten. Doar waren nen antal wetteleken bepoalingen woar nen 'echten' spoorliene wal an mös voldoon en nen tramliene neet, woardeur den letsten goedkoper an te leggen en te exploiteren was.  

Den moatschoppi-je wöd in [[1881]] op-ericht as den '''Gelderschen Stoomtramwegge Moatschoppi-je'''. Dizze moatschoppi-je reed anvankelek allenig op den liene [[Arnem]] - Diern - Deutekem - [[Terborg]] - [[Anholt]]. In den löp der tied is den exploitasie van de andere stoomtramlienen in den Achterhook (van den ZE, GWTM, TMDG en GOSM) en den Betuwe (BSM) ok bi-j den GTW terecht-ekommen umdat dizze andere stoomtram-moatschoppi-jen et heufd neet meer zelfstaandig boaven woater konden holden. Éne van dee oaver-enonmen moatschoppi-jen was den in [[1907]] op-erichte Tramweg Moatschoppi-je Zutfent-Emmerik. Den ZE verboand under andere den steedn [[Zutfent]], [[Deventer]], vanof et station op et [[Potheufd]], [[Diern (Gelderland)|Diern]], [[Doezebarg]], [[Deutekem]] en [[Emmerik]]. 

In [[1934]] wöd den noam veranderd in Gelderse Tramweagen. In den joaren doarnoa volgden nog nen noamswieziging in GSM ('''Geldersen Streekvervoers Moatschoppi-je'''), toon den tram allang was vervangen deurn de bus. Den GSM ging in [[1997]] op in et bedrief [[Oostnet]]. Vandage is ''dén Geldersen'' of ''dén Tram'' onderdele van et vervoersbedrief [[Syntus]], dat met under meer [[lighttrain]]materioal den spoorliene tussen [[Arnhem]], [[Deutekem]] en [[Wenterswiek]] onderholdt.
Völ foto's en materioalen bunt te bekieken in et [[Openboar Vervoer Museum]] in Deutekem.

== Nen tram as duukboot ==
"Den onderzeeboot" was bi-j den GTW den bi-jnoam van nen [[machinist]] dee bi-j [[Doezebarg]] bi-j den olde [[skipbrugge]] nen bochte verkeerd nam en met zien tram in den [[Olde Iessel]] kwam. Hi-j kwam doar zunder kleerscheuren vanof moar mös dit verhoal nog joaren heuren.

== uutgaonde verwiezingen ==
#[http://www.smalspoormuseum.nl/Materieel/GTW.html spoorwegmuseum]
#[http://www.spoorzoeker.nu/index.html spoorzoeker]
#[http://www.museumbus-amsterdam.nl/nederlands/autobussen_gtw475.htm en niet te vergeten de bus]
#[http://www.ovm-doetinchem.nl/gtw.htm het museum]


[[Kattegerie:Achterhooks_artikel]]
[[Kattegerie:Geskiednis van nen Achterhook]]
[[Kattegerie:20e eeuw]]
[[Kattegerie:Gelderlaand]]
[[Kattegerie:Spoor]]

[[nl:Gelderse_tramwegen]]
