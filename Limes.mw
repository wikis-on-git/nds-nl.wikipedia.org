[[Ofbeelding:Limes03.jpg|thumb|rekonstruksie van nen Romeinsen wachttoorn bi-j [[Rheinbrohl]]]]
Den '''''limes''''' ([[Latien]] veur '[[grenze]]') is de benaming van de grenze van et [[Romeinse Riek]]. Dizzen leep van de [[Noordzee]] langs den [[Rien]] en [[Donau]] noar de [[Zwarte Zee]]. Meer noar et oosten volgden den limes den [[Eufraat]] (vanof de tied van keizer [[Septimius Severus]] den [[Tigris]]); in et zuden was de [[Sahara]] ne natuurleke grenze dee eigen eisen an de rieksverdaedeging stelden.

== Weurdbetekkenis ==
Et [[Latien]]sen weurd limes is van eursprong ne laandmetersuutsproak en betekkenden anvankelek "grenspad", bi-jveurbeeld tussen twee akkers of wiengeerden. Loater kwam doar de betekkenis van "weg" bi-j. De betekkenis van "grenswegge" (in den zin van nen plaveiden weg langs [[fort]]en) is postklassiek en et gebruuk van de uutsproak in de kriegsbetekkenis as grensscheiding tussen et Romeinse Riek en de neet-underworpen gebeeden wodden deur [[Duutslaand|Duutse]] archeologen in-evoerd.

== De noordeleke rieksgrenze ==
[[Ofbeelding:Castellum.png|right|thumb|250px|Plattegroand van n [[castellum]]]]
Den limes wodden evörmd deur nen gördel van verdaedigingstoorns, standaardiseerde kampen veur [[auxilia|hulptröppe]] ([[castellum|castella]]) en legioensbases ([[castra]]), zoas [[Xanten|Castra Vetera]], [[Neuss (stad)|Novaesium]] en [[Ulpia Noviomagus Batavorum]]. Den gemiddelden ofstaand tussen de castella bedroog 6,5 kilometer; op groand hiervan zollen der nog verborgen of vort-espeulden castella in Nederlaand mötten waen.

Howal et weurd ''limes'' strikt enommen zol mötten sloan op de eigenleke grenze an den Rien, hadden de Romeinen ok verdaediging ''in de deepte'', zodat et bestoan van verstarkingen an de Waal en Maas annemmelek is. Verskillenden steen reste in den [[Maas]] bunt wal as militair beneumd. Bi-j [[Cuijk]] bunt de resten van n tiedelek kamp evonden. In de Late Oldheid wodden dizze deepteverdaediging uut-eebreid mit verstarkte bruggen in bi-jveurbeeld [[Maastricht]] en opni-j Cuijk. Doarnoast mot wodden esteld dat bi-jnoa elk [[castrum]] en elk [[castellum]] umrengd wierd deur n darp ([[vicus]]) dat deenstboar was an et fort.

== Geskiednis ==
Den limes is ontstoan toon de Romeinen in [[47|47 n. Chr.]] veur altied de veroavering van [[Germania]] opgaven. Zi-j trokken zich trög op den [[Rien]], dee de grenze wierd. Et projekt kan wödden ezene as underdeel van de laegerhervormingen van keizer [[Claudius]], howal de uutvoering ter plaatse in hende was van zienen generoal [[Corbulo]].

In Nederlaand wödden langs den Rien rundumme twinteg forten ebouwd. An den weg lagen [[wachttoorn]]s woarvan den onderlingen ofstaand dusdöäneg was dat zie van den enen noar den andere wachttoorn lecht tekkens kon ofgaeven.<ref>Verskillende wachttoorns bunt trög evonden bi-j de opgroavingen in den [[Vinex]]wiek [[Leidschen Rien]].</ref>

Den limes was neet allenig bedoold um et gebeed an de oaverkante van de revier te beheersen en vi-jandeleke invallen unmeugelek te maakn of te bestrieden. De kriegsveurzeeningen waarn ok en veural bedoold um toozicht uut te oefenen ovver den Rien as ene van den belangriekste verbindingen in et noordeleke deel van et Romeinse riek, tussen et Duutse Rienlaand en Brittannië. 

Bi-j den [[Bataafsen Opstaand]] van [[69]]-[[70]] wödden völle forten in braand estokken. Noa den opstaand bunt ze wier op-ebouwd. Ne volgende bouwtied blek tiedens et joar 200, toon de verstarkingen wödden herbouwd uut steen. uut de verwoostingsloagen lek et derop dat den limes rundumme et joar 240 is bezwaeken, wodden hersteld, en opni-j bezwaek rundumme 258, dee wödden vereurzoakt deur de ok uut eskraeven bronnen bekenden [[Franken|Frankiesen]] inval. Den Galliesen keizer [[Postumus]] herstelden de grenze, dee veur altied vort ging toon [[Aurelianus]] in 274 et [[Gallo-Romeinse Riek]] ruumden. De Romeinse anwaezigheid in de veerde eeuwe had n volledig andere uutstroaling.

Den name van n tröpken castella (mit euren afstaanden) bunt oaver-elaeverd op de [[Peutinger kaarte]] en et [[Itinerarium Antonini]]. In [[Nederlaand]] leep den limes langs wat noe de [[Olde Rien (Harmelen-Noordzee)|Olde Rien]], den [[Krommen Rien]] en den [[Nederrien]] is, van [[Katwiek (Zuud-Hollaand)|Katwiek]] noar [[Duutslaand]]. Lengs dizze grenze leep den [[limesweg]], dee ok wal den limes wodden eneumd. Hi-j verboand [[castellum|castella]] dee lengs de grenze waarn ebouwd mit mekare. Archeologies underzeuk mek duedelek dat in de tied van de keizers [[Traianus]] en [[Hadrianus]] flink is uut-egovven an in den uutbouw en et onderhold van den weg.

== Den Limes as monnument ==
Den [[Unesco]] oaverwaegt den limes op de waeldarfgoodlieste te zetten. Veur n deel van den limes in [[Duutslaand]] is dat al ebeurd. In Nederlaand is neet völle meer te zeen van den limes. De gemeenten bunt doarumme de zichtboarheid an et vergroten. Zo wodden op 9 november [[2007]] in et centrum van Utrecht, vlak bi-j den [[Dom van Utrecht|Dom]] mit nen 80 centimeter breedn strook van gekleurd lech en naevel de plaatse van et olde castellum [[Traiectum]] an-egaeven.

== Elders ==
[[Ofbeelding:Bu_Njem.JPG|right|thumb|250px|Bu Njem; foto [http://www.livius.org Livius.Org].]]Den limes had oaveral ne andere uutstroaling. In [[Engelaand (olde könninkriek)|Engelaand]] bescharmden ne stenen mure de Romeinen teggen de [[Picten]]. Dizze mure besteet deels nog en wöd [[Mure van Hadrianus]] eneumd. De verstaerkingsliene deur et Odenwald en Zwarte Wold (den Germaans-Raetische limes) was doarenteggen van holt, al wodden et oosteleke deel later uut steen herbouwd. Lengs den Midden-Donau had de Romeinse rieksgrenze ne uutstroaling dat an den limes in de Laege Laanden dut denken. In [[Dacia]] slingerden de riege forten zich deur de [[Karpoaten]]. De woostiengrenze in Syrië en langs de Sahara ([[Limes Tripolitanus]]) hadden ne meer oppen uutstroaling.

== Romeinse forten lengs den limes in Nederlaand ==
Noord-weg (Olde-Rien-grenze) vanof de Duutsen grenze tot de Noordzee:
# ''Carvium'', [[Bi-jlaandsen Weerd]]
# castellum bi-j [[Duven (gemeente)|Duve]], Looweerd
# castellum bi-j Meinerswiek [[Arnem]] (''[[Castra Herculis]]?''), moar de castra ligt volgens de [[Peutinger kaarte]] an den weg Nimwaege-Rien-kuste. 
# meugelek een castellum bi-j [[Driel]]
# castellum bi-j [[Randwiek]]
# ''[[Carvo]](ne)'', [[Kesteren]].
# ''[[Mannaricium]]'', [[Maurik]] indeen den ofstaand FECTIO-LEVEFANO XVI op de [[Peutinger kaarte]] inderdoad nen skrieffolt is van VIII.
# ''[[Levefanum]]'', [[Rieswiek (Gelderlaand)|Rieswiek]] indeen den afstaand FECTIO-LEVEFANO XVI op den [[Peutinger keerte]] inderdoad nen skrieffolt is van VIII.
# ''[[Fectio]]'', [[Vechten]], altoar evonden mit inskriptie FECTIONE.
# castellum in [[Utrecht (stad)|Utrecht]] (''[[Traiectum]]?'')
# castellum ''[[Fletio]]'' bi-j Utrecht-[[Den Meern]].
# ''[[Laurium (Woerden)|Laurium]]'', [[Woerden]].
# mini-castellum bi-j [[Bodegroaven]], vermeudelek ter verdaediging van ne brugge.
# ''[[Nigrum Pullum]]'', [[Zwammerdam]].
# ''[[Albaniana]]'', [[Alphen an den Rien]].
# ''[[Matilo]]'' of ''Matilone'', Den wiek [[Roomburg]] in [[Leiden]].
# logistieke basis bi-j [[Valkenburg (Zuud-Hollaand)|Valkenburg ZH]]-Marktveld
# ''[[Praetorium Agrippinae]]'', [[Valkenburg (Zuid-Holland)|Valkenburg ZH]], scharf evonden mit inscriptie (A)GRIPPINA(E).
# ''[[Lugdunum]]'', westelek van [[Katwiek (Zuid-Holland)|Katwiek]]; de ruïne steet bekend as [[Brittenburg]].

Zuudweg (deels Waal/Maasgrenze) vanof de Noordzee langs [[Nimwaege]]:
# ''[[Forum Hadriani]]'' (ok geneumd Municipium Aelium Cananefatium ), [[Veurburg]]
# ''[[Flenio]]''
# ''[[Tablis]]''
# ''[[Caspingio]]''
# ''[[Grinnibus]]'', [[Rossum (Gelderlaand)|Rossum]] (Gelderlaand)
# ''Ad Duodecimum''
# ''[[Oppidum Batavorum]]/[[Ulpia Noviomagus Batavorum]]'', [[Nimwaege]] mit castra op de [[Kopsen Höf|Kops vlakte]] en den [[Hunnerbarg]]
# ''[[Ceuclum]]'', [[Cuijk]]: tiedelek kamp, loater ok ne brugge
# ''[[Blariacum]]'', ([[Holt-Blerick|Holt-]])[[Blerick]]
# ''[[Catualium]]'', [[Heel (plaatse)|Heel]]
# ''[[Feresne]]'', [[Dilsen]] in België
# ''[[Atuatuca Tungrorum]]'', [[Tongeren (stad)|Tongeren]] in België
# ''[[Mosa Trajectum|Traiectum ad Mosam]]'', [[Maastricht]]

Ok as kustverdaediging hadden de Romeinen eure forten, zoas:
# ''[[Flevum]]'' te [[Velsen]]?, forten verzameling mit tentenkaamp en marinehaavn.
# [[Oostvoorne]] (''Helinio''?) (vermeudelek).
# Goedereede-Olde Waeld (vermeudelek).
# Walcheren-De [[Roompot]] (vermeudelek).
# ''Rodanum'', [[Eerdenburg]].
# castellum te [[Maldegem]].
# castellum te [[Oldenburg]].

== Literatuur ==
* Tilmann Bechert en Willem Willems, ''De Romeinse Rijksgrens tussen Moezel en Noordzeekust'' (1995)
* Bernard Colebrander, MUST(redactie), ''Limes Atlas'', (Uitgeverij 010, 2005 Rotterdam)
* Margot Klee, ''Grenzen des Imperiums. Leben am römischen Limes'' (2006 Stuttgart)

== Zee ok ==
* [[Romeinen in Nederlaand]]
* [[Lieste van Romeinse bouwwarken in Nederlaand]]
* [[Limes Tripolitanus]]
* [[Limeswegge]]
* [[Liemers (streek)]]

== Uutgoande verwiezingen ==
* [http://www.livius.org/li-ln/limes/limes.html Limes]: algemeen artikel
* [http://www.limes.nl/ Limes.NL]: den limes in Nederlaand
* [http://www.livius.org/ga-gh/germania/limes.html Limes in Germania Inferior]: den limes in Nederlaand en Duutslaand
* [http://www.cultuurwijzer.nl/cultuurwijzer.nl/cultuurwijzer.nl/i000634.html Oaverzichte plekken en vondsten]
* [http://www.limes.nu/ Den LIMES-weg van Katwiek noar Woerden]

== Rifferenties ==
<references />

[[Kattegerie:Achterhooks artikel]]
[[Kattegerie:Romienen]]
[[Kattegerie:Geschiedenis]]

[[ar:الليمس]]
[[be-x-old:Лімэс]]
[[bg:Лимес (граница)]]
[[ca:Limites romani]]
[[cs:Limes Romanus]]
[[da:Limes]]
[[de:Limes (Grenzwall)]]
[[el:Λίμες]]
[[en:Limes]]
[[eo:Limeso (fortikaĵo)]]
[[es:Limes]]
[[eu:Limes]]
[[ext:Limes]]
[[fi:Limes]]
[[fr:Limes]]
[[fy:Limes]]
[[he:לימס]]
[[hu:Limes]]
[[it:Limes romano]]
[[ja:リーメス]]
[[ka:ლიმესი]]
[[la:Limes Romanus]]
[[lt:Limas]]
[[no:Limes]]
[[pl:Limes]]
[[pt:Fronteiras do Império Romano]]
[[ro:Limes]]
[[ru:Лимес]]
[[sh:Limes]]
[[simple:Limes]]
[[sk:Limes Romanus]]
[[sl:Limes]]
[[sr:Лимес (граница)]]
[[sv:Limes]]
[[uk:Лімес]]
[[zh:上日耳曼-雷蒂安边墙]]
