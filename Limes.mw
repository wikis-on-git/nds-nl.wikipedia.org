[[Ofbeelding:Limes03.jpg|thumb|rekonstruksie van nen Romiensen wachttoorn bi-j [[Rheinbrohl]]]]
Den '''''limes''''' ([[Latien]] veur '[[grenze]]') is den beneuming van den grenze van et [[Romeinse Riek|Romiensen Riek]]. Dizzen leep van den [[Noordzee]] lengs den [[Rijn]] en [[Donau]] noar den [[Zwarten Zee]]. Meer noar et oosten volgden den limes den [[Eufraat]] (vanof den tied van keizer [[Septimius Severus]] den [[Tigris]]); in et zuuden was den [[Sahara]] nen natuurleken grenze dee eigen eisen an den rieksverdeadiging stelden.

==Weurdbetekkenis==
Et [[Latien|Latiensen]] weurd limes is van eursprong nen laandmeters uutsproak en betekkende anvankelek "grenzepad", bi-jveurbeeld tussen twee akkers of wiengeerden. Loater kwamen doar de betekkenis van "wegge" bi-j. Den betekkenis van "grenzwegge" (in den zin van nen plaveiden wegge lengs [[fort]]en) is veur klassiek en et gebruuk van den uutsproak in et biezunder, kriegs betekkenis as grenzescheiding tussen et Romiensen Riek en den neet-underworpen gebeeden wöd deur [[Duutslaand|Duutse]] archeologen in-evoerd.

==Den noordeleken rieksgrenze==
[[Ofbeelding:Castellum.png|right|thumb|250px|Plattegroand van nen [[castellum]]]]
Den limes wöd gevörmd deur nen gördel van verdeadigingstoorns, standaardiseerden kampen veur [[auxilia|hulptröppen]] ([[castellum|castella]]) en legioensbases ([[castra]]), zoas [[Xanten|Castra Vetera]], [[Neuss (stad)|Novaesium]] en [[Ulpia Noviomagus Batavorum]]. Den gemiddelden ofstaand tussen den castella bedroog 6,5 kilometer; op groand hiervan zollen doar nog verborgen of vort-espeulden castella in Nederlaand mötten wean.

Howal et weurd ''limes'' strikt enommen zol mötten sloan op den eigenleken grenze an den Rijn, hadden den Romienen ok verdeadiging ''in den deepte'', zodat et bestoan van verstarkingen aan de Waal en Maas annemmelek is. Verskillenden steen reste in den [[Maas]] bunt wal as militair beneumd. Bi-j [[Cuijk]] bunt de resten van nen tiedelek kamp evonden. In den Late Oldheid wöd dizzen deepteverdeadiging uutgebreid mit verstarkten bruggen in bi-jveurbeeld [[Maastricht]] en opni-j Cuijk. Doarnoast m
ot wödden gesteld dat bi-jnoa elk [[castrum]] en elk [[castellum]] umrengd wierd deur nen darp ([[vicus]]) dat deenstboar was an et fort.

==Geskiednis==
Den limes is ontstoan toon den Romienen in [[47|47 n. Chr.]] veur altied van den veroavering van [[Germania]] opgaven. Zi-j trokken zich trög op den [[Rijn]], dee den grenze wierd. Et project kan wödden ezeen as underdele van den leagerhervormingen van keizer [[Claudius]], howal den uutvoering ter ploatse in hende was van zien generoal [[Corbulo]].

In Nederlaand wödden lengs dne Rijn rundumme twintig forten ebouwd. An den wegge lagen [[wachttoorn|wachttooorns]] woarvan den onderlinge ofstaand zodoanig was dat zie van de ene noar den aandere wachttoorn lecht tekkens kon ofgeaven.<ref>Verskillenden wachttoorns bunt trög evonden bi-j de opgroavingen in den [[Vinex|Vinexwiek]] [[Leidschen Rijn]].</ref>

Den limes was neet allenig bedoold um et gebeed an den oaverkante van den riveer te beheersen en vi-jandelieken invallen unmeugelek te maakn of te bestrieden. Den kriegs veurzeeningen waarn ok en veural bedoold um toozicht uut te oefenen ovver den Rijn as ene van den belangrieksten verbindingen in et noordeleken dele van et Romeiensen riek, tussen et Duutsen Rijnlaand en Brittannië. 

Bi-j den [[Bataafsen Opstaand]] van [[69]]-[[70]] wödden veul forten in braand estokken. Noa den opstaand bunt ze wier op-ebouwd. Nen volgenden bouwtied blek tiedens et joar 200, toon den verstarkingen wödden herbouwd uut steen. uut den erwoostingsloagen lek er doarop dat den limes rundumme et joar 240 is bezweaken, wöd hersteld, en opni-j bezweak rundumme 258, dee wödden vereuzoakt deur den ok uut geskreaven bronnen bekanden [[Franken|Frankiesen]] invalle. Den Galliesen keizer [[Postumus]] herstelden den grenze, dee veur altied vort ging toon [[Aurelianus]] in 274 et [[Gallo-Romiense Riek]] ruumden. Den Romiensen anweazigheid in den veerden eeuwe had nen volledig aander uutstroaling.

Den name van nen tröpken castella (mit hun afstaanden) bunt oaver-eleaverd op den [[Peutinger keerte]] en et [[Itinerarium Antonini]]. In [[Nederlaand]] leep den limes lengs wat noe den [[Olde Rijn (Harmelen-Noordzee)|Olde Rijn]], den [[Krommen Rijn]] en den [[Nederrijn]] is, van [[Katwiek (Zuud-Hollaand)|Katwiek]] noar [[Duutslaand]]. Lengs dizzen grenze leep den [[limeswegge]], dee ok wal den limes wödt eneumd. Hi-j verboand [[castellum|castella]] dee lengs den grenze waarn ebouwd mit mekaar. Archeologies underzeuk mek duedelek dat in den tied van den keizers [[Traianus]] en [[Hadrianus]] flink is uut-egovven an in den uutbouw en et onderhold van den wegge.

==Den Limes as monument==
Den [[Unesco]] oaverweagt den limes op den wealdarfgoodlieste te zetten. Veur nen dele van den limes in [[Duutslaand]] is dat al ebeurd. In Nederlaand is neet veul meer te zeen van den limes. Dee gemeenten bunt doarumme den zichtboarheid an et vergroten. Zo wöd op 9 november [[2007]] in et centrum van Utrecht, vlak bi-j den [[Dom van Utrecht|Domme]] mit nen 80 centimeter breedn strook van gekleurd lech en neavel den plaetse van et olde castellum [[Traiectum]] an-egeaven.

==Elders==
[[Ofbeelding:Bu_Njem.JPG|right|thumb|250px|Bu Njem; foto [http://www.livius.org Livius.Org].]]Den limes had oaveral nen anderen uutstroaling. In [[Engelaand]] bescharmden nen steen mure den Romienen teggen den [[Picten]]. Dizzen mure besteet deels nog en wödt [[Mure van Hadrianus]] eneumd. Den verstearkingsliene deur et Odenwald en Zwarten Wold (den Germaans-Raetische limes) was doarenteggen van holt, al wöd et oosteleken dele later uut steen herbouwd. Lengs den Midden-Donau had den Romeiense rieksgrenze nen uutstroaling dat an den limes in den Laege Laanden dut denken. In [[Dacia]] slingerden den riege forten zich deur den [[Karpoaten]]. Den woostiengrenze in Syrië en lengs den Sahara ([[Limes Tripolitanus]]) hadden nen meer oppen uutstroaling.

==Romiensen forten lengs den limes in Nederlaand==
Noord-wegge (Olde-Rijn-grenze) vanof den Duutsen grenze tot den Noordzee:
# ''Carvium'', [[Bi-jlaandsen Weerd]]
# castellum bi-j [[Duve]], Looweerd
# castellum bi-j Meinerswiek [[Arnem]] (''[[Castra Herculis]]?''), et castra ligt volgens den [[Peutinger keerte]] echter an den wegge Nimweage-Rijn-kuste.  
# meugelek een castellum bi-j [[Driel]]
# castellum bi-j [[Randwiek]]
# ''[[Carvo]](ne)'', [[Kesteren]].
# ''[[Mannaricium]]'', [[Maurik]] indeen den ofstaand FECTIO-LEVEFANO XVI op den [[Peutinger keerte]] inderdoad nen skrieffolt is van VIII.
# ''[[Levefanum]]'', [[Rieswiek (Gelderlaand)|Rieswiek]] indeen den afstaand FECTIO-LEVEFANO XVI op den [[Peutinger keerte]] inderdoad nen skrieffolt is van VIII.
# ''[[Fectio]]'', [[Vechten]], altoar evonden mit inscriptie FECTIONE.
# castellum in [[Utrecht (stad)|Utrecht]] (''[[Traiectum]]?'')
# castellum ''[[Fletio]]'' bi-j Utrecht-[[Den Meern]].
# ''[[Laurium (Woerden)|Laurium]]'', [[Woerden]].
# mini-castellum bi-j [[Bodegroaven]], vermeudelek ter verdeadiging van nen brugge.
# ''[[Nigrum Pullum]]'', [[Zwammerdam]].
# ''[[Albaniana]]'', [[Alphen an den Rijn]].
# ''[[Matilo]]'' of ''Matilone'', Den wiek [[Roomburg]] in [[Leiden]].
# logistieke basis bi-j [[Valkenburg (Zuud-Hollaand)|Valkenburg ZH]]-Marktveld
# ''[[Praetorium Agrippinae]]'', [[Valkenburg (Zuid-Holland)|Valkenburg ZH]], scharf evonden mit inscriptie (A)GRIPPINA(E).
# ''[[Lugdunum]]'', westelek van [[Katwiek (Zuid-Holland)|Katwiek]]; den ruïne steet bekand as [[Brittenburg]].

Zuudwegge (deels Waal/Maasgrenze) vanof den Noordzee lengs [[Nimweage]]:
# ''[[Forum Hadriani]]'' (ok geneumd Municipium Aelium Cananefatium ), [[Veurburg]]
# ''[[Flenio]]''
# ''[[Tablis]]''
# ''[[Caspingio]]''
# ''[[Grinnibus]]'', [[Rossum (Gelderlaand)|Rossum]] (Gelderlaand)
# ''Ad Duodecimum''
# ''[[Oppidum Batavorum]]/[[Ulpia Noviomagus Batavorum]]'', [[Nimweage]] mit castra op den [[Kopsen Höf|Kops vlaakte]] en den [[Hunnerbarg]]
# ''[[Ceuclum]]'', [[Cuijk]]: tiedelek kamp, loater ok nen brugge
# ''[[Blariacum]]'', ([[Holt-Blerick|Holt-]])[[Blerick]]
# ''[[Catualium]]'', [[Heel (plaetse)|Heel]]
# ''[[Feresne]]'', [[Dilsen]] in België
# ''[[Atuatuca Tungrorum]]'', [[Tongeren (stad)|Tongeren]] in België
# ''[[Mosa Trajectum|Traiectum ad Mosam]]'', [[Maastricht]]

Ok ter kustverdeadiging hadden den Romienen hun forten, zoas:
# ''[[Flevum]]'' te [[Velsen]]?, forten verzoameling mit tentenkaamp en marinehaavn.
# [[Oostvoorne]] (''Helinio''?) (vermeudelek).
# Goedereede-Olde Weald (vermeudelek).
# Walcheren-De [[Roompot]] (vermeudelek).
# ''Rodanum'', [[Eerdenburg]].
# castellum te [[Maldegem]].
# castellum te [[Oldenburg]].

==Literatuur==
* Tilmann Bechert en Willem Willems, ''De Romeinse Rijksgrens tussen Moezel en Noordzeekust'' (1995)
* Bernard Colebrander, MUST(redactie), ''Limes Atlas'', (Uitgeverij 010, 2005 Rotterdam)
* Margot Klee, ''Grenzen des Imperiums. Leben am römischen Limes'' (2006 Stuttgart)

==Zee ok==
* [[Romienen in Nederlaand]]
* [[Lieste van Romiensen bouwwarken in Nederlaand]]
* [[Limes Tripolitanus]]
* [[Limeswegge]]
* [[Liemers (streek)]]

==Uutgoande verwiezingen==
*[http://www.livius.org/li-ln/limes/limes.html Limes]: algemeen artikel
*[http://www.limes.nl/ Limes.NL]: den limes in Nederlaand
*[http://www.livius.org/ga-gh/germania/limes.html Limes in Germania Inferior]: den limes in Nederlaand en Duutslaand
*[http://www.cultuurwijzer.nl/cultuurwijzer.nl/cultuurwijzer.nl/i000634.html Oaverzichte plekken en vondsten]
*[http://www.limes.nu/ Den LIMES-wegge van Katwiek noar Woerden]

==Rifferenties==
<references />

[[Kattegerie:Achterhooks_artikel]]
[[Kattegerie:Romienen]]
[[Kattegerie:Geschiedenis]]

[[ca:Limites romani]]
[[cs:Limes Romanus]]
[[da:Limes]]
[[de:Limes (Grenzwall)]]
[[el:Λίμες]]
[[en:Limes]]
[[eo:Limeso (fortikaĵo)]]
[[es:Limes]]
[[eu:Limes]]
[[fi:Limes]]
[[fr:Limes]]
[[fy:Limes]]
[[he:לימס]]
[[hu:Limes]]
[[it:Limes romano]]
[[ja:リーメス]]
[[nl:Limes]]
[[no:Limes]]
[[pl:Limes]]
[[pt:Fronteiras do Império Romano]]
[[ro:Limes]]
[[simple:Limes]]
[[sk:Limes Romanus]]
[[zh:上日耳曼-雷蒂安边墙]]
