{{Gemeente |
naam = Nunspeet |
bestansnaam vlagge = Nunspeet vlagge.png |
bestansnaam wapen = Nunspeet waopen.png |
lokasie = LocatieNunspeet |
previnsie = [[Gelderlaand]] |
heufplaose = '''Nunspeet''' |  
oppervlak = 129,49 |
oppervlak laand = 128,73 |
oppervlak waoter = 0,76 |
inwoeners = 26.681 |
daotum inwoeners = [[30 november]] [[2008]] |
dichtheid = 206 |
breedtegraod = 52°20 | 
lengtegraod = 5°47 |
verkeersaoder= A28, N310 |
netnummer = 0341, 0577 |
postcode =  8070-72, 8075-77 |
webstee = [http://www.nunspeet.nl/ www.nunspeet.nl]
}}
'''Nunspeet''' is een plaose en een [[gemeente]] in de [[Nederlaand|Nederlaanse]] previnsie [[Gelderlaand]]. De gemeente had op [[30 november]] [[2008]] zwat 26.681 inwoeners (bron: CBS), en hef een laandoppervlakte van 129,49 km² (waovan 0,76 km² [[woater|waoter]]). 't Darp Nunspeet zelf had op [[1 jannewaori]] [[2008]] zo'n 19.439 inwoeners (bron: gemeente Nunspeet). In 't netuurgebied he-j vanof de uutkiektoorne een prachtig uutzich.

==Uutsprake==
{{Audio|Nunspeet.ogg|Nedersaksische uutsprake}}<br />
{{Audio|101_Nunspeet.ogg|Nederlaanse uutsprake}}

==Overige kernen==
[[Elspeet]], [[Hulshorst|Hulshors]] en [[Vierhouten]].

==Geschiedenisse==
Eertieds dochen ze dat de naam Nunspeet van 't woord ''Nuwenspete'' of kwam, mar daor bi-ze noen neet helemaole wisse van. Nunspeet betekent volgens sommigen: "nieje plekke dee klaor-emaak is um op te bouwen", 't is daormee de tegenhanger van de ouwe naam veur 't darp [[Elspeet]], dat in de gemeente Nunspeet lig. Elspeet betekent namelijk "ouwe plekke dee klaor-emaak is um op te bouwen".

==='t Geheime Darp===
In de bossen van [[Vierhouten]], in 't zujen van Nunspeet, he-j in de [[bos]] an de Pas-opweg 't [[Verscholen Darp|Geheime Darp]] (of 't Verscholen Darp) zitten. Een onderdukersplekke uut de [[Tweede Wereldoorlog]].

===Heemkundige Vereniging Nuwenspete===
De naam ''Nuwenspete'' (waovan edoch wönnen dat 't de eerdere naam van 't darp was) leef voort in de plaoselijke verenige "Heemkundige Vereniging Nuwenspete". De doelstellingen van de Heemkundige Vereniging Nuwenspete bin as volg:

't Bevorderen van kennis en belangstelling veur de verschillende kaanten van heemkunde en geschiedenisse: 't hejen en vlejen van laandschap, bojem, [[plaanten]], [[dier]]en, bevolking, taal, volkskunde, de kleraozie van vrogger, bouwkuns en de cultuur in 't algemeen. Daobie hef de verenigige as doel 't instandhouwen en bescharmen van de schoonheid en 't kerakter van de bovenstaonde dingen. Disse doelstellingen gellen veural veur 't gebied van de Gemeente Nunspeet, dat bin de darpen [[Elspeet]], [[Hulshorst|Hulshors]], '''Nunspeet''' en [[Vierhouten]].

Ze preberen dit doel ondermeer te bereiken deur:
* onderzeuk en studie van vraagstukken dee mit de doelstelling van doon hemmen;
* 't uutbrengen van een tiedschrif en aandere eschreven infermasie;
* 't anlegen van verzamelingen;
* samen te warken mit soortgelieke orgenisasies;
* 't oprichen of medeoprichen van rechspersonen mit zo'n soort doelstelling;
* kontak te legen mit officiële instanties, besturende orgenisasies en aander volk;
* 't volk te infermeren en raod te geven;
* alle overige wettelijke middels

==Recreasie en toerisme==
Een belangrieke bron van inkomsen veur Nunspeet is recreasie en [[toerisme]]. De gemeente Nunspeet is een mooie plekke um vekaansie te houwen, umda-j der [[bos]], [[waoter]], [[heed]] en [[zaandverstuving]]en hemmen. Der bin allerhaande campings en der is een hotelletjen.

Bie 't stesjon he-j de Oudheidkamer van Nunspeet zitten, mit allerhaande spul van vrogger. In 't darp zit 't [[Veluws Diorama]], een historisch museum. Op [[21 jannewaori]] [[2009]] sleug der braand uut.

De [[koornmeule]] ''[[De Duve]]'' ku-j oek bezichtigen.

===Eibertjesdag ===
Eibertjesdag is een jaorlijks weerkerende braderie. Disse jaormark is ontstaon deur ''Eibertjen''. Ze leven umstreeks [[1850]] in [[Vierhouten]]. Ze leup elke weke naor Nunspeet um daor eiers te verkopen. Je kunnen disse weg nog altied volgen via 't zogenaamde ''Eibertjespad'', deur de bossen tussen Vierhouten en Nunspeet. Eibertjesdag wonnen ehuilen op de vriedag nao [[Hemelvaortsdag]].

==Angrenzende gemeentes==
*Noordwest: [[Dronten]] (Flevolaand)
*Noordoost: [[Elburg]] 
*West: [[Harderwiek]]
*Oost: [[Epe]]
*Zuudwest: [[Armelo]]
*Zuudoost: [[Apeldoorne (gemeente)|Apeldoorne]]

==Zie oek==
*[[Nunspeets]]

==Uutgaonde verwiezingen==
*[http://www.nunspeet.nl Webstee van de gemeente]
*[http://www.nuwenspete.nl Webstee van de Heemkundige Vereniging Nuwenspete]
*[http://www.viamichelin.com/viamichelin/gbr/dyn/controller/mapPerformPage?strLocation=Nunspeet&strCountry=eur&google=1 Een kaorte van Nunspeet]
*[http://www.nunspeet.net Nunspeet.net]
*[http://www.brandweer-nunspeet.nl Webstee van de Nunspeetse en Elspeetse braandweer]

[[Ofbeelding:Nunspeet_01562.JPG|thumb|500px|left|Karke in Nunspeet]]

{{Dia|Disse pagina is eschreven in 't [[Nunspeets]]}}

{{Gelderlaand}}

[[Kattegerie:West-Veluws artikel]]
[[Kattegerie:Gemeente in Gelderlaand]]
[[Kattegerie:Plaose in Gelderlaand]]
[[Kattegerie:Veluwe]]

[[de:Nunspeet]]
[[en:Nunspeet]]
[[eo:Nunspeet]]
[[fr:Nunspeet]]
[[id:Nunspeet]]
[[it:Nunspeet]]
[[li:Nunspeet]]
[[ms:Nunspeet]]
[[nl:Nunspeet]]
[[ro:Nunspeet]]
[[sv:Nunspeet]]
[[vo:Nunspeet]]
