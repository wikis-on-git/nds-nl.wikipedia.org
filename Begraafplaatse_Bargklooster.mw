[[Ofbeelding:Zwolle Begraafplaats Bergklooster Monument Thomas a Kempis.jpg|thumb|right|200px|Monument veur Thomas a Kempis bi'j de ingaank van Bargklooster]]
De '''Begraafplaatse Bargklooster''' (''Bergklooster'' in 't Nederlaands) is een [[begreefplak|begraafplaatse]] op de [[Agnietenbarg]] in Noordoost-[[Zwolle]] die as in [[1399]] is in-ewi'jd.<ref>Funeraire Cultuur Zwolle, Sytze de Boer, bladziede 17-25, ISBN 9059110188</ref>

==Geschiedenis==
Oorspronkelijk maakten dit karkhof diel uut van een kloostercomplex van de [[Breurs van 't Gemiene Lèven]], mar vandage is 't allennig nog een begraafplaatse. 't Kloostercomplex wördden maank 1581 en 1591 of-ebreuken deur 't protestantse gemientebestuur van Zwolle. De oldste grove is die van Jan Mulert (1540), die as oorspronkelijk in de kloosterkarke lag. In 1998 hebt ze de funderingsresten van 't klooster evunden.

==Thomas a Kempis==
Bi'j de ingaank van de begraafplaatse stiet een monument veur [[Thomas a Kempis]], de schriever van de ''[[Naovolging van Christus]]'', die as hier in 1406 bi'j een kloosterörde gunk. 't Is ontworpen deur de architect [[Pierre Cuypers]]. 't Monument is een rechtoaverend staonde plaot mit daorop een [[Keltisch kruus]]. Hierin bint de symbolen van de vier evangelisten verwarkt.<ref>Informatiebröd bi'j de ingaank van de begraafplaatse</ref>

Thomas a Kempis lag vrogger ok begraven op Bargklooster, mar zien resten bint nao veul ummezwarvings as reliek terechte komen in de [[Basiliek van Oeze Lieve Vrouwe Tenhemelopneming (Zwolle)|Basiliek van Oeze Lieve Vrouwe ten Hemelopneming]] in 't centrum van Zwolle.

==Graven van bekende Nederlaanders en Zwollenaoren==
===Johan Mulert===
Johan Mulert was de bezitter van de [[Oaveriessel]]se [[havezate]] [[Kranenbörg (Oaveriessel)|Kranenbörg]]<ref>Hagedoorn, J., Boer de, S., Boukes-Okkels, A., Cornelissen, W., Cremers, J. (2007). ''Zacht ruste zijn assche. Rapport van de commissie cultuur-historisch waardevolle graven.'' Zwolle: Rapport in opdracht van de gemiente Zwolle.</ref> en de zeun van Lubbert Mulert en Johanna van den Clooster.

===Albertus van Naamen van Eemnes===
[[Meester in de rechten|Mr.]] [[Albertus van Naamen van Eemnes]] ([[Zwolle]], [[27 febrewaori]] [[1828]] - [[Den Haag]], [[7 meert]] [[1902]]) was een Nederlaandse parlementariër. Hi'j was een emaotigd liberale politicus.

===Cornelis Backer===
[[Jonkheer]] [[Cornelis Backer]] ([[Grunnen (stad)|Grunnen]], [[20 november]] [[1798]] - [[Zwolle]], [[30 juni]] [[1864]]) was lid van de [[Tweide Kamer]] en [[Lieste van gouverneurs en commissarissen van de Keuning(in) van Oaveriessel|gouverneur van Oaveriessel]] van 1850 töt 1864. Hi'j was een conservatief politicus.

===Amoene van Haersolte===
[[Jonkvrouw]] [[Amoene van Haersolte|Ernestine Amoene Sophia van Holthe tot Echten]] ([[Utrecht (stad)|Utrecht]] [[23 febrewaori]] [[1890]] - [[Dalsen]], [[1 augustus]] [[1952]]) was een Nederlaandse prozaschriefster en de eerste winnares van de [[P.C. Hooft-pries]].

===Klaas Voskuil===
[[Klaas Voskuil]] ([[Zwolle]] [[2 december]] [[1895]] - [[Naarden]], [[22 jannewaori]] [[1975]]) was journalist, heufdredacteur van ''[[Het Vrije Volk]]'' en radio-columnist.

===Arie Wapenaar===
[[Arie Wapenaar]] ([[Vlaardingen]], [[1883]] - [[1967]]) was onderwiezer en schriever.

==Flora en fauna==
Op de begraafplaatse viej de zeldzame [[knoflookpadde]].<ref>Dijk van, G. (2006). ''Knoflookpad heeft geen graf meer nodig.'' De Stentor, 28-06-2006. Evunden op 17-11-2007 via
[http://www.destentor.nl/zwolle/article457275.ece dizze verwiezing].</ref> Ok viej hier de grootste gruiplaatse van 't [[doevekruud]] in Nederlaand. In augustus 2007 telden ze hier 4.000 bluiende plaanten. 't Totale antal bedreug 11.000.<ref>Bremer, P. (2008). ''Duifkruid gedijt goed op begraafplaats.'' Floron Nieuws, april 2008, nr. 8, blz. 6</ref>

== Rifferenties ==
<references />

==Uutgaonde verwiezing==
* [http://www.bergklooster.nl/index.html Officiële webstee]

{{Dia|Dit stok is echreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

{{commonscat|Cemeteries in Zwolle}}

[[Kattegerie:Begraafplaatse in Zwolle]]
[[Kattegerie:Sproake onbekend]]

[[nl:Begraafplaats Bergklooster]]
