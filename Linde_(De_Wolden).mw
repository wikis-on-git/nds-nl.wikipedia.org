{{Ploats in Nederlaand
| naam = Linde (De Wolden)
| soorte = Buurtschop
| bestansnaam vlagge =
| bestansnaam wapen =
| lokasie-svg =
| breedtegroad = 52/38//N
| lengtegroad = 6/27//E
| gemeente = [[De Wolden]] 
| region = NL-DR
| oppervlak =
|  oppervlak laand =
|  oppervlak water =
| inwoners = 672
|  doatum inwoners = 1 nov 2007
|  dichtheid =
| verkeersoader = [[N48]]
| netnummer =
| postcode =
| webstee =
}}

'''Linde''' is een [[buurtschop]] in de [[Drenthe|Drèentse]] [[gemiente (bestuur)|gemiente]] [[De Wolden]]. De buurtschop lig ten oosten van de [[pervinciaole weg 48]] en zuudoostelk van [[Zuudwolde (Drenthe)|Zuudwolde]] in dezölfde gemiente.

Onder de buurtschop Linde vaalt ok de buurtschoppen [[Nolde]], [[Peerdelaanden]], [[Schrapvene]] en [[Voele Riete]], die qua postcode bi'j Linde heurt.

==Geschiedenis==
In 1290 vermeldt ze Linlo en in 1543 bij der Lynden. De betiekenis kan lindebos of bi'j de [[linde (geslacht)|lindeboom]] wèden. In 1840 stunden d'r op Linde dartien huzen mit zeuventig inwoners. Tègenswoordig staot d'r zo'n 250 huzen mit zo'n 700 inwoners.

==Ligging==
Zudelk van Linde hej 't reviertien de [[Riest (revier)|Riest]] en 't [[Oaveriessel]] dörp [[De Vaort (plaatse)|De Vaort]]. Boaven Linde hej 't [[Schottersveld]], een stok heide daoras [[Schotse hooglaander|Schotse hooglaanders]] rondstruunt en daoraj de veenplasse 't Zwarte Gat viendt. In een bossien op 't Schottersveld lig een gedenkstien veur Mina Koes, een dienstmaagien det end [[19e eeuw|19e ieuw]] op dit veld vermoord wördden deur de boerenknecht Remmelt van der Hulst. 't Verhaal van de moord sprek töt de dag van vandage stark töt de verbielding; d'r wördden een [[moordlied]] op eschrèven en [[RTV Oost]] hef d'r een documentaire oaver emeuken.<ref>Girbe Buist (1988), ''Mina Koes. Een moord in varianten'', Zuudwolde: Stichting Het Drentse Boek</ref>

==Wildviaducten==
Bi'j de herinrichting van de [[Rieksweg 48|N48]], de autoweg die van kneuppunt [['t Ogeveine]] naor de [[Rieksweg 34|N34]] en de [[Rieksweg 340|N340]] bi'j [[Ommen]] leidt, bint twee [[wildviaduct|wildviaducten]] oaver dizze weg ebouwd. Bi'j Linde is end 2010 een [[ecoduct]] an-elegd. De wildviaducten mut de netuurgebieden 't [[Dwingeldeveld]] en de [[Sallaandse Heuvelrogge]] mit mekare verbienden en 't veiliger maken veur dieren um oaver te stikken.

==Inspiratie veur romans==
[[Lucas Jonker]] zien [[fulleton|fulletons]] en de latere romans ''Harm, boerenlèven an de Riest'' en ''Harm, de boer van 't Hoogelaand'' bint mit inspireerd deur de vertelsels van Jonker zien grofva Warner Wessels Ruine (Waander Rune), onderwiezer, kastelein en boer op Linde, en van Willem de Vries, heufdonderwiezer van de schoele op Linde.

==Bronnen==
*[http://www.plaatsengids.nl/linde Plaatsengids.nl: Linde]

== Rifferenties ==
<references />

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Plaots in Drenthe]]
