[[Ofbeelding:Vaassen_cannenburg.jpg|thumb|200px|Cannenburgh in Vaossen]]
't Darp '''Vaossen''' ([[Nederlaands|Nederlans]]: ''Vaassen'') is ien van de grotere plaatsen van de Nederlanse gemiente [[Epe]], mit in [[2008]] zo'n 12.719 inwoners. Vaossen is een [[Rooms-Katholieke Karke|kattelieke]] enclave an de oostrand van de [[Veluwe]] in de previnsie [[Gelderland]], nao de oorlog binnen daor ok meer protestanten bie ekomen. Vaossen was tot 1 jannewaori [[1818]] een zelfstandige gemiente, daornao heurde 't bie [[Epe]].

Tussen 2 september [[1887]] en 8 oktober [[1950]] had Vaossen zien eigen stesjon, mit een spoor van [[Apeldoorne (stad)|Apeldoorne]] naor [[Zwolle]].

==Geschiedenisse==
De vrogste tekenen van bewoners in dit gebied bint de grafheuvels en 'Keltische velden' (prehistorische akkers) in 't noordwesten van Vaossen op de Veluwe, tussen de Elburgerweg en Gortelseweg. 't Waren Germaanse boeren en lèèfde daor nog veur de Romeinse tied. Ze woonden in holten hutten en lèèfden van de landbouw, veehouderieje, kruden en de jacht op harten en zwienen.

't Darp wordt veur 't eerst enuumd in een akte uut de Codex Laureshamnensis van 't klooster [[Lorsch]] uut 891 of 892 as een Brunhilde een hoeve en de karke an Lorsch schenkt. De name  ''Fasna'', die 't darp toe had, kwam al in de [[9e eeuw|9e ieuw]] veur en zol duden op een [[gres|grössoorte]].

In Vaossen stiet 't [[kasteel|kesteel]] ''De Cannenburgh'', ooit bewoond deur veldheer [[Maarten van Rossum]]. 't Kesteel stamt uut de [[16e eeuw|16e ieuw]]. In 't darp stiet een [[karktoorne]] van umstreeks [[1500]] waor ok 't grafsteen van Maarten van Rossum te vienen is.

==Buurten en wieken in Vaossen==
[[Berkenoord]], [[Berkenoord II]], [[Kerkenland]], [[De Oosterhof]], [[Heggerenk]], [[Oranjebuurt (Vaassen)|Oranjebuurt]], [[Transvaalbuurt (Vaassen)|Transvaalbuurt]], [[Vogelbuurt (Vaassen)|Vogelbuurt]], [[Industriewijk (Vaassen)|Industriewijk]] en [[Vulcanusbuurt]].

==Kernen bie Vaossen==
[[De Hegge]], [[De Jonas]], [[Geerstraote]], [[Hafkamp]], [[Kortenbroek]], [['t Laor]], [[Niersen]], [[Vaossense broek]] en [[De Uulenbarg]].

==Uutgaonde verwiezingen==
*[http://www.epe.nl/ Gemeente Epe]
*[http://www.ampt-epe.nl Historische verieniging Ampt Epe]
*[http://www.vaassenhistorie.nl Museum Vaossen Historie]

{{Coordinate|NS=52/17/17/N|EW=5/58/10/E|type=city|region=NL-GE}}

[[Kategorie:Oost-Veluws artikel]]
[[Kategorie:Plaose in Gelderlaand]]

{{Dia|Disse pagina is eschreven in 't '''Vaossens'''}}
