[[Ofbeelding:Vaassen_cannenburg.jpg|thumb|200px|Cannenburgh in Vaossen]]
t Darp '''Vaossen''' ([[Nederlaands|Nederlands]]: ''Vaassen'') is een van de grotere plaatsen van de Nederlandse gemeente [[Epe]], mit in [[jannewaori]] [[2013]] zo'n 12.507 inwoners. Vaossen is n [[Rooms-Katholieke Karke|katholieke]] enklave an de oostrand van de [[Veluwe]] in de provinsie [[Gelderland]], nao de oorlog bint der ok meer protestanten bie ekomen. Vaossen was töt [[1818]] n zelfstandige gemeente, daornao is t bie [[Epe]] gaon heuren.

Tussen 2 september [[1887]] en 8 oktober [[1950]] had Vaossen zien eigen stasion, mit n spoor van [[Apeldoorne (stad)|Apeldoorne]] naor [[Zwolle]].

==Geschiedenisse==
De vrogste tekenen van bewoners in dit gebied bint de grafheuvels en 'Keltiese velden' (prehistoriese akkers) in t noordwesten van Vaossen op de Veluwe, tussen de Elburgerweg en Gortelseweg. t Waren Germaanse boeren en leefde daor nog veur de Romeinse tied. Ze woonden in holten hutten en leefden van de landbouw, veeholderieje, krujen en de jacht op harten en zwienen.

t Darp wordt veur t eerst enuumd in n akte uut de ''Codex Laureshamnensis'' van t klooster [[Lorsch]] uut 891 of 892 as n Brunhilde n hoeve en de kärke an Lorsch schenkt. De name  ''Fasna'', die t darp toen had, kwam al in de [[9e eeuw]] veur en zol op n [[gres]]soorte dujen.

In Vaossen steet t [[kasteel De Cannenburgh]], ooit bewoond deur veldheer [[Maarten van Rossum]]. t Kasteel stamt uut de [[16e eeuw]]. In t darp steet n [[kärktoorne]] van umstreeks [[1500]] waor ok t grafsteen van Maarten van Rossum te vinnen is.

==Buurten en wieken in Vaossen==
[[Berkenoord]], [[Berkenoord II]], [[Kärkeland]], [[De Oosterhof]], [[Heggerenk]], [[Oranjebuurte (Vaossen)|Oranjebuurte]], [[Transvaalbuurte (Vaossen)|Transvaalbuurte]], [[Vogelbuurte (Vaossen)|Vogelbuurte]], [[Industriewiek (Vaossen)|Industriewiek]] en [[Vulkanusbuurte]].

==Kernen bie Vaossen==
[[De Hegge]], [[De Jonas]], [[Geerstraote]], [[Hafkamp]], [[Kortenbroek]], [[t Laor]], [[Niersen]], [[Vaossense broek]] en [[De Ulebärg]].

==Uutgaonde verwiezingen==
*[http://www.epe.nl/ Gemeente Epe]
*[http://www.ampt-epe.nl Historiese vereniging Ampt Epe]
*[http://www.vaassenhistorie.nl Museum Vaossen Historie]

{{Coordinate|NS=52/17/17/N|EW=5/58/10/E|type=city|region=NL-GE}}

{{Dialekt|ovel|Vaossen|Algemene Nedersaksiese Schriefwieze}}

[[Kategorie:Plaotse in Gelderlaand]]
