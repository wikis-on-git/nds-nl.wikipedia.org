{{Gemeante |
naam = Læsø |
bestaandsnaam vlagge = |
bestaandsnaam woapn = |
lokatie-svg = Denmark location laeso.svg |
proveensie = [[Nordjylland]] |
heufdplaats = [[Byrum]] |
öppervlakte = 118 |
öppervlakte laand = 118 |
öppervlakte water = 0 |
inwonners = 1969 |
doatum inwonners = 2010 |
dichtheid = 16,7 |
breedtegroad = 57/11//N |
lengtegroad = 11/0//E |
verkeersoader = |
netnummer = |
postkode = |
webstie = [http://www.laesoe.dk/default.asp?PageID=81 laesoe.dk] |
}}

'''Læsø''' ("Hlérs Eilaand") is t grötste eilaand in de Noordseaboaj bekaant a't [[Kattegat]] en leg 19 km van t [[Jutlaandhalfeilaand]] of. t Eilaand hör biej [[Denmaark|Deanemarkn]] en is doar ok ne [[gemiente (bestuur)|gemeante]] van. t Eilaand wör ok oft nöamd in de Noorske mythologie, woarvan t bekaantste as de verbliefploatse van de [[jötunn|woaterjötunn]] [[Ægir]] en as de feastploatse veur de geude [[Æsir]].

== Noam ==
t Moderndeanske ''Læsø'' köm of van t Oldnorske ''Hlésey'', det ''Hléreilaand'' betekkent. De [[Edda van Verhoaln]]s book ''[[Skáldskaparmál]]'' zeg det ''Hlér'' nen oare noam is veur Ægir, nen jötunn (reus) den feastn veur de geude gaf öp t eilaand.

== De gemeante Læsø ==
[[Ofbeelding:Højsande læsø.JPG|thumb|left|250px|Højsande öp Læsø.]]
De gemeante is in de [[Noord-Jutlaand (regio)|Noord-Jutlaandregio]] in t noordn van Deanemarkn. t Is de kleainste gemeante van Deanemarkn en besteet oe't heufdeilaand Læsø en n poar noabereilaandn, dee soamn n öppervlakte van 114 km² moakt, en hef in totoal 1969 inwönner öp 1 jannewoari 2010. n Burgemeaster is Juul Gaarn Larsen, n lid van de [[Venstrepartiej]].

De heufdstad is t dörp [[Byrum]], woar ok n gemeanteroad zit.

Læsøs eanige noabergemeante is [[Frederikshavn]], woarvan t skiejdn is deur de ''Læsø Rende''.

Læsø, teagn-steld töt oare gemeantn in Deanemarkn, is nich met ne oare gemeante soamn-veugd deur de [[2007 Kommunalreformen]].

== Lokoasie, industrie en diern ==
[[Ofbeelding:Læsø house.jpg|thumb|left|250px|Wa'j veural öp Læsø könt zeen beent de half-vakwark half-soamnplearde huuze met seaweer öp t dak.]]
Soamn met [[Anholt]] hör Læsø töt de "woosteniejrieme": tiejdns de zommermoandn wör t zoo dreuge det de bekn en streume söms zölfs dreugvalt.

In de Mirrejoarhönnerdn was t eilaand bekaant veur zinne zoltindustrie. t Groondwoater kän hier wal 15% zolt hoaldn, en dee weardn öp natuurlike wiejze biej mekoar bracht in de zoltweidn in de heate zommern. Veur de [[noven]] warn grötte heuveelheadn holt nödig, woardeur t eilaand oeteindlik gin bos mear had. Zaandstörme begroawn hölle dörpe, en oeteindlik is de zoltindustrie stopt. Seends t end van de joarn '80 beent zee wieder öp kleaine skoal an-vangn as n skiedkundig eksperiment en veur de bezeukers.

Öp t eilaand kömt nog völle de [[Europease zwärte biej]] veur. Disse soart is önner n Deansen wet beskermd en d'r majt ginne oare söarte noar t eilaand heen-bracht wordt. Dissen wet is allinig neujt in warkige bracht en noe-an-n-dag beent zoo wal zwärte as nörmoale biejn broekt veur hönig. Wál is t eilaand in twea stökker deild, ean veur elkn soart.

== Bereikboarheaid ==
Boatdienstn verbeendt t eilaand met Frederikshavn vanoet Vesterø Havn, tarwiel Østerby Havn de vissershoawn van t eilaand is.

[[Kategorie:Tweants artikel]]
[[Kategorie:Deens eilaand]]

[[fi:Læsø]]
