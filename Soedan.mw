'''Soedan''' ([[Arabies]]: السودان, ''as-Sūdān''), offisjeel de '''Soedanese Reppubliek''' (Arabies: جمهورية السودان, ''Jumhūrīyat as-Sūdān''), is een laand in et dal van de [[Niel]] in [[Noord-Afrika]]. Op et noorden ligt [[Egypte]], op et oosten lignt de [[Rode Zee]], [[Eritrea]] en [[Ethiopië]], op et zuden ligt [[Zuud-Soedan]], op et zuudwesten de [[Sentraal-Afrikaanse Reppubliek]], [[Tsjaad]] in et westen en [[Libië]] in et noordwesten. Et is et doarde grötste laand van [[Afrika]]. De Niel split et laand in ne oostelike en westelike helfte.<ref>Collins, Robert O. (2008). ''A History of Modern Sudan''. [[Cambridge University Press]]. ISBN 978-0-521-85820-5.</ref> et  heuwdgeleuf is de [[Islam]].<ref>Foreign Affairs. Where is the Middle East? Davison, Roderic H. 1960:38. 665–675.</ref>

In de Ooldhead ontsteunden in Soedan völle beskawingen, zo as et [[Könninkriek Koesj]], [[Kerma]], [[Nobatia]], [[Alodia]], [[Makoerieje]], [[Meroë]] en aanderen. De meesten deden et good an de Niel. roond 3300 vuur [[Jezus Kristus|Kristus]], vuur de dynastiese tied van [[Nubië]] en [[Nagadan]], onsteunden der geliektiedig [[farao]]tiese hearserstelsels.<ref>History in Africa. Studies and Comments on Ancient Egyptian Biological Relationships. Keita, S.O.Y. 1993:20.129–154.</ref> Umdet et zo kort bie Egypte ligt, wör Soedan ook roond et [[6e eeuw|6de joarhoonderd]] [[kristendom|ekerstend]] en roond et [[15e eeuw|15de joarhoonderd]] [[islam|islamiseerd]]. Duur de kerstening is de [[Oold-Nubies]]e sproake de euldst vastelegde [[Niel-Sahariese sproaken|Niel-Sahariese sproake]]. De euldste skriften komt oet et [[9e eeuw|9de joarhoonderd]].

Soedan was et grötste laand van Afrika en de [[Arabiese wearld]] töt an [[2011]], toen as [[Zuud-Soedan]] zik ofskeaiden noa de Zuud-Soedanese ofskeadingsverkiezingen. Doarduur is Soedan non de doarde grötste, noa [[Algerieje]] en de [[Demokratiese Reppubliek van de Kongo]].

Soedan is an eslötten bie de [[Verenigde Nasies]], de [[Afrikaanse Unie]], de [[Arabiese Liga]], de [[Organisasie vuur Islamitiese Samenwoarking]] en de [[Neet-lieerde Beweaging]]. Doarnöast kiekt ze met in et [[Wearld-Haandelsverboond]]<ref>[https://www.cia.gov/library/publications/the-world-factbook/geos/su.html Cia.gov - The World Factbook: Sudan. U.S. Central Intelligence Agency.] Bekekken op 10 juli 2011</ref><ref>[http://www.wto.org/english/thewto_e/whatis_e/tif_e/org6_e.htm WTO – Understanding the WTO –  members.] Bekekken op 15 februwoari 2015.</ref> De heuwdstad is [[Kartoem]], wat ook et politieke, kulturele en zakelike middelpeunt van et laand is. Soedan is ne [[Federale republiek|federale]] [[presideant|presidensjeel]] [[representatieve demokrasie|representatief demokratiese]] [[republiek]]. De politiek wörd eregeld duur de Nasjonale Vergoaring.<ref>[http://www.parliament.gov.sd/en/ الموقع مغلق للصيانة.] Bekekken op 15 februwoari 2015.</ref> De Soedanese [[rechtsproake]] volget de Islamitiese [[sjaria]].

==Naam==
De naam ''Sudan'' is egewen an de strekke zudelik van de [[Sahara]], dee löp van West- töt Midden-Afrika. De naam keump van et Arabiese  ''bilād as-sūdān'' (بلاد السودان), wat "de laanden van de [[zwarte leu|zwarte leu]]" beduudt. Dit slöt op West- en Noord-Midden-Afrika.<ref>EJ Brill. International Association for the History of Religions. Numen. Leiden, 1959. p 131.</ref>

[[Kategorie: Tweants artikel]]
[[Kategorie: Afrika]]
