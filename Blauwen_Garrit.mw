''Blauwe Gerrit, Blauw Gait of Blauwbroek'' is n wèzen dat veural in sagen uut de Veluwe n rol speult. t Wödt wel ezeen as n aapachtig (maor onzichtbaar) plaogwèzen.

Blauwe Gerrit springt volngs de verhalen mèènsen op verlaoten plekken op de scholders en maakt zichzölf stieds zwaorder. As men de bewoonde wèreld beriekt, is men uut-eput. Wandelaars die in n karrenspeur loopt, duwt e an de kaante (veural waor twi'j wègen of paden mekaar kruust). Hi'j daanst as n blauw licht deur de struken. Zien ogen gloeit as schotelties. Tussen de huzen van mèènsen hef e weinig macht.

De ploaggeest dut zelden iemand kwaod, maor griept wel in as onrecht dreigt.

===Verhalen===
'De jonker van Busloo kwam op n winteraompt in de buurte van Voorst met n leuge weitasse. Hi'j zöt Hanna, de zeuventienjaorige dochter van n arme weduwe en grep heur. Hi'j nemp heur met op zien peerd, maor t meisie gilt en zeg Blauwe Gait te zeen. De jonker geleuft nie in dit soort verhalen, maor zien peerd stiet schoembekkend stille en wil nie meer veur- of achteruut. As n visioen toont t wèzen zich; de jonker en t meisie ziet t spook met ogen as vurige bollen, ehuld in n wapperend lichtgèvend blauw kleed. De jonker stek met zien waopen, maor der is slechts lucht. De jonker ontsnapt te voete, maor Blauwe Gait löt t peerd met rust en springt op de rugge van de man. De jonker stuurt Hanna op t peerd naor de pastoor van Gietel, hi'j hef n toverboek. Maor Hanna riedt naor heur moe en beide daankt God. Ze verget de pastoor te waorschuwen en de jonker wödt bi'j daglicht van de zwaore last verlöst. Hi'j kump met angstzweet in Busloo terugge en lek därtig jaor older ewödden in disse nacht. Hanna brengt t peerd terugge en kreg twi'j haanden vol gold van de jonker. Ze is verlöst van de armoede.'

'Een molenaar nam n grote schep uut de meelzak, veule meer dan 'm toekwam. De schuppe wed zo zwaor as lood en kon nie meer uut de zak ehaald wödden. De molenaar heuren gegrinnik en t lek asof er iets weggong, daornao kon e de schuppe weer bewègen.'

'Blauwe Gerrit springt op zwaorbeladen wagens, veural bi'j voerlieden die te veul edrunken hebt. De karre is nie meer veuruut te kriegen.'
