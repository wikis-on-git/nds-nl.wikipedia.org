{| border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="grey"|<big>Grunnegse Ommelanden</big>
|-
| [[Afbeelding:Flag ommelanden.gif |150px|Vlage van Ommelanden]]
| [[Afbeelding: Ommelanderwapen.jpg|150px|Woapen van Ommelanden]]
|-
| heufdstad  
| Lokoale ploatsen: [[Appingedam|Dam]], [[Winzum]], [[Leek]], [[Midwolda]]
|-
| regerensvörm  
| [[Heerlekhaid]] 
|-
| stoatsheufd  
| Lokoale adel
|-
| periode  
| vroege [[Middeleewen]] - [[1595]]
|-
| oppervlak 
| 1700 km²
|-
| inwoner 
| 
|-
| toalen 
| [[Grunnegs]], eer [[Fries]] 
|-
| religie  
| preutestaants 
|-
| veurloper 
| [[Fraislaand tuzzen Ems en Lauwers]]
|-
| opvolger  
| Provinzie [[Stad en Lande]] ([[Provinzie Grunnen]]) 
|-
| dynastie  
| n.v.t.
|-
| volkslaid
|  
|-
| feestdag 
| 
|-
| munteenheid
| [[Emdense gulden]]
|-
| [[Afbeelding: kaart9.jpg|250px|Historische kaart Groningen]]}}
|}

'''De Ommelanden''' is de oale noam veur de gebieden van t [[provinzie Grunnen]] dat boeten t [[Grunnen (stad)|Stad]] liggen, dij zo as de vlage en woapen al dudden denken, [[Vrees|Frais]] waren. Historisch waren der drij Ommelanden: [[Hunsingo|Hunzengo]], [[Fivelingo|Fivelgo]] en t [[Westerkwartaar]]. t [[Reiderlaand]] en [[Westerwôlde]] wuiren as appaarte gewesten zain. Ook t [[Gorecht|Gerecht]] (Stad en omstreken) wuir nait as Ommelaand zain.  t [[Oldambt]] wordt asmis wel, asmis nait as appaart, vaarde, Ommelaand zain. De vlage van de Ommelanden verwiest aanders alleneg noar drij historische Ommelanden en de ien tetoal 11 onderkwartaren.


== Vrouge Middeleewen ==
Om de [[Middeleewen]] waren de Ommelanden [[Vrees|Fraistoaleg]], wijl t [[Gorecht|Gerecht]] [[Nedersaksisch|Leegsaksisch]] war. De Ommelanden nuimden zochzulf [[Fraislaand tuzzen Ems en Lauwers|Lutje Fraislaand]] (Lytsje Fryslân). Zai wuiren bestuurd deur t lokoale adel en de kloosters. Zo war t [[klooster van Auwerd]] t machtegste van t Ommelanden. 

Net zo as tegenswoordeg bestonden de Ommelanden veuraal uut [[boeren]] lougken. Der waren twij steden dij baaide veul invloud harren op t ‘bestuurleuze’ Ommelanden. Dit waren de [[Stad Grunnen]] en [[Appingedam|Dam]]. n Dam har de maiste macht in de Ommelanden, mor dou t Stad Grunnen zien invloud gong uutoefenen op t Ommelanden, gong t mit Dam al vlot aachteruut. Ook t noaberste [[Delfsiel]] mit zien zeehoaven war n grote konkurent veur Dam.

== Middel-Middeleewen ==
De Ommelanden hebben zoch in t vergangenhaid fel verzet tegen t [[Stad Grunnen|Stad]]. Zie nuimden zochzulf den ook: Lala frya fresena (De fraaie Fraisen, in t Oldfrais). As de adel op de börgen en de grote [[boerderij|stee]]s te veul macht kregen, gong de börge of t stee plat. Ook t Stad is aal n moal aanvallen deur de Ommelaanders ([[1227]]). Dou t Stad te veul macht kreeg, sloten de Ommelanden zoch aan bie t Unie van Oetrìcht, zodat de invloud van t Stad minder wuir. Dit war gain slimme zet, want dou t Stad zoch ook bie t Unie van Oetrìcht, aansloot en doarmit zien rècht om te verovern vernaggelde ([[Reduksie van Grunnen]] 1595), wuiren de Ommelanden soamenvougd mit t Stad tot t provinzie Stad en Lande.

== Stad en Lande ==
Suntden binnen Stad en Ommelanden ain gebied. Noa n aantol lutje konflikten met verschaaidene lougken, waren de opstanden tegen t Stad oflopen. Stad en Ommelanden paasden zoch aan mekoar aan en vörmen nau n ainhaid. t [[Vrees|Frais]] van de Ommelanden wuir verdrongen deur t [[Nedersaksisch|Leegsaksisch]] van t Stad. Doch binnen der nog wel wat Fraise woorden vindboar in t vrij nìje [[Grunnegs]]e dialekt. 

In 1619 kocht de Stad Grunnen de Heerlekhaid [[Westerwolde]].Bie de dreugleggen van n duil van de Dollart, wuir t Reiderlaand weer opgroot, mor heurde dou bie [[Oostfraislaand]]. Dou Oostfraislaand bie de Nederlanden ([[Keunenkriek Hollaand]]) vougd wuir, zag Grunnen zien kans om t Reiderlaand over te nemen en de [[Ems]] weer as oostgrenze vast te stèln. Ain groot geduilte het Grunnen weer in mouten levern aan Oostfraislaand. t Overege geduilte wordt tegenswoordeg bie t Oldambt rekend. Westerwôlde en t Reiderlaand hebben noeit offisjeel de titel van Ommeland kregen. Doch worden zai asmis wel aanduud as Ommelaand.

== Tegenswoordeg ==
De noam Ommelanden wordt tegenswoordeg nog mor weinig bruukt, wijl in t 19e eew (200 joaren noa ofschaffen van t Ommelanden) alle Grunnegers de grenzen en noamen van t Ommelanden nog kenden. De noamen van t Ommelanden binnen allend nog trugge te vinden in noamen van voetbalklubs, riviertjes of radiostatsjons (bieveurbeeld: Oldambster Boys, Radio Westerkwartaar en [[Westerwoldse Aa]]). Ook de [[Ommelanderzeediek]], de zeediek van Grunnen, dut heugen aan de middeleewse goen*. De bekendhaid van de Ommelanden gait aal wieder achteruut, mor man wordt aal meer regionoal bewust, dus dizze kennis zell middelekerwies wel weer trugge kommen. 

<nowiki>*</nowiki>''uitgesproken als go-en''

== Hìnwiezen ==
[[Geschiednis van Grunnen]]

[[Kategorie:Historisch laand in de Nederlanden]]
[[Kategorie:Geschiednis van Grunnen]]

[[en:Ommelanden]]
[[nl:Ommelanden]]
