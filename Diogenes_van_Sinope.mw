'''Diogenes van Sinope''' ([[Oldgrieks]]: {{Polytonic|Διογένης}}, ''Diogénês''), körtweg '''Diogenes''' ([[Sinope]], [[404 v. Chr.]] - [[Korinthe]], [[323 v. Chr.]]) was 'n [[Filosofie|filosoof]] uut de schoele der cynici.

Hi'j werd as zeune van 'n baankier geboren in Sinope, een Griekse kolonie an de zuudkust van de [[Zwarte Zee]]. Anvaankelijk göng e in de voetsporen van zien va het baankwezen in, mar noa betrökkenheid bi'j 'n schandaal over valsemunteri'je mös e de stad verloaten. D'r bint in Sinope inderdoad munten evönden woarvan de beeldenaar was of-eschuurd en die veurzien waren van de naam van Diogenes' va, Hicesias. Diogenes göng noar [[Athene]], et centrum van de Griekse wereld, en ontmuutte d'r Antisthenes, bi'j wie hi'j zich onmiddellijk en onveurwoardelijk ansleut.

Volgens een populaire legende sleup e buten in 'n regentonne, mar tonnen zolden pas later uut-evönden wezen. 't Zol echter wel 'n grote kruuk, een Griekse [[amfora]], ewest kunnen wezen. An-ezien hi'j leefden as 'n hond, kreeg e uutendelijk ok de bi'jname 'hond'. Zien ienige bezittingen waren 'n mantel, een komme um uut te etten en 'n nap um uut te zoepen. Op kloarlichte dag zol e op 'n marktpleine met 'n lanteern noar 'n "meense" ezöch hebben (woarmet e een woarachtig oprecht persoon beduulden). Noadat e iemand een stuk stoete zaag gebruken as börd en zien haanden as nap, ontdeud e zich ok van zien komme en zien nap.

Bekend van Diogenes is ok dat e vaker in de openbaarheid stönd te masturberen. Toen aanderen hum hierop anspraken zol e zegd hebben: "Och, was 't ok mar meugelijk oe honger te stillen deur over oen maage te wrieven". Zölfbevrediging in 't openbaar was volgens hum 't toppunt van autarkie en wiesheid.

Volgens een deur [[Plutarchus]] op-etekend verhaal was [[Alexander de Grote]] zeer interesseerd in Diogenes. Hi'j maakten volgens dat verhaal 'n lange reis um hum te ontmuten. Toen Alexander hum op 'n zunnige dag antröf, vroeg e an hum wat e wolden hebben. Hi'j konnen alles kriegen. Diogenes zee toen half ontwijkend, woarschienlijk beducht veur 'n twistgesprek met de licht ontvlambare veroveraar: "A-k alles kan kriegen, wol ie dan 'n stap opzied doen, want ie stoat veur de zunne". Hierop zee Alexander: "A-k Alexander nie ware, zol ik Diogenes willen wezen". Diogenes zee doarop: "A-k Diogenes nie ware, zol ik ok Diogenes willen wezen".

Over Diogenes bint völle verhalen en anekdotes over-eleverd, met name in teksten die via de [[Islam|islamitische]] geleerden 't westen beriekten. Volgens iene d'rvan störf Diogenes deur zien oadem in te holden. Veul van de anekdotes werden ok over-eleverd deur Diogenes Laërtius in zien boek Leven en leer van beruumde filosofen.

{{Dialekt|sdz}}
[[Kategorie:Filosoof]]
[[Kategorie:Olde Grieken]]

[[nl:Diogenes van Sinope]]
[[ar:ديوجين]]
[[az:Diogen]]
[[be:Дыяген]]
[[bg:Диоген Синопски]]
[[bn:দিওগেনেস]]
[[bo:སི་ནོ་པེ་ཡིའི་དིའོ་ཇེ་ན།]]
[[bs:Diogen iz Sinope]]
[[ca:Diògenes de Sinope]]
[[cs:Díogenés ze Sinópé]]
[[da:Diogenes]]
[[de:Diogenes von Sinope]]
[[diq:Diyojen]]
[[el:Διογένης της Σινώπης]]
[[en:Diogenes of Sinope]]
[[eo:Diogeno la Cinika]]
[[es:Diógenes de Sinope]]
[[eu:Diogenes Sinopekoa]]
[[fa:دیوژن کلبی]]
[[fi:Diogenes Sinopelainen]]
[[fiu-vro:Diogenes Sinopest]]
[[fr:Diogène de Sinope]]
[[gl:Dióxenes de Sínope]]
[[he:דיוגנס]]
[[hr:Diogen]]
[[hu:Szinópéi Diogenész]]
[[hy:Դիոգենես Սինոպացի]]
[[id:Diogenes dari Sinope]]
[[is:Díogenes hundingi]]
[[it:Diogene di Sinope]]
[[ja:ディオゲネス (犬儒学派)]]
[[ka:დიოგენე სინოპელი]]
[[kk:Диоген Синоптық]]
[[ko:시노페의 디오게네스]]
[[la:Diogenes Cynicus]]
[[lt:Diogenas Sinopietis]]
[[lv:Diogēns]]
[[mk:Диоген]]
[[ml:ഡയോജനസ്]]
[[no:Diogenes fra Sinope]]
[[os:Диоген]]
[[pl:Diogenes z Synopy]]
[[pms:Diògene ëd Sinòpe]]
[[pnt:Διογένες ο Σινωπέας]]
[[ps:دیو جانس کلبی]]
[[pt:Diógenes de Sínope]]
[[ro:Diogene din Sinope]]
[[ru:Диоген]]
[[scn:Dioggini di Sinopi]]
[[sh:Diogen iz Sinope]]
[[simple:Diogenes of Sinope]]
[[sk:Diogenes zo Sinópy]]
[[sl:Diogen iz Sinope]]
[[sr:Диоген из Синопе]]
[[sv:Diogenes]]
[[tr:Diyojen]]
[[uk:Діоген Синопський]]
[[ur:دیو جانس کلبی]]
[[vi:Diogenes của Sinope]]
[[zh:锡诺普的第欧根尼]]
