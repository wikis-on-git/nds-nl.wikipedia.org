n '''Frezenboarg''' is ne heuwel van 40,2 meter hoge in de gemeente [[Hof van Tweante]] in [[Tweante]]. t is n smeeltwaterheuwel, en doarumme is t n eardkeundig monumeant. n Boarg ligt in t natuurgebeed n [[Borkeld]] op de hede bie [[Maarkel]], tusken de [[noaberskop]]pen [[Ealsn|Eelsen]] en [[Harke]].<ref name="Winkler Prins">Grote Winkler Prins Encyclopedie, Elsevier, Amsterdam, 1974, zeuwende geheel nieje druk, tweede oploage</ref>

n Frezenboarg heurt bie n [[Riessen]]sen stuwwal, den't besteet oet n meanksel van [[leem]] en [[gletsjer]]puun det in t [[Pleistoceen]] duur gletsjers hierhen zeent vervoord. t Laandies hef in n [[Jungsten Iestied]], (t [[Saalien]]) t laand op edrok, woerduur't de heuwels zeent ontstoan. De zwoarfkeien dee't völle in t gebeed liggent, zeent met ekömmen oet [[Skandinavië]]. Noa at t laandies zik terugge treuk, was der nog langen tied n [[toendra]]klimaat, woer't grote zaandstörme vuurkwammen. Hierduur ligt oawer t hele gebeed non ne loage dekzaand.

In de hede roondumme n Frezenboarg, oonder mear op t [[Ealsenerveald]], liggent zo um de dartig grafheuwels van ongevear 5000 joar oold. Disse stoat op ne lieste van besköarmde ooldheaidkeundige monumeanten. De eerste spoers van bewonning (stenen woarkgerei) zeent darteendoezend joar oold, van [[jager-verzamelaar|jager-verzamelders]] dee't in t gebeed warren um te jagen.

Natuurresservaat 'Friezenberg' (10 ha) is t euldste bezit van stichting Laandskop Oaweriessel. t Wör in 1935 kado edoan duur textielman [[G.J. van Heek]]. t Resservaat
Natuurreservaat 'Friezenberg' (10 ha) is het oudste bezit van de stichting Landschap Overijssel. I n t resservaat gröait hede, vleegdannen, eken en boarken.<ref>Handboek, Stichting Het Overijssels Landschap , Dalfsen, 1981</ref>

{{Bron|<references/>}}

[[Kattegerie: Tweants artikel]]
[[Kattegerie: Netuur]]
[[Kattegerie: Metuurgebied in Oaveriessel]]

[[nl:Friezenberg]]
