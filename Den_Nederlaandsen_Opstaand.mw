'''Den Nederlaandsen Opstaand''' (ok wal "Den Opstaand" eneumd) is in den ni-jen geskiedskrieving den benaoming veur wat vrögger uutsluutend den [[Tachtigjoarigen Oorlog]] wöd eneumd. Mit ''Den Nederlaandsen Opstaand'' wödt veural bedoold den beginjoaren van den Tachtigjoarigen Oorlog. Veulal doolt zie op den tied 1568 (et officiële beginne van den Tachtigjoarigen oorlog mit den [[slag bi-j Heiligerlee]]) tot 1589 (et vort goan van den [[Graaf van Leicester]]) woarnoa den Stoaten geen ni-jen laandvoogd meer zochten moar zelf den heerschoppi-je op zich namen. In 1589 is den zoak van den Opstaand ok reeds gooddeals in et veurdeel van den Stoaten beslist.  

Deur [[Fernando Álvarez de Toledo|Alva]] is et verzet teggen den Spoansen könning Filips II beskreaven as en opstaand. In 1572 bericht Lodewiek van Nassau an zien breur Willem dat den hartog van Alva ''gans verboasd is ... dat dee steedn zo in opstaand komt (les villes se revoltent ainsi)''. In breeven, kroneeken en dagbeuke uut dee tied wödt esprokken oaver verzet, verlatinghe, ofzwering van den laandsheer, enz. Ok in den lateren geskiedskrieving oaver dizzen tied wödden de gebeurtenissen vanof 1568 veulal an-eduud as 'Den Opstaand'. In nen letsten studie spreakt under meer [[Arie van Deursen |Dr. A.Th. van Deursen]] oaver ''Den Opstaand van 1572-1584''.<ref>Van Deursen, A. Th., De last van veel geluk, pag. 71-115. ISBN 9035126270</ref>

Anvankelek was den opstaand veural ericht teggen et schrikbewind van den hartog van Alva. Later wöd et steeds meer nen algemeneren opstaand teggen [[Filips II van Spanje]]. In den opstaand stoand et geleufsvroagstuk en et stoatsgezag centroal. Filips wol éne centroal geregierd laand under éne geleuf, et [[Rooms-Katholicisme]]. Den opstaandelingen wollen nen decentroalen overheid (gewesten en Stoaten-Generoal), nen zekeren moate van zelfbestuur, gedealtelieken eigen belasting-inning en vri-jheid van godsdienst. Den groten friefkracht achter den opstaand was [[Willem van Oranje|Willem I van Oranje-Nassau]], alhoowal Willem van Oranje in eersten opzet langen tied achter Filips II blef stoan. Den zinne in et [[Wilhelmus]], et [[Volksleed (nationoal symbool)|volksleed]] van Nederlaand, ''Den könning van Hispanje heb ik altied geëerd'' herinnert doaran. Den opstaand kreg nen formelen stoatus in den zogeneumden [[Acte van Verloatinghe]] dee in [[1581]] deur den Stoaten-Generoal wöd an-enommen. Den Opstaand wöd beëndigd mit nen algehelen oaverwinning veur den Noordeleken Nederlaanden in [[1648]] bi-j den [[vrede van Münster]].  

Deur allerlei [[geskiedskrieving|geskiedkündigen]] is den Opstaand verskillend be-eurdeeld. Den proateri-je ovaer den opstaand teggen Spanje geet tot op den dag van vandage veurt. 

=bronvermelding=
Van Deursen, A. Th., De last van veel geluk, pag. 71-115. ISBN 9035126270 

[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Nederlaand]]
[[Kattegerie:Oorlog]]
[[Kattegerie:Tachtigjoarigen Oorlog]]

[[en:Dutch Revolt#1566 - Iconoclasm and repression]]
[[fr:Révolte des gueux]]
[[nl:De Nederlandse Opstand]]
