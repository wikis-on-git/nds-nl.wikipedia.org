[[Ofbeelding:Political Map of the Arctic.pdf|thumb|upright=2|Et Noordpoolgebied, mit de [[Noordelike Ieszee]] en de zeeën en lanen daoromhenne]]
Et '''Noordpoolgebied''' is et gebied rond de [[Noordpool]] van de [[Eerde]]. Aandere naemen veur et gebied bin '''Arktika''' of de '''arktis''', van et [[Grieks]] ἀρκτικός (''arktikos''), 'naobi'j de Bere, noordelik', wat weer komp van ἄρκτος (''arktos''), 'bere'. Dit bin verwiezings naor de [[steernsbield|steernsbielden]] [[Grote Bere]] en [[Kleine Bere]], die heur naobi'j de noordelike hemelpool bevienden.

==Definitie==
Deurgaons duudt et Noordpoolgebied op et gebied ten noorden van de [[noordpoolcirkel]] (ongeveer 66° [[briedtegraod|NB]]). Aans wodt ok wel de 10&nbsp;°C-juli-[[isotherm]] as greens gebruukt, of de [[noordelike boomgreens]]. Ofhaankelik van de definitie die aj gebruken, omvat et Noordpoolgebied de [[Noordelike Ieszee]], naoberzeeën en stokken van [[Ruslaand]], de [[Verienigde Staoten]], [[Kannede]], [[Gruunlaand]], [[Noorwegen]], [[Zweden]], [[Finlaand]] en [[Ieslaand]].

An et Noordpoolgebied greenst de [[subarktis]], ok wel et subarktisch gebied enuumd.

==Kenmarken==
Laand in et Noordpoolgebied is bedekt mit sni'j en ies in maoten die van de seizoenen ofhangen. De mieste grond is hieltied bevreuren (wat [[permafrost]] het) en bestaot uut boomloze [[toendra]]. De zeeën in et gebied hebben vule seizoensgebunden [[zee-ies]].

Et Noordpoolgebied staot ok bekend as et laand van de middernachtzunne. De middernachtzunne, of pooldag, is et verschiensel waorbi'j de zunne gedurende een diel van 'e zomer 's nachts niet onder de horizon komp. Hoe noordeliker aj koemen, hoe langer disse periode duurt. De middernachtzunne kuj allennig zien benoorden de noordpoolcirkel en bezuden de [[zuudpoolcirkel]].

==Leven==
[[Ofbeelding:Snowy_Owl_Barrow_Alaska.jpg|thumb|300px|Een jonge [[sni'joele]] in [[Alaska]]]]
Et dierenleven in et Noordpoolgebied bestaot onder meer uut [[zoöplaankton]], [[fytoplaankton]], vissen, [[zeezoogdier|zeezoogdieren]] zoas de [[baleinwalvis]], de [[zeehond]] en de [[walrus]], veugels zoas de [[sni'joele]], en laanddieren zoas de [[grizzlybere]], de [[poolwolf]], de [[muskusosse]], et [[rendier]], de [[poolhaeze]] en de [[lemming]]. Ie vienden der toendraplaanten zoas [[grös|grössen]], [[kostmos|kostmossen]] en [[mos|mossen]].

Liekas de plaanten en dieren hebben ok de [[Inheemse volken van de Arktische kontreien]] heur anepast an de kolde en barre weersomstaandigheden. 

===Arktische kulturen===
* [[Ungangan]] ([[Aleoeten]])
* [[Tsjoektsjen]]
* [[Inuit]]
* [[Inupiaq]]
* [[Nenetsen]]
* [[Saami]]
* [[Joepiken]]

{{Commonscat|Arctic}}

{{Dia|Dit stok is eschreven in et [[Stellingwarfs]] van de Kop van Overiessel.}}

[[Kategorie:Stellingwarfs artikel]]
[[Kategorie:Geografie]]
