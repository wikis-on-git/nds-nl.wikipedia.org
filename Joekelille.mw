[[Ofbeelding:Ukulele wall.jpg|thumb|right|Ne mure vol met Joekelilles]]

Ne '''joekelille''' of '''ukelele''' (in andere språken vake skreaven as ''ukelele'' of ''ukulele'') is een klein snaarinstrument. Et wördt vake (unterecht) nen "mini[[gitaar]]" enömed, üm dat et dår wat vorm angeyt wal vöäle up likt. In teagenstelling töt gitaren hevt ne ukelele mär veer snåren (nen gitaar hevt der ja sesse).

De ukelele stammet uut et [[Hawaii]] van de [[19e eeuw|19de eywe]]. Et was ne lokale anpassing van de [[cavaquinho]], den as döär [[portugal|portugeyske]] immigranten når et eiland bracht wör. In de 1920er jåren van de [[20e eeuw|20ste eywe]] wör et instrument slim populäär in de [[Verenigde Stoaten|Vereanigde Ståten]] van Amerika.

Ukeleles heb y in 4 måten: [[sopraan]], concert, [[tenoor]] en [[bariton]].

==Stemming==
Joekelilles zeent meestal estemd in ''GCEA'', woerbie't, den ''C'' de bas-snoare is, en den ''G'' nen oktaaf verheugd is. Dit neumt ze ook wal C-stemming. Ne aandere stemming den't ook wal vake vuurkeump is ''BDF#A'' (D-stemming). Duurdet de snoarn al in n goodkleenkend akkoord estemd stoat, is t instrumeant rellatief makkelik te bespöln.

==Joekelilles in [[Nedersaksië]]==
In t [[Neersassies]]e gebeed zeent joekelilles nooit echt serieus duur edrungn. Net as in de rest van (Noord) [[Europa (continent)|Europa]] wörd t deenk meestal nit vuur vol an ezeen. n Bekeandsten Neersassiesen artiest den't wat met ne joekelikke dut is [[Daniël Lohues]], den't dr regelmoatig ene in zinne nommers gebrok. Nen meender bekeandn was [[Harm oet Riessen]], den't dr n heel versken an wiedn.

In [[Platduuts]]laand is t vuural [[Ina Müller]] den't bekeand is van nen vuurstelling saamn met [[Edda Schnittgard]] woerin't ze twee joekelilles gebroekt.

==Bekeande spöllers==
n Bekeandsten joekelillespöller was [[Israel Kamakawiwo'ole]] oet [[Hawaii]]. Den har wearldwied nen groten hit met t nommer ''Somewhere over the Rainbow/What a Wonderful World''. In [[Neerlaand]] spölt [[kabaretjeare]] [[Brigitte Kaandorp]] in öare vuurstellings nog wal vake op ne joekelille. Ene den't aal mear bekeandheaid krig um zin ongekeande joekelilleverskes is [[Jake Shimabukuro]].

In 2010 har de [[Verienigde Staoten van Amerika|Amerikaanse]] band [[Train (band)|Train]] nen redeliken wearldhit met t nommer "Hey Soul Sister". Hierin neamp de joekelille nen belangrieken plek in.

In 2011 köm [[Eddie Vedder]], n zänger van n bekeandn [[Verenigde Stoaten|Amerikaans]]en band [[Pearl Jam]] met t solo-album ''Ukulele Songs'', met doarop 16 nommers woerin't he zikzelf met eankelt ne joekelille begeleaidn dut.

==Oetgoande koppeling==
*[http://www.get-tuned.com/ukulele_tuning_methods.php Webstea oawer de joekelille, met stemhulpe]

{{Commonscat|Ukulele}}

[[Kategorie: Tweants artikel]]
[[Kategorie:Muziekinstrumaent]]
