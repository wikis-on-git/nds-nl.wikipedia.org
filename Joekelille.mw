[[Ofbeelding:Ukulele wall.jpg|thumb|right|Ne mure vol met Joekelilles]]

Ne '''joekelille''' of '''oekelele''' (in aandere sproakn vake skreewn as ''ukelele'' of ''ukulele'') is n kleain snoarinstrumeant. t Wörd vake (onterecht) nen "mini[[gitaar]]" eneumd, umdet t doar wal völle op lik wat vörm angeet. In teegnstelling töt gitaarn hef ne joekelille mer 4 snoarn (nen gitaar hef dr ja 6).

De joekelille keump oet t 19e joarhoonderd oet [[Hawaii]]. t Was ne lokale anpassing van de oolde [[kavakinjo]] (''cavaquinho''), den't noar t eailaand wör invoord duur [[Portugal|Portugese]] immigraantn. In de joarn '20 van t 20ste joarhoonderd wör t instrumeant onmeundig geleefd in de [[Verenigde Stoaten|VSA]].

Joekelilles he'j in 4 moatn: [[sopraan]], konsert, [[tenoor]] en [[bariton]].

==Stemming==
Joekelilles zeent meestal estemd in ''GCEA'', woerbie't, den ''C'' de bas-snoare is, en den ''G'' nen oktaaf verheugd is. Dit neumt ze ook wal C-stemming. Ne aandere stemming den't ook wal vake vuurkeump is ''BDF#A'' (D-stemming). Duurdet de snoarn al in n goodkleenkend akkoord estemd stoat, is t instrumeant rellatief makkelik te bespöln.

==Joekelilles in [[Nedersaksië]]==
In t [[Neersassies]]e gebeed zeent joekelilles nooit echt serieus duur edrungn. Net as in de rest van (Noord) [[Europa (continent)|Europa]] wörd t deenk meestal nit vuur vol an ezeen. n Bekeandsten Neersassiesen artiest den't wat met ne joekelikke dut is [[Daniël Lohues]], den't dr regelmoatig ene in zinne nommers gebrok. Nen meender bekeandn was [[Harm oet Riessen]], den't dr n heel versken an wiedn.

In [[Platduuts]]laand is t vuural [[Ina Müller]] den't bekeand is van nen vuurstelling saamn met [[Edda Schnittgard]] woerin't ze twee joekelilles gebroekt.

==Bekeande spöllers==
n Bekeandsten joekelillespöller was [[Israel Kamakawiwo'ole]] oet [[Hawaii]], den har wearldwied ne grote hit met t nommer ''Somewhere over the Rainbow/What a Wonderful World''. In [[Neerlaand]] spölt [[kabaretjeare]] [[Brigitte Kaandorp]] in öare vuurstellings nog wal vake op ne joekelille. Ene den't aal mear bekeandheaid krig um zin ongekeande joekelilleverskes is [[Jake Shimabukuro]].

In 2010 har de [[Verienigde Staoten van Amerika|Amerikaanse]] band [[Train (band)|Train]] nen redeliken hit met t nommer "Hey Soul Sister". Hierin neamp de joekelille nen belangrieken plek in.

In 2011 köm [[Eddie Vedder]], n zänger van n bekeandn [[Verenigde Stoaten|Amerikaans]]en band [[Pearl Jam]] met t solo-album ''Ukulele Songs'', met doarop 16 nommers woerin't he zikzelf met eankelt ne joekelille begeleaidn dut.

==Oetgoande koppeling==
*[http://www.get-tuned.com/ukulele_tuning_methods.php Webstea oawer de joekelille, met stemhulpe]

{{Commonscat|Ukulele}}

[[Kategorie: Tweants artikel]]
[[Kategorie:Muziekinstrumaent]]
