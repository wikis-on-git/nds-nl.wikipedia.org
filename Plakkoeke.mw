'''Plakkoeke''' of '''ontbijtkoeke''' is [[koek]] dee in Nederlaand bie 't [[mänèten|broodeten]], bie 't [[mirregeten]] of as [[tussendeurtjen]] egeten wonnen. Meestentieds du-j der een bietjen [[botter]] op.

Plakkoeke is koek, dee deruutziet as brune [[keek]], mar aanders smaak. 

Plakkoeke wonnen emaak van [[rogge (graone)|roggemeel]], waor [[suker]], [[glucose]]stroop, [[fructose]]stroop, [[kandiesuker]] en riesmiddels (E-500 en E-450a) bie-edaon wonnen. Der kunnen oek stukjes [[noete]]n en [[rezien]]en en/of [[krujen]] bie zitten. Plakkoeke is makkelijk verteerbaor en is neet [[vet]]. Der zit in 100 gram koek ongeveer 1 gram vet.

In 't noorden is "[[Ouwewievenkoek]]" of "Oal Wief" popelair. Disse koek is wat lochter van kleur en hef een [[anies]]smaak ('t liek een bietjen op [[taoi-taoi]]). Disse koek wonnen neet speciaal bie 't broodeten egeten.

Aandere soorten plakkoeke/koek:
*[[Dèventerkoeke|Deventerkoeke]]
*[[Gemberkoeke]]
*[[Grunningerkoeke]]
*(Paorel) [[kandiekoeke]]
*[[Kruudkoeke]]
*[[Volkoren plakkoeke]]

Tegensworig zitten der oek wè stukjes [[appel (vruch)|appel]], [[rezien]]en en/of [[keneel]] in plakkoeke en der bin oek veul verschillende veurverpakken soorten plakkoeke.

Je kunnen plakkoeke oek op [[brood]] doon, in [[Garder]] neumen ze dat dan ''amtenarenspek''.

==[[Nedersaksisch]]==
*[[Grönnegs]]: ''kouk{{small()|e}}''
*[[Veluws]]:
**''ontbijtkoek{{small()|e}}''
**''dikke koek'' ([[Bunsjoten]])
**''koffiekoeke'' ([[Klanenbeek]], [[Lieren]])
**''plakkoeke'' ([[Nunspeet]], [[Elspeet]])

[[Kattegerie:West-Veluws artikel]]
[[Kattegerie:Gebak]]

[[en:Ontbijtkoek]]
[[es:Ontbijtkoek]]
[[id:Ontbijtkoek]]
[[nl:Ontbijtkoek]]
[[pl:Ontbijtkoek]]
