Veur zoveer bekend, hebben alle [[cultuur|culturen]] in alle [[geschiedenis|tieden]] '''meziek''' kend, mor umdat dizze [[kunst]] op verschillende plaotsen en in verschillende tieden telkens weer aanders beoefend (en ervaoren) wör en wordt, is der gien eensgezindheid rondum de definitie van meziek: wanneer is iets meziek en wanneer niet? 't Oeteindelijke antwoord op dizze kernvraog verschilt bij de diverse meziektheoretici en [[filosofie|filosofen]]. Dit verklaort wal de grote verscheidenheid an [[meziekstielen]] deur de tieden hen, in diverse (sub)culturen.

't Is echter wel een onumstreden feit, dat 't bij meziek altied um 't ''heurbaore'' (of 't ontbreken dervan) giet, in tegenstelling tot 't ''zichtbaore'' in de [[kunst|beeldende kunsten]]. Meziek is een [[Tied|tiedskunst]], met heurbaore ([[Geluud|geluden]], [[Klank|klanken]], [[Toon|tonen]]) of onheurbaore ([[Stilte|stiltes]], [[Pauze|pauzes]]) elementen in opeenvolging of tegeliekertied. Doarmet is meziek nauw verwaant an [[poëzie]], waorbij de beide elementen van zichtbaor en heurbaor vereeinigd worden, dat bij schreven muziek ok zo is.

[[Category:Drèents artikel]]
[[Category:Meziek]]

[[nl:Muziek]]
