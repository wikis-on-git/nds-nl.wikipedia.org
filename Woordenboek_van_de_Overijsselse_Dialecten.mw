t '''Woordenboek van de Overijsselse Dialecten''' (of ekortt: ''WOD'') van de [[Iesselakademie]] gef n oawerzicht van de wöardeskat van [[Tweante]], [[Sallaand]] en t Laand van [[Vollenhove]]. t WOD is nit in edeeld op alfabet, mer op bepoalde thema's, zo as 'het huis', 'eten en drinken' en 'kleding'. Wöarde dee't volgens sprekkers bie mekoar heurt, stoat in t WOD dus ook bie mekoar oonder n thema.

Der is vanof [[1998]] töt an [[2007]] duur verskeaidene leu oet heel [[Oaweriessel]] met ewoarket, duur lieste in te vullen met vroagen oawer öar lokale dialekt. Hieroet wörden zeuwen delen van t WOD emaakt:

*Het Huis A (inrichting van t hoes), Publicatie no. 123 (2000)
*Het Huis B (hoesroad, verlichting), Publicatie no. 141 (2001)
*Het Huis C (bouw van t hoes), Publicatie no. 146 (2002)
*De Wereld A (inrichting van de umgewing, het weer), Publicatie no. 182 (2006)
*De Wereld B (plaanten en deers), Publicatie no. 183 (2006)
*De Mens A (t meanksenlief), Publicatie no. 217 (2009)
*De Samenleving A (feeste en tradisies), Publicatie no. 218 (2009)

Vanof 2010 is t WOD volledig op t internet te bekieken.

==Zeet ook==
*[[Woordenboek van de Gelderse Dialecten]]

==Refereansie==
*[http://www.ijsselacademie.nl/ija/taal/overijssels_woordenboek.asp IJsselacademie.nl] Woordenboek van de Overijsselse Dialecten (WOD). bekekken op 11 februwoari 2010.

[[Kattegerie: Tweants artikel]]
[[Kattegerie: Nedersaksisch]]
[[Kattegerie: Nederlaanse streektael en dialekt]]
[[Kattegerie:Woordeboek]]
