[[Ofbeelding:Easter_Bunny_Postcard_1907.jpg|thumb|250px|Een plaotjen van de paoshaoze]] 
De '''paoshaoze''' of de '''paoskniende''' is in de [[protestantisme|protestanse]] tredisie een [[kniende|verzunnen kniende]] waorvan der an kienders verteld wönnen dat e [[paosei]]ers brengt mit [[Paosen]].

In [[Rooms-Katholieke Karke|kattelieke]] gebieden ([[België]], [[Frankriek]] en in 't zujen van [[Nederlaans-Limburg]]) vertellen ze de kienders dat de paoseiers deur de [[paosklokken]] ebröch wönnen. De klokken bin nao 't lujen tiejens 't [[Gloria (mis)|Gloria]] van de [[Hoogmis]] op [[Witte Donderdag]] naor [[Rome (stad)|Rome]] vertrökken um daor de eiers te haolen. Disse klokken hemmen de vorm van karkklokken met vleugeltjes en vliegen deur de loch.

Deurdat de feesdagen zo commercieel ewönnen bin, wönnen zowel de eiers, haozen as de klokken veural as sukelaod verkoch.

==Oorsprong==
Iezelig veul ''[[heiden]]se gebruken'' waormee de weerummekeer van 't [[veurjaor]] evierd wönnen, bin in de gebruken van 't christelijke paosfees over-eneumen. 

't ''Ei'' is 't symbool veur 't ontkiemende leven in 't vrogge veurjaor. De [[haoze]] is een van oorsprong heidens symbool en is altied een symbool van [[vruchbaorheid]] ewes. 

Vrogger vunnen ze eiers in ouwe haozelegers en/of kniendeholen dee eleeg wönnen deur verschillende [[voegel]]soorten, vandaor 't verbaand tussen paoshaoze en de eiers. Vrogger was 't de tied dat ze 't laand op gungen um te voerezeren.

Aandere veurbeelden van verzunnen feguren dee van doon hemmen mit de christelijke feesdagen bin [[Sunterklaos]] en de [[Karsman]].

[[Kattegerie:West-Veluws_artikel]]
[[Kattegerie:Paosen]]

[[da:Påskehare]]
[[de:Osterhase]]
[[en:Easter Bunny]]
[[es:Conejo de Pascua]]
[[fi:Pääsiäispupu]]
[[fr:Lapin de Pâques (tradition)]]
[[he:ארנב הפסחא]]
[[hu:Húsvéti nyúl]]
[[id:Kelinci Paskah]]
[[it:Coniglietto pasquale]]
[[la:Lepus paschalis]]
[[lb:Ouschterhues]]
[[lv:Lieldienu zaķis]]
[[nds:Oosterhaas]]
[[nl:Paashaas]]
[[nn:Påskehare]]
[[no:Påskehare]]
[[pl:Zając wielkanocny]]
[[pt:Coelhinho da Páscoa]]
[[ru:Пасхальный заяц]]
[[sv:Påskhare]]
[[zh:复活节兔]]
