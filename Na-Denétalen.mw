[[Ofbeelding:Na-Dene langs.png|thumb|Verspreidingsgebied van de Na-Denétalen]]
De '''Na-Denétaalfamilie''' heurt bij de [[inheemse talen van Amerika|oorspronkelijke Amerikaanse talen]]. Lichtkaans is dizze familie een subfamilie van de [[Dené-Jenisejische talen]].

De Na-Denétalen kuj verdielen in twee subfamilies. De eerste bestiet uut mar iene taal, 't [[Tlingit (taal)|Tlingit]]. Dizzend wördt epraot deur 700 mèensen die woont op eilaanden veur de [[Canada|Canadese]] kust. De aandere femilie is 't [[Athabaskisch-Eyaktalen|Athabaskisch-Eyak]], wat aj weer kunt onderverdielen in twee subfamilies: de [[Athabaskische talen]], waoronder 't [[Apache (taal)|Apache]], [[Tagish]] en [[Navajo (taal)|Navajo]], waor nog haoste 200.000 sprekers van bint, en 't in 2008 uutestörven [[Eyak (taal)|Eyak]]. Mangs wördt 't [[Haida (taal)|Haida]] as darde takke van de Na-Denétalen eziene, mar die zienswieze is drokte aover en de mieste taalkundigen beschouwt 't Haida as [[isolaat (taalkunde)|isolaat]].

Een biester umstreden theorie van de Rus [[Sergei Starostin]] wil det de Na-Denétalen mit onder aandere de [[Noord-Kaukasische talen]], de [[Sino-Tibetaanse talen]] en zölfs 't [[Baskisk|Baskisch]] onder de [[Dené-Kaukasische talen|Dené-Kaukasische taalfamilie]] vaalt. De aovergrote meerderheid van de taalkundigen wis dizze hypothese van de haand.

Det de Na-Denétalen kunnigheid hebt an de [[Jenisejische talen]] uut [[Siberië]] is wal annemelijk. In 2008 concludeerden de belangriekste kenners van de Na-Dené- en Jenisejische taalfamilies det Na-Dené en Jenisejisch mit mekare de [[Dené-Jenisejische talen|Dené-Jenisejische]] familie vörmt.<ref>[https://uaf.edu/anlc/docs/dy2008summary.pdf ''Linguists demonstrate Siberian-North American link''] Dene-Yeniseic Symposium, 26, 27 en 29 febrewaori 2008, Fairbanks en Anchorage, Alaska.</ref> DNA-onderzuuk wis naor een verbaand mit de komst van de [[Paleo-Eskimo's]] uut Siberië.

De Na-Denétaalfamilie vörmt mit de [[Algische talen|Algische]] en de [[Uto-Azteekse]] taalfamilies iene van de drei grote taalfamilies van [[Noord-Amerika]]. Een bulte van de Na-Denétalen bint daorumme ok hiel best bestudeerd.

[[Michael Krauss]] is een Amerikaans taalkundige die de Na-Denétalen briedvoerig bestudeerd hef.

== Rifferenties ==
<references/>

{{Dia|Dit stok is eschreven in 't [[Zuudwest-Drèents]].}}

[[Kategorie:Drèents_artikel]]
[[Kategorie:Na-Denétaalfamilie| ]]
