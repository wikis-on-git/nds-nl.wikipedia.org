't '''Platform Nedersaksisch''' is een samenwarkingsverbaand det in 2021 in de bienen kwaamp en det 't [[Nedersaksisch]] as taal en cultuur wil uutdragen. De samenwarkende partners bint 't [[Centrum Groninger Taal & Cultuur]], de [[Stichting Stellingwarver Schrieversronte]], 't [[Huus van de Taol]], de [[Iesselakkedemie]] en [[Erfgoedcentrum Achterhoek en Liemers]]. Op 31 meert 2021 lanceerde 't platform de webstee Nedersaksisch.com.

Op de webstee wördt inegaone op verscheiden menieren waorop 't Nedersaksisch in de samenleving leeft en mèensen mit menare verbiendt. Daorbij is der andacht veur gebieden as taal, muziek, theater, film, schrieverije, tradities (zoas [[båke|paosvuren]], [[karbietskeetn|carbidschieten]] en [[noaberschap|naoberschop]]), toerisme en economische samenwarking tussen de Nedersaksische pervincies.

De webstee signaleert een nei Nedersaksisch gevuul in de samenleving en verwiest dernaor as 'naoberschap in de 21e eeuw'. Der wördt wat oogmarken eformuleerd: laoten zien det 't Nedersaksische gevuul leeft, laoten ervaren det 't verbiendt, en verkennen hoe of 't Nedersaksisch naoberschop in de 21ste eeuw benut kan wörden.

Op de webstee wördt een manifest anebeuden, 'Nedersaksisch leeft en verbindt'. Wieder bint der een neisofdieling en een agenda waoraj kunt vienden wat der op Nedersaksisch gebied zoal organiseerd wördt.

==Reacties==
Een beste butse Nederlaandstalige neismedia en internetmagazines kondigden de komst van de webstee an.

In Nedersaksische Facebookgroepen was nog aordig wat te doen aover 't gegeven det de webstee, op wat lösse kreten nao, Nederlaandstalig is. Dizze reacties wördden op de webstee [[Wearldspråke]] samenevat in een artikel mit de titel 'Hollandsk up nye websteade Nedersaksisch.com ougstet vöäral unbegrip'.

==Bronnen==
* [https://nedersaksisch.com/ De webstee Nedersaksisch.com van 't Platform Nedersaksisch]
* [https://www.naober.nl/magazine/nieuws/lancering-platform-nedersaksisch/ Noaber: 'Lancering website Platform Nedersaksisch in de Meertmaond']
* [https://wearldsproake.nl/2021/04/02/hollandsk-up-nye-websteade-nedersaksisch-com-ougstet-voaral-unbegrip/ Artikel 'Hollandsk up nye websteade Nedersaksisch.com ougstet vöäral unbegrip' (2 april 2021)]

{{Dia|Dit stok is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Nedersaksiese organisasie]]
[[Kategorie:Nedersaksiese kultuur]]
