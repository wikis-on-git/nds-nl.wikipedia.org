'''Gaanderen''' is een darp in de gemeente [[Deutekem]] in de previnsie [[Gelderland]] in [[Nederland]]. Het hef umsgeveer 7000 inwoners.

== Geschiedenis ==
Gaanderen is ontstoan in de [[12e eeuw]]. Toen wodden het buurtschap Gernere enuumd. Dat was een vernuming noar de zandrugge, dèn ut gebied beschermde tegen den [[Olde Iessel]]. Gernere zol af-eleid waen van "''ger''" en "''laar''", wat "spitse heuvelriege" zol betekenen.

An ut ende van de [[18e eeuw]] was der völle bosbouw in de contreien ontstaon. Doarveur waren völle ni-je arbeiders neudig. Die gingen wonen in ut disse contreien en zo is uut ut buurtschap uutendelek ut darp Gaanderen ontstoan.

== Iezerindustrie ==
In de grond rondum de [[Olde Iessel]] zit völle [[oer]] in de grond. Niet allene dat, moar ok de waterkracht van de bekken en genog holt in de buurte um [[holtskoal]] van te maken, maken dat der in ut gebied de [[iezerindustrie]] al vrog hef ontwikkeld. In [[1689]] richtten [[Josias Olmius]] aan de [[Bielheimerbekke]] de eerste Nederlandse [[iezergeteri-je]] op, de ''Rekhemse Hut'' enuumd. [[Bommen]], [[kogels]], [[handgranaten]], moar ok huusholdeleke artikel wodden hier egotten. In [[1821]] wodden op de grenze met [[Terborg]] an de [[Akkermansbekke]] een ni-je [[iezergieteri-je]] op-ericht: ''Vulcaansoord''. De hut wodden een groot bedrief dat an zowat heel Gaanderen werkgelaegenheid gaf. In [[1977]] is deur zwendel Vulcaansoord failliet egoan. In de [[20e eeuw]] kwam der nog meer [[iezerindustrie]] in Gaanderen. Pelgrim maken gasheerden, fernuzen en ander huusholdelek materiaal. In de joaren '80 van de veurige eeuw wodden Pelgrim oaver-enommen deur de grote concurrent ATAG uut [[Ulft]]. Later verhuusde de produktie van ATAG, woar ok de Etna inmiddels onder viel noar [[Duven]]. Dit was opni-j een grote slag veur Gaanderen en umgeving. Momenteel is alleen ut bedrief Ferro nog in de metaalindustrie vol in bedrief in Gaanderen.

== Veurzieningen ==
Gaanderen is een laevendig darp. In ut darp bunt twee [[katholieke]] [[schoele|scholen]]. De derde [[schole]] is openbaar.  Ok bunt in Gaanderen twee [[katholieke]] karken, de St. Augustinuskarke en de St. Martinuskarke.

Der besteet een zekere scheiding in Gaanderen. De spoorbane dèn dwars deur ut darp heer lup is de grenze tussen Gaanderen Noord (Old-Gaanderen) en Gaanderen Zuud (Ni-j-Gaanderen). Vrogger gingen de inwoners van Old-Gaanderen allene noar de schole en de karke in Ni-j Gaanderen en in Old-Gaanderen krek zo. In de letste joaren is doar wel wat verandering in ekommen.

{{Deutekem}}

[[Kattegerie:Achterhooks artikel]]
[[Kattegerie:Plaose in Gelderlaand]]

[[en:Gaanderen]]
[[fr:Gaanderen]]
[[nl:Gaanderen]]
[[ro:Gaanderen]]
