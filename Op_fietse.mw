'''''Op fietse''''' is een liedtie van de [[Drenthe|Drèentse]] meziekgroep [[Skik]] en is schreem deur veurman [[Daniël Lohues]]. Het stiet op de cd ''Niks is zoas 't lek'' uut [[1997]]. Het is op [[1 november]] van dat joar op singel uutbracht en stun zeum weken in de Nederlandse Top 40. As bonus stun der ''Benidaorumme'' op dat ze schreem hadden tiedens de uutzending van de ''Arbeidsvitaminentour'' in Spanje.

In 2005 wuur ''Op fietse'' keuzen tot het beste Drentse liedtie allertieden. Sinds 2003 komp het ok veur in de Nederlandse Radio 2 Top 2000. De tot nou toe (2011) hoogste plaats haalde het in 2009 toen het op plaats 181 stun.

''Op fietse'' beschref een tocht op de [[fietse]] deur Zuudoost-Drenthe en een stukkie Duutsland. Later wuur dizze tocht deur de Drèentse VVV bemuumt tot ''Skik-route''. Lohues ree hierzo langs:
:[[Slien]]
:[[Erm]]
:[[Dippert]], ok weh Diphoorn nuumt
:langs [[Ermerzand]]
:[[Veenoord]]
:[[Nei-Amsterdam]]
:langs het [[Dommersknaal]]
:langs de kassen ([[Amsterdamscheveld (Erica)|Amsterdamscheveld]])
:[[Weiteveen]]
:langs [[Bargerveen]] ("''achter op 't veld daor mag 'k graag wezen''")
:langs de [[Duutsland|Duutse]] grens
:[[Schöningsdorf]] (Duutsland)
:[[Hebelermeer]] (Duutsland)
:[[Barger-Compas]]
:[[Klazienaveen-Noord]]
:[[Oosterbos]], ok weh Oostersebos nuumt
:[[Barger-Oosterveld]]
:Schoelpad langs het [[Oeverse Bos]] ("''kort daor bij de Honneywell''")
:[[Oranjedörp]]
:over de Bladderswieke
:over de Herendiek, hier kek e uut op het pastoorse bos en de kerktoren in [[Erica (Drenthe)|Erica]]

== Uutgoande link ==
*[http://www.skik.nl/video.html Video van ''Op fietse'' en een paar andere liedties]

{{Dialekt|drt}}
[[Kategorie:Nedersaksies lied]]
