'''De Hormoonfactor''' is n boek van [[Ralph Moorman]] over n gezonde levenswieze waorbie rekenige ehuilen wörden mit de hormoonbalans. t Boek is eschreven in t [[Nederlaands]] mer is oek te verkriegen in t [[Engels]] onder de titel ''The Hormone Factor'', in t [[Duuts]] as ''Der Hormonfaktor'' en in t [[Spaans]] as ''El Factor Hormonal''. n Goeie hormoonbalans zörgt derveur da'j gezond bin, da'j veul energie hebben, da'j je eigen goed veulen en da'j n gezond gewicht bereiken én behouwen.

Hormonen kunnen deur verschillende zaken in onbalans raken, bieveurbeeld deurda'j je eigen te drok maken over bepaolde zaken, n slicht voedingspatroon, niet genog bewegen of juust te veul bewegen, in t kort: alle lichamelike, [[psyche|psychiese]] en [[emosie|emosionele]] stress die'j mer hebben kunnen.

==Lichamelike stress==
Lichamelike stress wil zegen alle spanning waor t lief an blootesteld wörden, dit kan deur niet genog beweging of juust te veul beweging. Zo kan n paor uur per dag sporten t hormoon [[kortisol]] in t wiere schoppen (t wörden dan te hoge). t Hormoon kortisol gif gauw energie bie stress, t laot de bloedsukerspegel stiegen, warkt ontstekingsremmend, stimuleert aktiviteit en draodkracht mer zörgt oek veur vetanzetting rond t [[boek (lichem)|lief]].

In de bewörken voeding die'w vandage de dag steeds vakerder binnenkriegen zitten nogal wat stressfactoren verbörgen, zo as:
* chemiese [[E-nummer]]s - partie E-nummers bin pure gifstoffen, vake [[kanker]]verwekkend, verslavend, of hebben aandere schaolike effekten op de gezondheid, E-nummers die'j veural uut de weg mutten gaon bin [[E621]] (vetsin) en [[E951]] (aspartaam).
* [[bestriejingsmiddel]]s - hier zitten xeno-oestrogenen in (oftewel n nep-oestrogeen) en hef n zelfde soort warking as t vrouwelike hormoon [[oestrogeen]] waor iederene wat van in t lief hef, a'j daor te veul van binnenkriegen dan hef dat as gevolg da'j vetter wörden rond t [[boek (lichem)|lief]], bie de [[benen|bovenbenen]] en bie de [[konte]]. 
* [[suker]]s - zörgt veur de anmaak van t hormoon [[insuline]], dat op zien beurte derveur zörgt dat de bloedsukerspegel niet te hoge wörden, t slaot in t lief energie op as vet en zörgt de spiergreui.
* [[gluten]] - n kleverig eiwit dat in veul graonprodukten zit of in produkten waor t in verwarkt is, 70-80% van de meensen kunnen der niet goed tegen (ze bin glutenintolerant) vake zonder t te marken, t tast de darmwarking an en t wörden in verbaand ebröcht mit onder aandere [[andachtstekortstoornis]] (ADD), [[hyperaktiviteitstoornis]] (ADHD), [[niet-verbale leerstoornis]] (NLD), [[pervasieve ontwikkelingsstoornis]] (PDD) en gao zo mer deur.
* [[laktose]] (melksukers) en [[kaseïne]] - stoffen waor veul meensen allergies veur bin en draagt bie an n [[kandida]]-infeksie.
* verkeerde [[vet]]ten - t is belangriek um genog gezonde vetten binnen te kriegen, t is belangriek veur de anmaak van verschillende hormonen, waoronder: [[testosteron]], [[DHEA]], [[progesteron]], [[oestrogeen]], [[kortisol]] en [[adrenaline]], kiek wel uut mit transvetten (bronnen: [[kunstbotter]] (''karresmeer''), [[koek]]en, banketprodukten, [[pizza]], [[vette hap]]pen, enz.) en geoxideerde vetten (ebraande [[noete]]n, [[chips]] ebakken in zunnebloemolie, ebreuken [[lienzaod]], enz.).
* [[allergie]]ën - vake bi'j zonder t te weten allergies veur bepaolde voedingsmiddels, t kunnen soms arg gezonde voedingsmiddels ween (bieveurbeeld n [[avokado]]), mer a'j daor allergies veur bin, dan is t n gifstof veur t lief.

Belangriek bie voeding is um te eten zo as de natuur t bedoeld hef, want daor is t lief van meens en dier op ebouwd, en al helemaole niet op voedsel uut n laboratorium. Zo is [[melk|koemelk]] bedoeld veur [[kalf|kalvers]] en niet veur meensen, der is in de natuur oek gien aander dier die as e volwassen is nog melk drinkt, en zeker niet van n aander n diersoorte. Gebruuk oek gien geneties gemanipuleerde ingrediënten, veul meensen bin der allergies veur en t kan aandere gezondheidsrisiko's hebben.

==Psychiese en emosionele stress==
Psychiese en emosionele stress hef n grote invleud op de hormonen veural op de [[bienier]]en; de hormonen DHEA, kortisol, testosteron en progesteron wörden bie stress nauweliks meer an-emaakt, der kunnen dan zelfs bepaolde ziektes, andoeningen of aandere lichamelike problemen ontstaon, denk bieveurbeeld an [[op-ebraandheid]] (burn-out), t [[meuiheidssyndroom]], of [[bienieruutputting]], dat leste betekent da'j last hebben van n antal van de onderstaonde ongemakken:
* angstig/nerveus 
* ongeduldig 
* gauw geïrriteerd 
* n locht geveul in de harsens/dreierig 
* meuilik op kunnen staon/in slaap raken
* misselik bie stress
* beverig
* n lege bloedsukerspegel
* gauw zweten
* zin hebben an [[zeut]]/[[zalt (smaak)|zout]]
* lege [[bloeddrok]]
* geveulig veur scharp [[locht]], starke [[geur]]en of harde [[geluud|gelujen]]
* minder/gien zin an [[seks]]
* donkere kringen onder de [[oge]]n
* [[allergie]]ën/[[auto-immuunziekte]]s, enz.

t Is dus belangriek um disse stress zo veul meugelik uut de weg te gaon of te verminderen. Soms is dat niet altied (drekt) meugelik, mer mit ontspanningsoefeningen of deur schik te hebben mit familie en kammeraojen ku'j t vake verzachten. Deur lichamelike stress uut voeding te haolen kan vake oek al n heel stuk schelen.

==Aandere boeken==
t Tweede boek van Ralph Moorman heet [[Het Hormoonbalansdieet]], hierin wörden beschreven hoe'j n gezond voedingspatroon kunnen volgen.

{{Bron|
* De Hormoonfactor, Ralph Moorman
* Het Hormoonbalansdieet, Ralph Moorman
* [http://www.dehormoonfactor.nl Dehormoonfactor.nl]
}}

{{Dialekt|wvel|Nunspeet|ANS}}
[[Kattegerie:Book]]
[[Kattegerie:Gezondheid]]
