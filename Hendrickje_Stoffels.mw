{{wrapper}}
|[[Ofbeelding:Bredevoort hendrikje.jpg|thumb|250px|Standbeeld van Hendrickjen Stoffels bi-j de markt in Breevoort]]
|-
|[[Ofbeelding:Rembrandt Harmensz. van Rijn 060.jpg|thumb|250px|''Hendrikje Stoffels, badend in nen revier'', 1654, [[Ollievarf]] op paneel, 61.8 x 47 cm; [[National Gallery (Londen)|National Gallery]], Londen; Et skilderi-je teunt et [[clair-obscur]] woar Rembrandt oander meer zo bereumd um is ewodden. Ok prachtig bunt de grove streake woarmet et hemd is eskilderd, doarinteggen et zachte en gedetailleerd uutewarkte gezichte.]]
|}
'''Hendrickjen Stoffels''' ([[Breevoort]], [[1626]] – [[Amsterdam]], [[juli]] [[1663]]) was n [[schildersmodel]] ten tiede van de [[Republiek der Zeuven Veraenigde Nederlaanden]] en leavensgezel van den [[kunstschilder]] [[Rembrandt van Rijn]]. 

==Jeugd in Breevoort==
Hendrickjen wierd geboarn as dochter van [[sergeant]] Stoffel Stoffelse en Mechteld Lamberts in de [[garnizoonsstad]] Breevoort in den [[Gelderlaand|Geldersen]] [[Achterhook]]. Sergeant Stoffel Stoffelse was eigenlijk Jager van et kasteel in Breevoort en wodden doarumme ok 'Jeger' eneumd. Ziene kinder heetten in den umgangstaal 'Jegers', moar in officiële skriften altied 'Stoffels'. Herman was joarenlang nen burger met anzeen in Breevoort. Van um stamt in vrouweleke liene völle Breevoortse families of.

Hendrickjen had dree breurs: Hermen, Berent en Frerick. Hermen en Berent waren ne tiedlang ok soldoat in Breevoort. Zi-j hebt gin dienst edoane buten dizze stad.  Berent en Frerick bunt beide vri-j jong estorven. Berent oaverleed in hetzelfde joar as Hendrickjens va. Hendrickjen had n zusken, Martijne Jegers, en miskien had zi-j ok nog ne zuster Margriete. Martijne trouwden met Jan Kerstens Pleckenpoel uut [[Lechtenvoorde]]. Dizzen was ok n tiedken soldoat in Breevoort. Noa zien oaverlieden hertrouwden Martijne met Berent van Aelten.

Hendrickjes va overleed vri-jwal zeker in juli [[1646]], meugelek as neet identificeerd slachtoffer van de [[Kruuttoornramp (Breevoort)|ontploffing van den kruuttoorn]] in Breevoort in juli 1646. In januari 1647, noa de normale rouwtied van n half joar, hertrouwden weduwe Mechteld Lamberts met den noaber Jacob van Dorsten, nen weduwnaar met dree nog junge kinder. As gevolg van dizze gezinsumstendigheden mot Hendrickjen in 1646 of 1647 noar Amsterdam egoan wean.

==Amsterdamse tied==
Hendrickjen was dus vanof rundumme [[1647]] bi-j Rembrandt in huus. Eerst as dienstmeid, moar al rap wodden zi-j meer. In 1649 is Hendrickjen in den zommer trög in Breevoort; zi-j wödt dan as doopgetuge vermeld in et Breevoortse Doopbook. Den [[Tachtigjoarigen Oorlog]] was veurbi-j en endelek was doar ok in et oosten van et laand röst ekommen. Meugelek hef Rembrandt samen met heur de reize noar Breevoort emaakt. In [[1654]] mot Hendrickjen veur den [[karkenroad]] verskienen umdat ze "in [[hoererij]]" leafden met Rembrandt. Dat zi-j neet alleneg ziene dienstmeid was, was wal dudelek, want zi-j was zwanger van ziene dochter. Op 30 oktober 1654 wodden Cornelia van Rijn edeupt in de [[Olde Karke (Amsterdam)|Olde Karke]] in [[Amsterdam]]. 

Rembrandt kon neet met Hendrickje trouwen, umdat hi-j dan de arfenis van ziene eerste vrouwe [[Saskia van Uylenburgh]] zol verspöllen. Zelfs met dat geld had hi-j al genog geldeleke zorgen.

Hendrickjen kon good oaverweg met [[Titus van Rijn|Titus]], den zönne van Rembrandt en Saskia. Terwijl Rembrandt steeds wieter in de geledeleke problemen raken, dref zi-j samen met Titus nen kunstwinkel woar zi-j ziene skilderi-jen verkochten. Ok beneumden Titus zien halfzuster Cornelia tot zien arfgenoam. In 1663 trof ne [[Pestepidemie in Amsterdam|pestepidemie]] Amsterdam. Ok Hendrickjen wierd (woarskienlek, doar bunt ok andere theoriejen oaver *[http://books.google.nl/books?id=p9lYwbR3JEAC&pg=PA20&lpg=PA20&dq=Hendrickje+Stoffels+borstkanker&source=web&ots=gKECX1hUBl&sig=bR-xgX8ycBADzpWI1ypm-ceEXCc&hl=nl&sa=X&oi=book_result&resnum=1&ct=result Het Borstkanker Boek]) deur dizze zeekte etroffen. 

Hendrickje wodden op 24 juli [[1663]] begroaven in de [[Westerkarke (Amsterdam)|Westerkarke]] in Amsterdam. Der bunt meerdere skilderi-jen van Rembrandt woarvan wödt vermood dat zi-j doarveur model hef stoan.

==Trivia==
[[LINT]]-treinstel 24 van vervoersmaotschoppi-j [[Syntus]] is verneumd noar Hendrickje Stoffels.

==Uutgoande verwiezingen==
*[http://www.inghist.nl/Onderzoek/Projecten/DVN/lemmata/data/HendrikjeStoffels Digitoal Vrouwenlexicon - biografie]
*[http://www.bredevoort-boekenstad.nl/nl/bredevoort_stoffels_nl.htm Bredevoort Bookenstad - biografie]
*[http://www.heerlijkheidbredevoort.nl/index.php?option=com_content&task=view&id=19&Itemid=18 Artikel oaver lokasie van et olderlek huus van Hendrickje Stoffels in Breevoort]

[[Kattegerie:Achterhooks_artikel]]
[[Kattegerie:Geschiedenis van Nederlaand]]

[[br:Hendrickje Stoffels]]
[[de:Hendrickje Stoffels]]
[[en:Hendrickje Stoffels]]
[[nl:Hendrickje Stoffels]]
[[no:Hendrickje Stoffels]]
[[ru:Стоффелс, Хендрикье]]
