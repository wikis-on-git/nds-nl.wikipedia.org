{{wrapper}}
|[[Ofbeelding:Bredevoort hendrikje.jpg|thumb|250px|Standbeeld van Hendrickjen Stoffels bi-j den markte in Breevoort]]
|-
|[[Ofbeelding:Rembrandt Harmensz. van Rijn 060.jpg|thumb|250px|''Hendrikje Stoffels, badend in ne rivere'', 1654, [[Olilevarf]] op paneel, 61.8 x 47 cm; [[National Gallery (Londen)|National Gallery]], Londen; Et skilderi-je teunt et [[clair-obscur]] woar Rembrandt oander meer zo bereumd umne is ewödden. Ok prachtig bunt de grove streake woarmer et hemd is geskilderd, doarinteggen mit et zachten en gedetailleerd uutewarkten gezichte.]]
|}
'''Hendrickjen Stoffels''' ([[Breevoort]], [[1626]] – [[Amsterdam]], [[juli]] [[1663]]) was ne [[schildersmodel]] ten tiede van den [[Republeek der Zeaven Vereanigden Nederlaanden]] en leavensgezal van den [[kunstschilder]] [[Rembrandt van Rijn]]. 

==Jeugd in Breevoort==
Hendrickjen wierd geboarn as dochter van [[sergeant]] Stoffel Stoffelse en Mechteld Lamberts in den [[garnizoonsstad]] Breevoort in den [[Gelderlaand|Geldersen]] [[Achterhook]]. Sergeant Stoffel Stoffelse was eigenlijk Jäger van et kasteel te Breevoort en wörd doarumme ok 'Jeger' eneumd. Zien kinder heetten in den umgängstoal 'Jegers', moar in officiële skriften altied 'Stoffels'. Herman was joarenlang nen burger mit anzeen in Breevoort. Van him stammen in vrouweleken liene veul Breevoortsen families of.

Hendrickjen had dree breurs: Hermen, Berent en Frerick. Hermen en Berent waren ne tiedlang ok soldoat in Breevoort. Zi-j hebt geen dienste edoan buuten dizzen stad.  Berent en Frerick bunt beide vri-j jong estorven. Berent oaverleed in hetzelfden jaoar as Hendrickjens va. Hendrickjen had ne zusken, Martijne Jegers, en miskien had zi-j ok nog ne zuster Margriete. Martijne trouwden mit Jan Kerstens Pleckenpoel uut [[Lechtenvoorde]]. Dizzen was ok nen tiedken soldoat in Breevoort. Noa zien oaverlieden hertrouwde Martijne mit Berent van Aelten.

Hendrickjes va overleed vri-jwal zeker in juli [[1646]], meugelek as neet geïdentificeerd slachtoffer van den [[Kruuttoornramp (Breevoort)|ontploffing van den kruuttoorn]] in Breevoort in juli 1646. In januari 1647, noa den normalen rouwtied van nen half joar, hertrouwden weduwe Mechteld Lamberts mit den noaber Jacob van Dorsten, nen weduwnaar met dree nog junge kinder. As gevolg van dizzen gezinsumstendigheden möt Hendrickjen in 1646 of 1647 noar Amsterdam egoan wean.

==Amsterdamsen tied==
Hendrickjen was dus vanof rundumme [[1647]] bi-j Rembrandt in hues. Eerst as dienstmeid, moar al rap wöd zi-j meer. In 1649 is Hendrickjen in den zommer trög in Breevoort; zi-j wödt dan as doopgetuuge vermeld in et Breevoorts Doopbook. Den [[Tachtigjoarigen Oorlog]] was veurbi-j en endelek was doar ok in et oosten van et laand rüst ekommen. Meugelek hef Rembrandt soamen mit heur den reize noar Breevoort emaakt. In [[1654]] möt Hendrickjen veur den [[karkenroad]] verskienen umdat ze "in [[hoererij]]" leaft mit Rembrandt. Dat zi-j neet allenig zien dienstmeid was, was wal duudelek, want zi-j was zwanger van zien dochter. Op 30 oktober 1654 wöd Cornelia van Rijn edoopt in den [[Olden Karke (Amsterdam)|Olden Karke]] te [[Amsterdam]]. 

Rembrandt kon neet mit Hendrickje trouwen, umdat hi-j dan den arfenis van zien eersten vrouwe [[Saskia van Uylenburgh]] zol verspeulen. Zelfs mit dat geld had hi-j al genög geldeleken zorgen.

Hendrickjen kon good oaverweg mit [[Titus van Rijn|Titus]], den zünne van Rembrandt en Saskia. Terwijl Rembrandt steeds wieter in de geledeleke problemen raakte, dref zi-j soamen mit Titus nen kunstwinkel woar zi-j zien skilderi-jen verkoften. Ok beneumde Titus zien halfzuster Cornelia tot zien arfgenoam. In 1663 trof nen [[Pestepidemie in Amsterdam|pestepidemie]] Amsterdam. Ok Hendrickjen wierd (woarskienlek, doar bunt ok aandere theoriejen oaver *[http://books.google.nl/books?id=p9lYwbR3JEAC&pg=PA20&lpg=PA20&dq=Hendrickje+Stoffels+borstkanker&source=web&ots=gKECX1hUBl&sig=bR-xgX8ycBADzpWI1ypm-ceEXCc&hl=nl&sa=X&oi=book_result&resnum=1&ct=result Het Borstkanker Boek]) deur dizzen zeekte etroffen. 

Hendrickje wöd op 24 juli [[1663]] begroaven in den [[Westerkarke (Amsterdam)|Westerkarke]] in Amsterdam. Doar bunt meerdere skilderi-jen van Rembrandt woarvan wödt vermood dat zi-j doarveur model hef stoan.

==Trivia==
[[LINT]]-treinstel 24 van vervoersmaotschoppi-j [[Syntus]] is verneumd noar Hendrickjen Stoffels.

==Uutgoande verwiezingen==
*[http://www.inghist.nl/Onderzoek/Projecten/DVN/lemmata/data/HendrikjeStoffels Digitoal Vrouwenlexicon - biografie]
*[http://www.bredevoort-boekenstad.nl/nl/bredevoort_stoffels_nl.htm Bredevoort Bookenstad - biografie]
*[http://www.heerlijkheidbredevoort.nl/index.php?option=com_content&task=view&id=19&Itemid=18 Artikel oaver lockasie van et olderlek huus van Hendrickjen Stoffels in Breevoort]

[[Kattegerie:Achterhooks_artikel]]
[[Kattegerie:Geschiedenis]]

[[br:Hendrickje Stoffels]]
[[de:Hendrickje Stoffels]]
[[en:Hendrickje Stoffels]]
[[nl:Hendrickje Stoffels]]
[[no:Hendrickje Stoffels]]
[[ru:Стоффелс, Хендрикье]]
