'''Krödde''' (ondertitel: ''Grunneger tiedschrift'') is n tiedschrift veur verhoalen en gedichten ien de [[Grunnegs|Grunneger toal]]. t Verschient sunt 1982 op zien minst vaaier moal ien t joar en wordt drokt ien [[Grunnen (stad)|Stad]]. De oetgevers binnen [[Jan Glas]], Willem Hartholt, Henk Kloosterman en Anneke Krijgsheld. t Tiedschrift wordt noar leesders toustuurd en ligt ook ien biebeltaiken.

''Krödde'' is kommen noar veurbeeld van t [[Drenthe|Drìntse]] letterkundege tiedschrift [[Roet (tiedschrift)|''Roet'']] (opricht ien 1979) en het ien [[Oostfraislaand]] de tegenhonger [[Diesel (tiedschrift)|''Diesel'']].

De Grunneger dichteres [[Aly Freije]], dij vanof 2007 dichtwaark stoan haar ien ''Krödde'', het ien 2008 de [[Freudenthal-Pries]] veur nije Leegsaksische schrieverij wunnen.<ref>[http://www.huusvandetaol.nl/content/view/162/1/ Huus van de Taol: 'Dichteres Aly Freije wint Duitse literatuurprijs']</ref>

== Rifferenties ==
<references />

==Boetende hìnwiezen==
*[http://www.krodde.nl/ Webstee van ''Krödde'']

[[Kattegerie:Grunnegs artikel]]
[[Kattegerie:Grunnen]]
[[Kattegerie:Nedersaksies tiedschrift]]
