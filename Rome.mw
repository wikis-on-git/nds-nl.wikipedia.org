[[Bestaand:Roum.jpg|thumb|right|290px|Rome]]

'''Rome''' ([[Italjaans]]: ''Roma'') is de heufdstad en spesjale gemeenskop (''Roma Capitale'' in et Italjaans) van [[Italiën]]. Met 2,9 miljoen inwonners op 1285 meter in et veerkaant is et ook et drokste en grötste gemeenskop van et laand. Doarnöast steet Rome nog veerdes op de lieste met steaden met meeste inwonners van Europa. Met boetenwieken derbie hef Rome 4,3 miljoen inwonners. De stad lig in et middel-westelike van den laandstreppel wat in de [[Middellaandse Zee]] stekt, an de rivier de [[Tiber]]. Et [[Vatikaan]] is een ofzeunderlik laand binnen de stadsmuren van Rome. Doarmet is Rome de heuwdstad van twee laanden. 

Rome hef een verleden van mear as twee en een half doezend joar. Skoonwal in [[Romeinse Riek|Romeinse]] geskriften steet at Rome um 753 [[Jezus Kristus|v. Kr.]] egroondt is, wörd der al völle länger op dee stea woond. Et is ene van de euldste steaden van Europa woer as verdan leu wond hebt. De euldste inwonners stamden van ne mengeling van [[Latienen (volk)|Latienen]] [[Etruskiërs (volk)|Etruskiërs]] en [[Sabienen (volk)|Sabienen]]. De stad wör achter mekoar de heuwdstad van et [[Romeinse Könninkriek]], de [[Romeinse Reppubliek]] en et [[Romeinse Riek]]. Et wörd zeen as de onstoansplaatse van de [[Westerse Beskawing]]. Et wörd ook wal es "Roma Aeterna" (''Den Eeuwigen Stad'') neumd en "Caput Mundi" (Heuwdstad van de Wearld). Det zeent twee belangrieke begrippen in de verledensbeskriewing van et oolde Rome. 

Noa de [[Val van et Romeinse Riek]], woermet as de [[Middeleewn|Middeleeuwen]] anvungen, köm Rome heanig an oonder behear van den [[Paus]]. Den har zitting in de stad nömmen in et [[1e eeuw|1e joarhoonderd]] n. Kr. In et [[8e eeuw|8ste joarhoonderd]] wör et de heuwdstad van de [[Paapse Stoaten]], dee anblewen töt [[1870]].

Vanof de [[Renaissance]] probeerden vuur 400 joar laank zowat alle pausen seend [[Kloas V]] (1422-55) van Rome et artistieke en kulturele middelpeunt van de wearld te maken, duur nauwgezette bouw- en stadsplanning. Doarmet wör Rome ene van de eerste heuwdplaatsen vuur de Italjaanse [[Renaissance]] en doarnoa de ontstoansplaatse van de [[Barok]]stiel. Rome treuk belangrieke keunstenoars en bouwmeasters an, dee allemoal measterwoarken achterleuten duur de hele stad. In [[1871]] wör Rome de heuwdstad van et [[Könninkriek Italië]] en in [[1946]] van de [[Italjaanse Reppubliek]].

Rome hef ne [[Wearldstad]]-stoatus. In 2011 was et 18e op de lieste van meestbekekkene steaden van de wearld, 3de-meest bezöchte in de [[EU]] en de populearse toeristentrekker van Italië. Et oolde stadshärte steet op de [[UNESCO]]-[[Wereldarfgoedlieste|Wearldoarfgoodlieste]]. Monumeanten en museums zo as et [[Vatikaanmuseum]] en et [[Colosseum]] beheurt met miljoenen bezeukers in et joar töt de meestbezöchte toeristensteas van de wearld.  

== Universiteat in Rome ==
* [[Universiteat Niccolò Cusano]]

== Kiekt es ==
{{commonscat|Roma}}

== Oetgoande koppelink ==
* [http://www.comune.roma.it offisjele webstea van de Rome]


{{Begin|twd}}

[[Kategorie:Italiën]]
[[Kategorie:Tweants artikel]]

{{Link FA|hr}}
{{Link GA|sr}}
{{Link GA|zh}}
