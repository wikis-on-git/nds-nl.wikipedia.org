'''Preensesse Amalia''' (geboren [[7 december]] [[2003]], [[Den Haag]]), voluut ''Catharina-Amalia Beatrix Carmen Victoria van Oranje-Nassau, Arfpreensesse van Oranje, Preensesse van Nederlaand, Preensesse van Oranje-Nassau'', is de ooldste dochter van [[Willem-Alexander van Nederlaand|Preens Willem-Alexander]] en [[Máxima Zorreguieta|Preensesse Máxima]].

== Geboorte ==
Preensesse Amalia is geboren op [[zundag]] 7 december 2003 om 17.01 ure in et [[Ziekehuus Bronovo]] in Den Haag. In de steden Den Haag, [[Den Helder]], [[Willemstad (Curaçao)|Willemstad]] ([[Nederlaanse Antillen]]) en [[Oranjestad]] ([[Aruba]]) is heur geboorte mit 101 [[saluutschot]]ten ankondigd. Deensdag [[9 december]], in et oolde stadhuus van Den Haag, gaf heur heit heur geboorte an bi'j de burgerlike staand, in de persoon van borgemeister Wim Deetman.

Drekt nao angifte en et bekendwodden van de naemen van de kroonpreensesse veraanderde de gemiente [[Almelo]] et ''Balkanplein'' in de stad naor et ''Catharina-Amaliaplein''. Op [[Bonaire]] is et vliegveld ''Flamingo Airport'' hernuumd naor ''Preensesse Amalia Airport''.

== Naemen ==
De preensesse wodt ''Amalia'' nuumd, of bi'j officiële gelegenheden ''Catharina-Amalia''. Zol ze etzelde doan as heur heit, dan wodt heur naeme as keuninginne ''Keuninginne Catharina''.

Preensesse Amalia het as volgt heur naemen kregen:
* ''Catherina'' kwam bi'j de Oranjes eerder veur bi'j [[Henriëtte Catharina]];
* ''Amalia'' kwam bi'j de Oranjes eerder veur bi'j [[Amalia van Solms]];
* ''Beatrix'' nao heur beppe [[Beatrix van Nederlaand|Keuninginne Beatrix]];
* ''Carmen'' nao heur beppe Maria del Carmen Cerruti de Zorreguieta;
* ''Victoria'' is ofleided van ''vincere'' (overwinnen) en verwiest naor heur peetmuike, kroonpreensesse [[Victoria van Zweden]].

== Titel ==
Nao heur heit Willem-Alexander is Preensesse Amalia de tweede in de order van troonopvolging. Omdat ze de naokommeling is van de eerste, heur heit, het ze de titel van Arfpreensesse. Wodt Willem-Alexander keuning, dan wodt zi'j ''Preensesse van Oranje''.

[[Kategorie:Stellingwarfs artikel]]
[[Kategorie:Koninkryk der Neaderlanden]]
