[[Ofbeelding:Pletara sa pčelama.jpg|thumb|right|n Breekörf van stro]]
[[Ofbeelding:Bijenkasten.JPG|thumb|right|Houten biejenkasten]]
[[Ofbeelding:Beekeeping langstroth hive frame.jpg|thumb|right|Hoenigraam]]
[[Ofbeelding:Bijenstand (Honeybees).jpg|thumb|Biejenstalle]]
n '''Breekörf''' of n ''biejenkaste'' is n deur de meens emaakt onderkoemen veur [[ieme|hoenigbiejen]].

Veule breekörven wördden vrogger van [[stro]] emaakt. t Naodeel hiervan is dat bie t vorthaolen van de [[hoenig]], t oogsten, de körven beschaodigd wördden. Oek bin körven van stro meuilik schone te maken en hebben ze n korte levensduur.

==Biejenkaste==
Tegenswoordig gebruken imkers houten kasten mit hoeningramen waorin de [[biejenraot|biejenraoten]] zitten. Disse ramen hebben standardaofmetingen, zodat de [[imker]] ze kan uutwisselen tussen verschillende kasten. t Is daordeur lastig um in de tussentied [[hoenig]] te oogsten. t Ouwe raam wörden dan vervangen deur ene mit n stuk kunstmaotig vel van [[biejenwas]] waor n [[hoenigraotpatroon]] in an-ebröcht is. Dit zal de biejen dan verleien um t veerder uut te bouwen mit der eigen hoenigraot. De biejenkaste mit uutneembaore ramen wördden in 1838 uut-evunnen deur de Poolse priester Jan Dzierzon.

Bie t bepaolen van de aofmetingen van de hoenigramen mut der rekenige mee ehuilen wörden dat biejen openingen, waor ze zelf niet deurheer kunnen, toe zullen maken mit biejenliem ([[propolis]]). t Is dus arg belangriek dat der zat ruumte is tussen t raam en de waand van de kaste, aanders zal t uutnemen van n raam n lastig karweitjen wörden.

==Biejenstalle==
n Antal körven of kasten die onder n aofdak verzameld bin, wörden n ''biejenstalle'' eneumd.

==Produksie==
n Breekörf wördden vrogger altied emaakt deur en spesiale ambachtsman: de [[breekörfvlechter]]. Tegenswoordig koemen oek veule breekörven en biejenkasten uut de fabrieksindustrie.

==Breekörf as symbool==
De breekörf hef oek n symboliese funksie, namelik die van vliet. Vake wörden de breekörf aofebeeld mit n paor biejen. Dit symbool kömp onder aandere binnen de [[vriemetselarieje]] veur.

Samen mit n [[gesel]] en [[biskop|bisschopsornaot]] is n breekörf t attribuut van de H. [[Ambrosius van Milaan|Ambrosius]]; mit n inktkoker, penne en papier oek van [[Bernardus van Clairvaux]], de stichter van de orde van de [[sistersiënzers]], [[1153]].

<gallery>
Ofbeelding:Wappen Frankfurt-Bockenheim.png|n Breekörf wörden oek gebruukt in de [[heraldiek]], hier in t wapen van Bockenheim
Ofbeelding:Coat of arms of Borne.jpg|En in t wapen van de [[Tweante|Tweantse]] gemeente [[Boorn]]
</gallery>

==Trivia==
* De naam ''[[Hyves]]'', de naam van n bekende [[Nederlaand]]se webstee, betekent "breekörf" in t [[Engels]].

==Zie oek==
*[[Ieme]]
{{Commonscat|Beehives}}

{{Dialekt|wvel|Nunspeet|ANS}}

[[Kategorie:Insekt]]
