De schriefwieze van t Nedersaksies kan in de schriftelike kommunikasie tussen n [[Nederlaand]]se en [[Duutslaand|Duutse]] spreker van t [[Nedersaksies]] nogal es verwarring en onbegrip veroorzaken. Der bin dan oek verschillende pogingen edaon um n algemene '''intersaksiese schriefwieze''' op te stellen, zonder veul sukses. n Veurbeeld van zo'n spelling is de [[Vosbergenschriefwiese]] en de inkomplete [[Algemeyne Schryvwys']] die allinnig deels uutewörken is veur t [[Noord Leegsaksisch|Noord-Platduuts]]. Ondertussen bin der oek verschillende vormen ontstaon die in informele situasies gebruukt wörden. Meestentieds wördt der daorbie ekeken naor de spelling van t [[Middelnedersaksies]]. Wa'j haost altied weerzien in zoksoort schriefwiezen is:

* t laoten vervallen van t [[grootschrieven]] van [[zelfstaandig naamwoord|zelfstaandige naamwoorden]] (bv. ''dörp'' in plaotse van ''Dörp'').
* ''v'' in woorden waor t Duuts ''f'' hef (bv. ''vör'' in plaotse van ''för'')
* ''d'' in woorden waor t Duuts ''t'' hef (bv. ''woord'' in plaotse van ''Woort'')
* ''oo'' waor t Duuts ''oh'' hef (bv. ''ko'' in plaotse van ''Koh'')
* ''ee'' of ''ey'' waor t Duuts ''eh'' hef (bv. ''meer'' in plaotse van ''mehr'')
* ''ö'' of ''öö'' in plaotse van de Nederlaandse ''eu''
* ''ao'', ''oa'' (en de Noord-Platduutse a/aa die altied as å klinkt) wörden eschreven as ''å'' of ''åå'' (wat oek in t Middelnedersaksies gebeurden).

Aandere zaken die'j meestentieds weerzien in n gemeenschappelike vorm van schrieven bin:
* ''y'' veur ''ie'' (bv. ''hyr'' in plaotse van ''hier'') - hoewel dat in beie vormen van t Nedersaksies as ''ie'' eschreven wördt
* ''ey'' veur ''ei'' of ''ee'' (bv. ''eynde'' [einde] of ''beyter'' [beter])
* ''ay'' veur ''ai'' (bv. ''nayt'' [nait], ''bayd''' [beid'])
* de Nederlaandse ''u'' wördt eschreven as ''ü''
* de Nederlaandse ''oe'' wördt eschreven as ''u/uu''
* de Nederlaandse ''uu'' wördt eschreven as ''ü/üü'' of ''uy''
* ''öa'' of ''öö'' valt meestentieds samen mit ''ö/öö'' (eu)
* ''z'' wördt soms eschreven as ''s'' (bv. ''söken'' in plaotse van ''zöken'')
* evt. t gebruuk van ''æ'' veur n lange è (ae/ea) [ɛː] (bv. ''læven'' veur ''laeven'' of ''leaven'')

== Veurbeeldtekst: t [[doempien|tunekrupertjen]] ==
{| class=prettytable
|- 
! Sallaands
! Noord-Platduuts
|-
|t Winterkoninkyn had syn nüst ebouwd in de wagenschüre.
|Dee tuunkrüper het syn nest in t wågenschuur hat.
|-
|Op n keer waren allebeyde de olden üütevlögen
|Nu sünd dee olden bayd' mal uutvlågen west
|-
|se wollen wat eten vör de jonkys halen
|se hebt vör eer jongen wat to leven hålen wold
|-
|en se hadden hör kleyntys helemåle allenig elåten.
|un hebt dee lütten gans alleen låten.
|-
|Nå n tydlang kümp de va weer bi'j hüüs.
|Nå n tydlang kümt dee old wedder to huus.
|-
|"Wat is hyr gebörd?" seg e, "Wy hef oe wat edåne, kinder? Y bint jå helemåle verschrikt?"
|"Wat is hyr passeert?" segt hey. "Wer het ju wat dån, Kinder? Jy sünd je gans verschüchterd."
|-
|“Och, va,” segt se, “Der kwamp hyr net so'n grote büllebak vörbi'j. Dy sag der so gemeen en grouwelik üüt.
|"Och, vadder", segt see, "hyr kööm even so'n groten buman vörby. Dee seeg so böös un schruterig uut.
|-
|Hey gluupten mit syn grote ogen so ons nüssyn binnen. En dår binne wi'j so benauwd van ewörden.”
|De gluup mit syn groten ogen nå ons nest herin. Dår hebt wy ons so vör verveerd."
|}

[[Kategorie:Nedersaksies]]
[[Kategorie:Nedersaksiese spellingsrichliene]]
