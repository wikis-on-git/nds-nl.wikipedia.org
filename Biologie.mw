'''Biologie''' is de leer van levende wezens, levensvörms en levensverschiensels. Daormet onderscheidt biologie zich van [[netuurkunde|natuurkunde]], die zich bezigholdt mit leveloze natuur. Biologie onderzeuikt alles wat te maoken hef mit [[organisme]]n en de wisselwarking mit de [[eerde]]. Daorbie onderscheiden we dreei heufdniveaus: ''[[microbiologie]]'', dat geeit over de [[cel (biologie)|celstructuren]] en [[biochemie]], en in veural over [[DNA]], de ''mesobiologie'', over individuele [[soorte (biologie)|soorten]] of over [[orgaan|orgaonwarking]], en de ''[[macrobiologie]]'', over [[bevolking]]en en 't [[milieu]]. Biologie wordt rekend tot de [[exakte wetenschop|exacte wetenschappen]].

De term ''biologie'' is ofkomstig oet 't (wetenschappelijke) [[Latien]], van 't woord ''biologia''. Dit is weer deur wetenschappers construeerd oet tweei [[Oldgrieks]]e woorden: ''βιος'' (bios: leven) en ''λογος'' (logos: geleerd, letterlijk: woord). 't Woord biologie is waorschienlijk veur 't eerst bruukt deur de bekende evolutionist [[Jean-Baptiste de Lamarck]] en de Duutse [[dokter]] en wetenschapper [[Gottfried Reinhold Treviranus|Gottfried Treviranus]] in 't begin van de [[19e eeuw]].

Biologie deeilt organismen op in veer ''[[riek (biologie)|rieken]]'' en dreei domeinen:

* Riek van de [[plaante]]n
* Riek van de [[schimmels]]
* Riek van de [[dier]]en
* Riek van de [[bacteriën]]
* Domein van de [[Archaea]]
* Domein van de [[Bacteria]]
* Domein van de [[Eukarya]]

As restcategorie kennen we nog:
* [[Virussen]]

Virussen staon tussen levende en dode materie in. De vraog of virussen leven is veural [[filesefie|filosofisch]]. 't Is neeit (meer) gebrukelijk om virussen een eigen riek te geven.

De rieken van de dieren, plaanten, schimmels en protisten vörmen saomen 't [[domein (biologie)|domein]] van de [[Eukarya]], de bacteriën en de archeeën binnen de [[Prokarya]].

== ==
<gallery>
File:Guriezo Adino vaca toro terneras.jpg|Animalia - Bos primigenius taurus
File:Zboże.jpg|Planta - Triticum
File:Morchella esculenta 08.jpg|Fungi - Morchella esculenta
File:Fucus serratus2.jpg|Stramenopila/Chromista - Fucus serratus
File:Gemmatimonas aurantiaca.jpg|Bacteria - Gemmatimonas aurantiaca (- = 1 Micrometer)
File:Halobacteria.jpg|Archaea - Halobacteria
File:Gamma phage.png|Virus - Gamma phage
</gallery>


[[Kategorie:Drèents artikel]]
[[Kategorie:Biologie]]
