De '''Pas-Opweg''' is een ouwe bosweg op de [[Veluwe]], die loopt van ''[[Niej-Soerel]]'' (bie [[Nunspeet]]) naor 't [[Verscholen Darp]] bie [[Vierhouten]] en eindigt bie de Gortelseweg in de gemeente [[Epe]].

An de kruzing van disse weg mit de Tongerenseweg staot de boswachterswoening "Pas-Op" (huusnummer 200). De naam "Pas-Op" zou herinneren an 't feit dat hier vrogger veul struukrovers waren, die niksvermoedende reizigers overvullen en bereufden van al der bezittingen. 

Niet var van huus ''Pas-Op'' liggen verschillende ouwe handelsroutes. Zo ligt der de [[Ouwe Zwolseweg]], een ouwe [[Hessenweg]], die leup van [[Amesfoort]] over [[Leuvenum]] en via Vierhouten naor [[Attem|Hattem]] en zo veerder richting [[Duutslaand]]. Ok ligt der een ouwe [[Hanze]]weg kortbie, die de [[Hanze]]stejen [[DÃ¨venter|Deventer]] en [[Harderwiek]] mit mekaar verbund.

Veural 's zoemers, kommen der veul toeristen over de Pas-Opweg, vanwegen 't [[Verscholen Darp]], een onderdukerskamp uut de tweede wereldoorlog. Veerder is der een [[wild]]kiekscharm. 

De Pas-Opweg is ok de meest berejen fietsroute van Nunspeet naor [[Apeldoorne (stad)|Apeldoorne]].

{{Dia|Disse pagina is eschreven in 't [[Vierhoutens]]}}

[[Kategorie:West-Veluws_artikel]]
[[Kategorie:Veluwe]]
