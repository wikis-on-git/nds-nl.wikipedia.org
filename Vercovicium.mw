[[Ofbeelding:Kastell Housesteads Südfront.jpg|thumb|right|200px|Vercovicium Romeins fort]]
'''Vercovicium''' was n [[Romeinse Riek|Romeins]] huurlingenfort bie de [[mure van Hadrianus]], in t noorden van [[Engelaand (regio)|Engelaand]] ([[Northumberlaand]]), in de parochie [[Bardon Mill]], woer at rechtevoort t städjen [[Housesteads]] ligt.

==Geskiedenisse==
[[Ofbeelding:Hadrians_Wall_from_Housesteads1.jpg|200px|thumb|left|[[mure van Hadrianus]] vanof Vercovicium]]
[[Ofbeelding:Housesteads Fort2.jpg|thumb|200px|left|Bouwseloawerbliefsels bie Housesteads Fort]]

In t tweede joarhoonderd noa [[Kristus]] besteund t leager in Vercovicium oet n dubbelgroot [[infanterie]]peloton, en n oonderdeel van de [[legionear]]s van t ''[[legio II Augusta]]''. In t doarde joarhoonderd besteund t oet t eerste cohort van de [[Tungri]], an evuld met de ''numerus Hnaudifridi'' en t ''cuneus Frisiorum'', met doaroonder n köppelken [[Tubaanten|Tvihanti]]. De Tungri warren der in t veerde joarhoonderd nog steeds, volgens de [[Notitia Dignitatum]]. Tegen [[409]] n.K. treuken de Romeinen zik terugge.<ref>Thomas Brown (2006) ''Celtic Roots'', Trafford Publishing ISBN 1552125858</ref> 

t Fort was ebouwd van [[Rots]]steender roond [[124]] kört noa n bouw van de [[mure van Hadrianus]]. Vercovicium was oawer n Oolden Wal en Opheuging 36B hen ebouwd. t Fort wör verskeaidene moalen op eknapt en verbouwd toew at de noordelike verdeadigingsmure op instorten steund. Der was ooit ook n beheurlik döarpken op t zuden ([[Vicus (Rome)|Vicus]], ofwal ''wieke'') boeten de muren van Vercovicium, en wat van de funderingen is nog oawer eblewen, zo as t "Moordhoes", woer't twee [[skelet]]ten wörden eveunden oonder ne niejere vloere, den't der kloarbliekelik bouwenop was elegd.

t Fort is ampart in edeeld, umdet de lange kaante liekweardig met Hadrian's mure ligt (en den't ook direks n noordeliken wal van t fort is). De meeste aandere forten liggent oawer de mure hen, en stekt doarumme oet in nit-Romeins groondgebeed. t Is ook ampart in vergelieking met aandere Britse forten det t gin streumend water hef, en ofhaankelik is van reagenwateropvaank (woervuur't der ne riege grote steenachtige opslagvaten hef). t Hef ook ene van de bestbewoarde stenen driethuze van Romeins Brittanië.


Vernear is der n oonderzeuk edoan duur de [[English Heritage]] (n Engelsen monumeantenzorg), woer't oetköm det der op t westen van t fort in-epoalde veelde warren en n doarp op t zuden, in eslötten duur gröppes en n Vallum (n Wal). Ook besteund der woarskienlik n badhoes. Der wörd an enömmen det t gesteurde laandskopsinrichting was.

t Is annemmelik det de stea vuur t fort eawenzovölle was ekeuzen um de strategiese ligging den't beleg lea op n gat in de [[Whin Sill]] heuwelraand met oetzicht op [[Knag Burn]], as um de reden det t kort bie n oold döarpken lea. De dudelike planning van de laandindeling oonderstönt n skriewer zinne veroonderstelling det de gebeden roond t fort al vanof t begin volgens ne dudelike planning ebouwd warren.

== Referenties ==
<references/>


[[Kategorie:Tweants artikel]]
[[Kategorie:Geschiedenis van Tweante]]
