[[Ofbeelding:Warmond_kastele.jpg|thumb|right|300px|Huys te Warmond, in 2008.]]
Et '''Huys ter Warmond''' is van eursprong n middeleeuws [[kasteel]] dat in de 18de eeuwe ingriepend wierd verbouwd tot ne butenplaatse. Et ligt op n landgood noord-oostelek van et geliek-eneumde darp [[Warmond]].

==Geskiednis==

Et kasteel is woarschienlek al veur [[1300]] ebouwd, en wodden veur et eerst eneumd in et joar [[1362]]. Et kasteel beheurden toon an Jacob van de Woude, heer van Warmond. In dee tied bestoan et kasteel uut nen verstarkten wontoorn met woarschienlek wat holten bi-jhuze. Et kasteel wier tiedens de [[Hookse en Kabeljauwse twisten]] meerdere maolen verwoost, ok in den [[Tachtigjoarigen Oorlog]] had et huus völle te lieden. 

==Ontstaon van et kasteel van noe==

Duur huwelek en verarving wisselenden et huus meerdere moalen van eigenoar, en wodden unreagelmoatig bewond. Pieter van Leyden huurden et huus uutèndelek in [[1766]], en leet et ingriepend verbouwen, woarbi-j et kasteel zien sobere uterlek van vandage kreg. In [[1960]] wierd et kasteel en landgood doarumhen verkocht an de gemeente Warmond, dee et wier verkocht an de "Stichting Huys ter Warmond". Dizze stichting hef as dool et huus bewond te holden, en in gooden stoat. Doarumme is et kasteel ok neet te bekieken. Et landgood doarumhen is noe van de stichting "Zuud Hollaands laandskap" en oppend veur leu dee doar wilt sjoksen.

{{Bron|
*[http://mathieu.leidenweb.nl/nl_master.html?http://mathieu.leidenweb.nl/kasteel_huis_te_warmond/nl_huis_te_warmond.html Mathieu.Leidenweb.nl]
}}

{{DEFAULTSORT:Warmond Huys}}
[[Kattegerie:Achterhooks_artikel]]
[[Kattegerie:Kastele in Nederlaand]]
