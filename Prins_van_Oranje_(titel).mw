[[Ofbeelding:Armoirie Principauté d'Orange.png|200px|right]]

'''Prins van Oranje''' is nen [[titel]], eurspronkelek verboanden an et unofhänkeleke prinsdom [[Oranje (laand)|Oranje]] (Orange) in et zuden van [[Frankriek]]. Et prinsdom was neet n deel van Frankriek. Den prins was neet nen [[vazal]] van den könning van Frankriek. Den titel mag zowal deur leaden van et [[Oranje-Nassau|Huus van Oranje-Nassau]] as van et [[Hohenzollern|Huus Hohenzollern]] wödden edragen. De draegers van den titel uut dizze huze bunt prins [[Willem-Alexander van Oranje-Nassau|Willem-Alexander]] en prins [[Georg Friedrich van Prusen]]. Vanweage et soevereine karakter van den prinsentitel kump e veur alle neet-soevereine. 
Ok de leden van et Franse geslacht van de Markeezen de Mailly-Nesle neumt zich Prinsen van Oranje. 

== Geskiednis van den titel ==
Den titel ''Prins van Oranje'' kwam noa et oaverlieden van [[René van Châlon]] in [[1544]] in hende van [[Willem van Oranje]] en ziene naokommelingen. Noa den dood van Willem van Oranje arfden zienen zönne [[Filips Willem van Oranje|Filips Willem]] den titel. Noadat dizzen in [[1618]] zunder kinder kwam te oaverlieden arfden zienen halfbreur [[Maurits van Oranje|Maurits]] den titel. Maurits oaverlead in [[1625]] zunder wettege noakommelingen, en toon arfden nen anderen halfbreur, [[Frederik Hendrik van Oranje|Frederik Hendrik]], op ziene beurte den titel.

Frederik Hendrik gaf den titel deur an zienen zönne [[Willem II van Oranje-Nassau|Willem II]], en den op ziene beurte an ziene zönne, könning-stadholder Willem III.

Toon könning-stadholder [[Willem III van Oranje-Nassau|Willem III]] in [[1702]] zunder kinder oaverlead, ontstoand oaver de arfenisse n verskil van meaning. Den [[Frieslaand|Freesen]] stadholder [[Johan Willem Friso van Nassau-Dietz|Johan Willem Friso]] (nen neave van Willem III deur zienen veurvader [[Jan VI van Nassau-Dillenburg|Jan van Nassau]] den nen breur was van Willem van Oranje, den oavergrootvader van Willem III en boavendeen den kleinzönne van [[Albertine Agnes van Nassau]], ne kleindochter van Willem den Zwieger) stoolden ziene ansproaken op et testament van den Stadholder-Könning, dat van [[Maurits van Oranje|Maurits]] en dat van [[René van Chalon]]. Könning [[Frederik I van Prusen]] (nen zönne van keurvörst [[Frederik Willem I van Brandenburg]] en [[Louise Henriëtte van Nassau]]) maken ansproak op den titel ''Prins van Oranje'' en de doaraan verboanden goderen op grond van et testament van [[Frederik Hendrik van Oranje|Frederik Hendrik]], den vader van Louise Henriëtte en halfbreur van Prinse Maurits, woarin stoand dat as doar gene menneleke noakommelingen bunt, de noakommelingen van Louise Henriëtte zolden arven.

Umdat de Stoaten, as uutvoerenden, in dee tied lever nen verzwakten Nassau-arfgenoam zagen, wodden den arfstried nen slöppenden stried, den pas op-elost wodden in [[1732]] mit et [[Traktoat van Partage]]. Den könning van [[Prusen]] had al bi-j de [[Vrea van Utrecht (1713)|Vrea van Utrecht]] in [[1713]] ofstaand edoane van ziene rechten op et prinsdomme Orange. Noo deden ok de Nassaus ofstaand, woardeur et in-enommen kon wödden deur den Fransen könning [[Lodewiek XIV van Frankriek|Lodewiek XIV]], den et bi-j Frankriek deed. Zowal den prins as den könning beheelden  zich et recht veur op den titel ''Prinse van Oranje''. 

Lodewiek XIV verleenden vervolgens den titel, den in ziene ogen vri-j was, umdat der geen rechtreakse manneleke arfgenoamen waren, an Louis de Mailly. Den (neet-unafhänkeleken) titel ''Prins van Oranje'' wödt tot op den dag van vandage dan ok ebruukt deur den noazoaten van [[Louis de Mailly]], wat betekkent dat der dree prinsen van Oranje bunt. De oaverliedenstieding van "Jean Arnoult Auguste Marquis de Mailly-Nesle, Prince d'Orange" verskeen in et tiedskrift Le Figaro op [[14 oktober]] [[2001]].

== Drager van den titel in et Köninkriek der Nederlaanden==
Bi-j Proklamasie van [[16 maart]] [[1815]] wodden den titel deur [[willem I der Nederlaanden|könning Willem den eersten der Nederlaanden]] beholden, en dreks an zienen oldsten zönne egeaven. Tot an de groandwetswieziging van [[1983]] voerden den  "oldsten zönne van den Könnings" vanzelf den titel. Vanof dee tied zal den titel ''Prins(esse) van Oranje'' wödden verleend an den Nederlaandsen prinse of prinsesse dee den eersten is in den liene van opvolging. In onze tied is prins [[Willem-Alexander der Nederlaanden|Willem-Alexander]] doarumme: '''Prins van Oranje''', Prins van de Nederlaanden, Prinse van Oranje-Nassau, Jonkhere van Amsbarg. Hi-j wödt dus in et sproakgebruuk an-eduud as "Den Prins van Oranje". 
An et höf en in alle officiële skriften wödt altied den titel "Prins van Oranje" ebruukt. In de 19de eeuwe, tot an et oaverlieden van den letsten van de zönnen van Könning Willem III was et begrip "Prins van Oranje" in Nederlaand oaveral gebrukelek. Bi-j de troonsbestieging van Könningin Beatrix blek dat den skrievenden pers den titel neet meer kenden en per ongeluk zelfs oaver "de prinsen van Oranje" skref wannier de zönnen van Könningin Beatrix wödden bedoold. Et begrip kroonprins is en insluupsel uut Duutslaand. 

Den oldsten zönne of dochter van den Nederlaandsen kroonprins(esse) van Oranje wödt ''[[Arfprins van Oranje|Arfprins(esse) van Oranje]]'' eneumd, nen name den dus vandage wöd edragen deur [[Catharina-Amalia der Nederlaanden| prinsesse Catharina-Amalia]], de eerste dochter van prins Willem-Alexander. Zo gauw as prins Willem-Alexander den troon be-stig, geet zienen titel oaver op ziene dochter Catharina-Amalia, dee dan Prinsesse van Oranje wöd.
Et geet bi-j de anduding "arfprins" um ne beleafdheid; den titel "arfprins" kump in den Nederlaandsen [[adel]] en in de Nederlandse wet neet veur. 

Veur de groandwetswiezeging van [[1983]] kwam den titel alleneg too an dreksen arfgenoamen in de menneleke liene. Den veuregen drager van den titel Prins van Oranje uut et Huus van Oranje-Nassau was den in [[1884]] oaverleaden kroonprins [[Willem Alexander Karel Hendrik Frederik van Oranje-Nassau|Alexander]], nen zönne van könning [[Willem III der Nederlaanden|Willem III]] en könningin Sophie. Toon kroonprins Willem-Alexander in [[1980]] deur de troonsbestieging van zien moder Prins van Oranje wodden, was den titel dus bi-jnoa ne eeuwe neet ebruukt.

Den titel "Prins van Oranje" möt neet verward wödden mit den titel "[[Prins van Oranje-Nassau|Prins(esse) van Oranje-Nassau]]". Den letstgeneumden titel is minder exclusief en geldt veur alle leaden van et Nederlandse Könninklek Huus.

== Zee ok ==
* [[Lieste van Europese dynastiektitels]]
* [[Nederlaand - Monarchie]]
* [[Oranje-Nassau]]
* [[Stamboom Oranje-Nassau]]
* [[Geskiednis van Orange]]
* [[Arfprins van Oranje]]
* [[Prins van Oranje-Nassau]]

== Uutgoande verwiezingen ==
* [http://visualiseur.bnf.fr/Visualiseur?Destination=Gallica&O=NUMM-96031&I=128 Verdrag van Utrecht (1713)] (artikel X)
* [http://www.heraldica.org/topics/royalty/berlin1732.htm Traktoat van Partage (1732)] (artikel 2-4)
* [http://wetten.overheid.nl/cgi-bin/deeplink/law1/title=Wet%20lidmaatschap%20koninklijk%20huis Wet lidmoatschap könninklek huus] (artikel 7)
* [http://www.heraldica.org/topics/france/frprince.htm#orange Oaver de verskillende prinsen van Oranje]

[[Kattegerie:Achterhooks_artikel]]
[[Kattegerie:Monarchie]]

[[cy:Tywysog Orange]]
[[de:Fürstentum Orange]]
[[en:Prince of Orange]]
[[es:Príncipe de Orange]]
[[fr:Principauté d'Orange]]
[[fy:Prins fan Oranje]]
[[is:Óraníufursti]]
[[it:Principato di Orange]]
[[la:Principatus Auriacus]]
[[nl:Prins van Oranje]]
[[nn:Fyrsten av Orange]]
[[pl:Orania]]
[[pt:Príncipe de Orange]]
[[ru:Принц Оранский]]
[[th:เจ้าชายแห่งออเรนจ์]]
