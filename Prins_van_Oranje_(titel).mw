[[Ofbeelding:Armoirie Principauté d'Orange.png|200px|right]]

'''Prinse van Oranje''' is nen [[titel]], eursprönkelek verboanden an et unofhänkeleken prinsdomme [[Oranje (laand)|Oranje]] (Orange) in et zuuden van [[Frankriek]]. Et prinsdomme was neet nen dele van Frankriek. Den prinse was neet nen [[vazal]] van den könning van Frankriek. Den titel mag zowal deur leden van et [[Oranje-Nassau|Huus van Oranje-Nassau]] as van et [[Hohenzollern|Huus Hohenzollern]] wödden edroagen. De droagers van den titel uut dizzen huze bunt op riege prinse [[Willem-Alexander van Oranje-Nassau|Willem-Alexander]] en prinse [[Georg Friedrich van Pruusen]]. Vanweage den unofhänkeleken uutstraoling van den prinsentitel kump hi-j veur alle neet-unofhänkeleken. 
Ok de leden van et Fraansen geslacht van den Markeezen den Mailly-Nesle neumt zich Prinsen van Oranje. 

== Geskiednis van den titel ==
Den titel ''Prinse van Oranje'' kwam noa et oaverlieden van [[René van Châlon]] in [[1544]] in hende van [[Willem van Oranje]] en deens naokommelingen. Noa den dood van Willem van Oranje arfdeb zien zünne [[Filips Willem van Oranje|Filips Willem]] den titel. Noadat dizzen in [[1618]] zunder kinder kwam te oaverlieden arfde zien halfbreur [[Maurits van Oranje|Maurits]] den titel. Maurits oaverlead in [[1625]] zunder wettigen noakommelingen, en noo arfden nen anderen halfbreur, [[Frederik Hendrik van Oranje|Frederik Hendrik]], op zien beurte den titel.

Frederik Hendrik gaf den titel deur an zien zünne [[Willem II van Oranje-Nassau|Willem II]], en dee op zien beurte an dieens zünne, könning-stadholder Willem III.

Toon könning-stadholder [[Willem III van Oranje-Nassau|Willem III]] in [[1702]] zunder kinder oaverlead, ontstoand oaver den arfenis nen verskil van meaning. Den [[Frieslaand|Freesen]] stadholder [[Johan Willem Friso van Nassau-Dietz|Johan Willem Friso]] (nen neave van Willem III deur zien veurvader [[Jan VI van Nassau-Dillenburg|Jan van Nassau]] dee nen breur was van Willem van Oranje, den oavergrootvader van Willem III en boavendeen den kleinzünne van [[Albertine Agnes van Nassau]], nen kleindochter van Willem de Zwieger) stoolden zien ansproaken op et testament van den Stadholder-Könning, dat van [[Maurits van Oranje|Maurits]] & dat van [[René van Chalon]]. Könning [[Frederik I van Pruusen]] (nen zünne van keurvörste [[Frederik Willem I van Brandenburg]] en [[Louise Henriëtte van Nassau]]) mek ansproak op den titel ''Prinse van Oranje'' en den doaraan verboanden gooderen op vlak van et testament van [[Frederik Hendrik van Oranje|Frederik Hendrik]], den vader van Louise Henriëtte en halfbreur van Prinse Maurits, woarin stoand dat as doar gene menneleken noakommelingen bunt, dee noakommelingen van Louise Henriëtte zolden arven.

Umdat den Stoaten, as uutvoerenden, op den tied leeverneen verzwakten Nassau-arfgenoam zagen, wöd den arfstried een slüppenden stried. Den streid wöd pas opgelost in [[1732]] mit et [[Traktoat van Partage]]. Den kömning van [[Pruusen]] had al bi-j den [[Vrede van Utrecht (1713)|Vrede van Utrecht]] in [[1713]] ofstaand edoan van zien rechten op et prinsdomme Orange. Noo deden ok den Nassaus ofstaand, woardeur et in-enommen kon wödden deur den Fraansen könning [[Lodewiek XIV van Frankriek|Lodewiek XIV]], dee et bi-j Frankriek deed. Zowal den prinse as den könning beheeld  zich echter et rechte veur op den titel ''Prinse van Oranje''. 

Lodewiek XIV verleenden vervolgens den titel, dee in zien ogen vri-j was, umdat doar geen rechtreaksen menneleken arfgenoamen waren, an Louis de Mailly. Den (neet-unoafhänkeleken) titel ''Prinse van Oranje'' wödt tot op den dag van vandage dan ok ebruukt deyr den noazoaten van [[Louis de Mailly]], wat betekkent dat doar dree prinsen van Oranje bunt. Den oaverliedenstieding van "Jean Arnoult Auguste Marquis de Mailly-Nesle, Prince d'Orange" verskeen in et tiedskrift Le Figaro op [[14 oktober]] [[2001]].

== Droager van den titel in et Köninkriek der Nederlaanden==
Bi-j Proclamasie van [[16 maart]] [[1815]] wöd den titel deur [[willem I der Nederlaanden|könning Willem den eersten der Nederlaanden]] beholden, en dreks an zien oldsten zünne egeaven. Tot den groandwetswieziging van [[1983]] voerden den  "oldsten zünne des Könnings" vanzelf dee titel. Vanof dee tied zal de ntitel ''Prinse(esse) van Oranje'' wödden verleend an den Nederlaandsen prinse of prinsesse dee den eersten is in den liene van opvolging. Op dizzen tied is prinse [[Willem-Alexander der Nederlaanden|Willem-Alexander]] doarumme: '''Prinse van Oranje''', Prinse der Nederlaanden, Prinse van Oranje-Nassau, Jonkhere van Amsbarg. Hi-j wödt dus in et sproakgebruuk aan-eduud as "Den Prinse van Oranje". 
An et höf en in alle officiële skriften wödt altied den titel "Prinse van Oranje" ebruukt. In den 19den eeuwe, tot an et oaverlieden van den letsten der zünnen van Könning Willem III was et begrip "Prinse van Oranje" in Nederlaand oaveral gebruukelek. Bi-j den troonsbestieging van Könningin Beatrix blek dat den skrievenden pers den titel neet meer kende en per ongeluk zelfs oaver "den prinsen van Oranje" skref wannier den zünnen van Könningin Beatrix wödden bedoold. Et begrip kroonprinse is en insluupsel uut Duutslaand. 

Den oldsten zünne of dochter van den Nederlaandsen kroonprinse(esse) van Oranje wödt ''[[Arfprins van Oranje|Arfprinse(esse) van Oranje]]'' eneumd, nen name dee dus vandage wödt edroagen deur [[Catharina-Amalia der Nederlaanden| prinsesse Catharina-Amalia]], den eersten dochter van prinse Willem-Alexander. Zodra prinse Willem-Alexander den troon bestiegt, geet zien titel oaver op zien dochter Catharina-Amalia, dee dan Prinsesse van Oranje wödt.
Et geet bi-j den anduuding "arfprinse" um nen beleafdheid; den titel "arfprinse" kump in den Nederlaandsen [[adel]] en in den Nederlaandsen wet neet veur. 

Veur den groandwetswijeziging van [[1983]] kwam den titel, as esprokken, allenig too an dreksen arfgenoamen in den menneleken liene. Den veurigen droager van den titel Prinse van Oranje uut et Huus van Oranje-Nassau was den in [[1884]] oaverleaden kroonprinse [[Willem Alexander Karel Hendrik Frederik van Oranje-Nassau|Alexander]], nen zünne van könning [[Willem III der Nederlaanden|Willem III]] en könningin Sophie. Toon kroonprinse Willem-Alexander in [[1980]] deur den troonsbestieging van zien mooder Prinse van Oranje wöd, was den titel dus bi-jnoa nen eeuwe neet ebruukt.

Den titel "Prinse van Oranje" möt neet verward wödden mit den titel "[[Prinse van Oranje-Nassau|Prinse(esse) van Oranje-Nassau]]". Den letstgeneumden titel is minder exclusief en geldt veur alle leden van et Nederlaandsen Könninklek Huus.

== Zee ok ==
* [[Lieste van Europesen dynastieken titels]]
* [[Nederlaand - Monarchie]]
* [[Oranje-Nassau]]
* [[Stamboom Oranje-Nassau]]
* [[Geskiednis van Orange]]
* [[Arfprinse van Oranje]]
* [[Prinse van Oranje-Nassau]]

== Uutgoande verwiezingen ==
* [http://visualiseur.bnf.fr/Visualiseur?Destination=Gallica&O=NUMM-96031&I=128 Verdrag van Utrecht (1713)] (artikel X)
* [http://www.heraldica.org/topics/royalty/berlin1732.htm Traktoat van Partage (1732)] (artikel 2-4)
* [http://wetten.overheid.nl/cgi-bin/deeplink/law1/title=Wet%20lidmaatschap%20koninklijk%20huis Wet lidmoatschap könninkliek huus] (artikel 7)
* [http://www.heraldica.org/topics/france/frprince.htm#orange Oaver den verskillenden prinsen van Oranje]

[[Kattegerie:Achterhooks_artikel]]
[[Kattegerie:Monarchie]]

[[de:Fürstentum Orange]]
[[en:Prince of Orange]]
[[es:Príncipe de Orange]]
[[fr:Principauté d'Orange]]
[[fy:Prins fan Oranje]]
[[is:Óraníufursti]]
[[it:Principato di Orange]]
[[la:Principatus Auriacus]]
[[nl:Prins van Oranje]]
[[nn:Fyrsten av Orange]]
[[pl:Orania]]
[[pt:Príncipe de Orange]]
[[ru:Принц Оранский]]
