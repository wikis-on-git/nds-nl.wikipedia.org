'''Salinen''' bint zoltwinningsbedrieven in Duutslaand. In Nederlaand wördt ok zolt ewönnen bi'j Boekelo, maar das een aandere maniere van zoltproduksie.
==Zolt==
Hoewel der ok zolt ewönnen wördt uut zeewater, bevat de bodem op grote diepte ok zoltholdend gestiente. Over de grenze maakt ze doar gebruuk van um zolt te winnen.
Het zolte water wördt op n diepte van zo'n 3000 meter opepompt,  in "''Gradierwerke''" verdikt en in zoltziederi'jen deur verhitting van t leste water ontdoan en edreugd tut keukenzolt.
==Gradierwerke==
Grote stellages (''Gerüste'') van ekenholten balken wördt evuld mit takkebossen van "''Schwarzdorn''".
Bovenlanks lig een geute woar het opepompte zolte water overlöp en deur de takkebossen rieselt. Deur de wind, die tussen de takken deurweait,  wördt een groot diel van  het water uutedampt, opevangen in grote bakken onder het gradeerwark. Vandoar wördt het brein noar de zoltziederi'je epompt, woar het verder tut keukenzolt wördt verwarkt. De mieste zoltfebrieken warkt tegenwoordig heel aanders. De gradeerwarken stoat der veurnamelik as toeristiese attraksie en ok veur mensen die wat an de luchwegen hebt.
==Gezoonde luch==
De luch die rondumme het gradeerwark hangt is zilt, bevat dus veule zolt en is noar ze zegt heel gezond veurnamelik veur meensen mit oademhalingsproblemen; hier ku'j deur diepe oadem te halen verlichting kriegen.
==Toeristies==
De plasen in Duutslaand, woar zo'n Gradierwerk stiet, hebt doar slim gebruuk van emaakt um toeristen an te trekken. Rondumme de gradeerwarken stoat lange riegen stoelen of baanken en onder leiding van een juffrouw ku'j oademhalen op commando. Miestal in der veurmiddagens en in de noamiddag zo'n ritueel. A'j wat an de luchwegen hebt, gef dat verlichting. t Is of ie zeeluch inoademt.
==Plasen dichte bi'j Nederlaand==
Rheine, Bad Iburg, Bad Driburg Bad Salzuflen en Bad Rothenfelde, bi'jveurbeeld, bint vanuut Oost Nederlaand makkelik te berieken. De lest enuumde 2 plase bint heel antrekkelik. Een plein mit rondumme gradeerwarken en een mooi kuurpark. 
==Zoltwarken in beeld==
[[Ofbeelding:Gradierwerk Innengerüst BS.jpg|thumb|left|Onderhold  gradeerwark]]
[[Ofbeelding:Gradierwerk Saline Gottesgabe Rheine.jpg|thumb|right|Gradeerwark in Rheine]]
{{Dialekt|sdz}}
