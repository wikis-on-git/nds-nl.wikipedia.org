[[Afbeelding:Lekaosie_Erica_ien_Drenthe.png|thumb|250px|De lekaosie van Erica ien de gemiente Em]]
'''Erica''' is een dörpien inne [[Em (gemiente)|gemiente Em]], pakweg tien kilemeter bezuden 't centrum van [[Em (Drenthe)|Em]]. De [[Rieksweg 37|N37]] löp deur dit dörp.

==Ontstaon==
Erica ontstund as [[boekweit]]kelonie op de hoagere zaandgronden. 't Gruuiden uut töt een waore [[veenkelonie]] mit det umdebi'j 1863 de [[Oogeveinse Vaort]] gereed kwaamp. 't Centrum kwaamp toe an 't kenaol te liggen.

De eerste luu die as op Erica woonden bint kenaolgraovers ewest die heur in 1863 nao 't gereedkoemen van de [[Bladderswiek]] (een verlenging van 't [[Oranjekenaol]]) krek bezuden 't Oranjekenaol bi'j [[Zuudbarge]] wolden vestigen. Ze wordden vört ejaagd deur de Zuudbarger boeren, die heur een end wieder wolden hebben. Zo kwamen ze een paar kilometer wieder naor 't zuden bi'j de uutlopers van de [[Hondsrug]].

De mieste kenaolgraovers waren niet drok op dit plekkien en gungen terogge naor [[Slagharen]] daoras ze wegkwamen, mar twei femilies, die van Geert Tien en Anton Lipholt, bint ebleben. Dizze femilies kwamen uut [[Duutslaand]] en trökken laangs Slagharen op [[Zuudoost-Drenthe]] an um kenaolen te graoven. Um dizze reden bint veule luu op Erica nog [[katholicisme|katteliek]] (44%).

Ien 't zölfde jaor kregen nog drei femilies uut Slagharen heur stee op Erica: de femilies van Geert Veltrop, Frans Fahrweg en Hendrikus Kotterink. Dit waren boekweitboeren die verhuzen mossen umdet d'r ien de contreien van Slagwaren gien veen meer oaver was um boekweit op te verbouwen. Dizze gezinnen hadden aordig wat kiender, waordeur d'r al een hiele nederzetting ontstund.

Dizze mèensen hebt hun gehuchien de name geben van de plaotse daoras ze weg kwamen, dus Ni'j Slagharen. Mar de borgemeister van Em, Mr. Lucas Oldenhuis Tonckens, hef 't dörp definitief Erica enuumd, de [[Latien]]se name veur döpheide.

Ien 1902 kreeg Erica een verbinding per [[stoomtram]] toe as de [[Dedemsvaartsche Stoomtramweg-Maatschappij|DSM]] 't speur van [[Nei-Amsterdam (Drenthe)|Nei-Amsterdam]] naor dizze plaots anlegden. De liende wordden op 't end deuretrökken naor [[Troapel]]. Ien 1947 kwaamp 'r een end an 't vervoer mit de stoomtram.

==Teengswoordig==
Erica hef umdebi'j 4800 ienwoaners, daoras zo'n 1200 van jonger as 18 bint. Veule van de kiender bint bi'j de scouting of op een spört. D'r bint spörtvelden, een uutebreide spörthal en een zwembad, die as stichting hielemaol deur de luu op Erica betaald wördt.

De mieste mèensen op Erica warkt ien de glastuunbouw. D'r is ok een groot bedrief det kassen bouwt. De oaverigen warkt bi'j kleinere bedrieben, iene detailhandel of nog aans.

Ien 't laand kent de mèensen Erica as 't dörp daoras de Drèentstalige popgroep [[Skik]] heur stee hef.

[[Beatrix van Nederlaand|Keuningin Beatrix]] hef Erica op dartig [[oktober]] 1998 mit rubberleerzen an bezöcht ti'jdens de gloepense wateroaverlast ien 't tuunbouwcentrum. Een dag eerder was de toenmaolige premier [[Wim Kok]] op Erica.

[[Category:Drèents artikel]]
[[Category:Drenthe]]

[[nl:Erica (Drenthe)]]
