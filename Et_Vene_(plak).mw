{{Zie dv|Aandere betekenissen van '''Et Vene''' viej' op [[Et Vene (deurverwiespagina)]]}}
[[Ofbeelding:Thialf stadion 2008.jpg|thumb|Thialfstadion]]
'''Et Vene''' ([[Nederlaands|Nederlaans]]: ''Heerenveen'', [[Freesk|Fries]]: ''It Hearrenfean'') is et heufdplak van de gelieknaemige [[gemiente (bestuur)|gemiente]] [[Et Vene (gemiente)|Et Vene]], perveensie [[Frieslaand]] ([[Nederlaand]]). De plaetse Et Vene leit in Centraol-Zuud-Frieslaand, an de snelwegen A7 en A32 en telt omdebi'j 29.750 inwoners (de gemiente Et Vene telt omdebi'j 41.000 inwoners). 

Et Vene is ontstaon op de kruzing van de 'Hearresleat' en de Schoterlaanse Compagnosveert. Hier lag ok de Heereweg, de verbiendingsweg [[Zwolle]]-[[Liwwadden]]. Et graoven van disse twie kenaolen gebeurde op initiatief van drie heren: Van Dekema, Cuyck en Foeyts. Op 24 juli 1551 wodde een compagnie opricht mit as doel grote stukken laand te kopen om veen te winnen. Dat weren de 'heren' van et 'veen'; Heerenveen. Hiervan is ok de [[Stellingwarfs]]e naeme ofleided.

Et Vene is deur verschillende sportfacaliteiten bekend wodden as ''sportstad''. Et Abe Lenstra Stadion is et voetbalstadion van SC Heerenveen. D'r bin omdebi'j 26.400 zitplakken in et stadion. In Thialf wodden schaetswedstrieden hullen en d'r is plak veur 10.000 meensken. In de ieshockeyhal van Thalf speule de Flyers Heerenveen. In de ieshockeyhal is plak veur 3.000 meensken.

Bekende Veensters bin de voetballer [[Abe Lenstra]], de econoom en bankier [[Wim Duisenberg]], de schriever en journalist [[Fedde Schurer]], en de schaetsers [[Falko Zandstra]] en [[Sven Kramer]]. Et ''skûtsje'' van Et Vene, de Gerben van Manen, het zestien maol et SKS wonnen (2008).

== Uutgaonde verwiezing ==
* [http://www.heerenveen.nl Officiële webstee gemiente Et Vene]

{{DEFAULTSORT:Vene, Et}}
[[Kattegerie:Stellingwarfs artikel]]
[[Kattegerie:Plak in Frieslaand]]

[[ar:هيرينفين]]
[[bg:Херенвен]]
[[cs:Heerenveen]]
[[en:Heerenveen]]
[[es:Heerenveen]]
[[eu:Heerenveen]]
[[fr:Heerenveen]]
[[fy:It Hearrenfean (plak)]]
[[ko:헤이렌베인]]
[[lt:Herenvenas]]
[[nl:Heerenveen (plaats)]]
[[pl:Heerenveen]]
[[pt:Heerenveen]]
[[ru:Херенвен]]
[[stq:It Hearrenfean]]
[[zh:海倫芬]]
