n '''Boer''' is aine dij deur middel van de [[natuur]] produkten moakt. Over t aalgemain wordt der onderschaaid moakt tuzzen ''laandbaauwers'' en ''veeholders''. Boer is t oldste beroep ter wereld en wordt zain as de boases van de mìnselke beschoaveng. t Is as eerste ontstoan in [[Mesopotamie]], t noudoagse [[Irak]] en het zok doarnoa over de wereld verspraaid. Noord en Oost-Nederlaand worden over t aalgemain kenmaarkt deur veul laandbaauw en veeholderij. Doardeur wordt de toal [[Nedersaksisch]] ook wel zain as boers, ook aal wordt de toal laank nait allend meer deur boeren proat. 

== Grönnegs ==
In Grönnen kin t woord boer ook aachter ales plakt worden woar n kroampje van op maarkt staait. Zo kin der n patatboer wezen, n neutenboer, n tutenboer, kezenboer, bloumenboer, enz. Dit komt deurdat vrouger elk laandbaauwprodukt deur n apaarte boer moakt en verkoft wör. Ien de middelaiven haar man den bieveurbeeld n wöddelboer, n praaiboer, n kezenboer, n swienenboer, enz. Loater, dou dizzent veraind wörren as gruinteboer en slachter, kwammen der ook nije produkten op de maarkt, zo as neuten, bloumen en cds. 

[[Kattegerie:Grunnegs artikel]]
[[Kattegerie:Beroop]]
