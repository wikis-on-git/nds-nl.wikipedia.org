[[Ofbeelding:SteacieLibrary.jpg|thumb|right|300px|Skapn met beuke in ne bookhalle]]
Nen '''bibliotheek''' (mangs oet esprökn as ''biebl'''teek''''', en ok wal of ekörtt töt '''bieb'''), '''beukerieje''' of '''bookhalle''', is van ooldsher n gebouw woer at [[Boek (literetuur)|beuke]], tiedskriftn en blaadn bewoard wordt. Dee kö'j leenn, en mangs koopn. Rechtevoort hebt ze ok vake cd-roms en dvd's, en dr bestoat ok helemoal digitale bibliotheekn.

n Naamn ''bibliotheek'' keump van t [[Griek]]se βιβλιοθηκη ''bibliothèkè'', wat ''bookbewoarplaatse'' beteeknt.

== Soortn ==
Dr zeent verskilnde soortn bookhaln. In de weetnskoppelike bookhalle wordt akademiese woarkn verzameld en oet eleend. Ze zeent vake verbeundn an ne universiteat en mangs zelfs an één vakgroep, woervan en woervuur at ze de dan zo völle meugelik informatie opzeukt en opsloat. 

In de openbare bookhalle köant leu zik inskriewn en beuke en muziek leenn. Ze köant oawer oeteenloopnde oonderwoarpn dinge opzeukn. Ook wordt hier völle leasbeuke (romans) oet eleend. Nen variaant hierop is de ''Keunstoetleen'', woerbiej at leu n keunstwoark vuur nen bepoalden tied köant leenn en in thoes an de mure köant hangn.

In de muziekbookhalle bewoart ze bladmuziek. Dit is vake vuur [[muziekskole|muziekskooln]], [[Konservatorium|konservatoria]] en verskilnde muziekvereniges. 

== Websteas ==
Vake hebt al disse soortn bookhaln ne eegne webstea, woerop at t gehele anbod van öare verzameling te duurloopn is. Met ne heandige zeukmesiene is dr dan op titel, skriewer, joar van oetgaawe, ezw, te zeukn noar beuke dee'j neudig hebt.

== Oetgoande verbeending ==
* [http://www.bibliotheek.nl webstea van de Neerlaandse Openbare Bibliotheek]

[[Kategorie:Tweants artikel]]
[[Kategorie:Bookhalle]]
{{Link FA|he}}
