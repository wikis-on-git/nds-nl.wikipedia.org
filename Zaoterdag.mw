'''Zaoterdag''' is ien van de zeuven [[dag]]en van de [[weke|week]] volgens de [[gregoriaanse kelender|gregoriaanse kalender]]. 't Is de dag nao [[vriedag]].

De naom is een verbastering van 't [[Latien]]se: ''dies Saturni'', naor de god [[Saturnus (god)|Saturnus]], god van de [[laandbouw]]. 

De [[Frans]]e naom ''samedi'' is ofleid van Vulgair-Latien ''sabbati dies'' (dag van de [[sabbat]]). 

De [[Duuts]]e naom is ''Sonnabend'' (= veuraovend van de [[zundag]]) of ''Samstag'', saomensteld oet een op 't [[Hebreeuws]]e woord ''sabbat'' of ''sjabbat'' teroggaond leenwoord, en ''Tag'' (dag). De wekelijkse [[rustdag]] wördt deur de [[jodendom|joden]] en deur een antal christenen op dizze dag holden. De reden is dat de [[Biebel]] beschrieft dat [[God]], naodat Hij de wereld in zes dagen maokt had, op de zeuvende dag, de zaoterdag of sabbatdag, rust nam.

De [[Westlaauwers Frais|Friese]] naom veur zaoterdag is ''sneon''. Dit sneon hef as oldere vörm ''snjoen'', wat een saomentrekking is van ''sunne'' (Oldfries veur [[zunne]]) en joen (Oldfries veur aovend, tegenswoordig speld as jûn, mar hetzölfde oetspreuken). Net as bij 't [[Duuts]]e ''Sonnabend'' hiet dizze dag bie de Friezen dus letterlijk vertaold 'zunne-aovend'.

De zaoterdag veur [[Poaske|Paosken]] stiet bekend as [[Stille Zaoterdag]].

== Nedersaksisch ==
* [[Grunnegs]]:
** ''sotterdag'', ''sutterdag''
** ''zaoterdag''{{Info|De ao klinkt korter as oa, t woord klinkt vake as 'zaoderdag'}} ([[Westerkertiers]])
* '''Overig:''' ''zaoterdag'' (oek wel espeld as: ''zoaterdag'')

{{Dagen}}

[[Kategorie:Drèents artikel]]
[[Kategorie:Dag]]
