[[Ofbeelding:Anguidae.jpg|thumb|250px|Bliende slange]]
Een '''bliende slange''' ([[Latien]]: ''Anguis fragilis'') is een pootloze [[evertaksen|evedesse]] uut de femilie Anguidae, en neet zoas de naam döt vermoeden een slangesoort. 

De bliende slange kan tot 50 centimeter lang wonnen mar in wele gebieden blief e kleiner. De kleur is bruun tot gries mit op de rogge en flanken meestentieds enkele dunne donkere strepen van de nek tot de start, dee soms bestaon uut riejen iezig kleine vlekjes. Vanwegen 't alderbarstends grote verspreidingsgebied bin de kleuren variabel; wele exemplaren bin roestbruun, geel of zelfs zwart. In de paortied kriejgen veural de mannetjes blauwe vlekken op de rogge. 

==Verwarring mit de slange==
Umdat de bliende slange op een [[slange]] liek, wonnen ze vake dood-emaak deur luui dee denken dat 't um een gevaorlijke slange geet (vandaor oek de naam ''bliende slange''). Toch bin der enkele kenmarken dee oek vanof een veilige ofstand laoten zien dat 't um een onschuldige evedesse geet;
*Slangen hem gien oogleden, en de bliende slange wel.
*De kop van slangen is meestentieds driehoekig, dee van de bliende slange is typisch evedesseachtig en zonder dudelijke nek.
*Bliende slangen hem kleine ogen, veul slangen hem grote ogen.

== Algemeen ==
De bliende slange kump veur in grote delen van [[Europa (continent)|Europa]] en [[Klein-Azië]]. Zien woenplekke besteet uut begreuide umgevingen mit een [[struiigelaoge]] waorin 't dier in kan schulen en jagen. Umdat 't een schemeractieve soort is, wonnen e mar zelden overdag an-etröffen. In [[Nederlaand]] is de bliende slange veurnamelijk te vienen in bossen op open plekken, bosranen en [[houtwal]]len. Klimmen döt disse evedesse neet grege en hij jaag mit name op wat e op de bojem antref. Umdat de evedesse neet zo gauw is, vang e oek wat langzamere prooien as ([[naaktslakken|naakt]])[[slakken]], [[règenwurmen]] en [[insekt|insekken]] en de [[larve]]n.

== Bescharming ==
't Geet wisse in Nederlaand en België neet goed mit disse soort. Zien woenplekke verdwien en vanzelf oek bannen hout wonnen op-eruumd, terwiel disse plekken favoriet bin veur de wienterslaap; de dieren kunnen der massaal an-etröffen wonnen. Butendat vorm veural de fezante een anzienlijke bedreiging. De soort is dan oek bescharmd deur [[CITES]], en mag neet meer evangen of edood wonnen.

== Waornemingen in Nederlaand ==
* [http://www.waarneming.nl/wn.php Waornemingen kunnen hier emeld wonnen].
* [http://www.waarneming.nl/soort.php?id=445&wno_datum_van=&wno_datum_tm=&tab=kaart Kaorte van Nederlaand mit waornemingen]

== Externe verwiezingen en ofbeeldingen ==
* [http://www.herp.it/indexjs.htm?SpeciesPages/AnguiFragi.htm Enkele foto's van de bliende slange]

{{commons|Anguis fragilis}}

[[Categorie:West-Veluws_artikel]]
[[Categorie:Reptiel]]

[[ast:Escalagüertu]]
[[bg:Слепок]]
[[cs:Slepýš křehký]]
[[cy:Neidr Ddefaid]]
[[da:Stålorm]]
[[de:Blindschleiche]]
[[en:Anguis fragilis]]
[[fi:Vaskitsa]]
[[fr:Orvet]]
[[lt:Trapusis gluodenas]]
[[nl:Hazelworm]]
[[pl:Padalec zwyczajny]]
[[pt:Licranço]]
[[sv:Kopparorm]]
