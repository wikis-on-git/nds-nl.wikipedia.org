{{Laandtabel-twd
| naaminlaandssproak = ราชอาณาจักรไทย <br /><small>Prathet Thai</small>
| vlagge = Flag of Thailand.svg
| woapn = Garuda Emblem of Thailand.svg
| lokasie = Thailand in its region.svg
| breedtegroad=14///N | lengtegroad=101///E | region=TH
| km2 = 513.115
| munteenheid = Baht
| valutakode = THB
| tiedzone = +7
| tld = th
| laandkode = TH
| tel = +66
}}

'''Thailaand''' is n [[koninkriek|keuninkriek]] in [[Zuudoost-Azië]] wat op t westn ligt van [[Laos]] en [[Kambodja]], en op t oostn van [[Mianmar]] en de [[Andamanse Zee]], op t noordn van [[Maleisië]] en op t noordwestn van de [[Golf van Thailaand]], n oonderdeel van de [[Zuud-Chinese zee]]. Töt an [[1949]] heetn t laand ''Siam''. n Taiskn naamn van t laand is ''Prathet Thai'' wat vertaald wörd as ''vriej laand''. De heuwdstad is [[Bangkok]].

n Nasjonaaln feestdag is [[5 december]], n verjoardag van keuning [[Rama IX Bhumibol Adulyadej]]. De Thaise leu betaalt met [[Baht]]. 44 Baht is ongevear 1 [[euro]], en is oonderverdeeld in 100 [[satang]].

== Volk ==
t Volk wont ongeliek verdeeld oawer t laand. In t noordn wont hoaste gin leu, terwiel at ze mekoar zudeliker völle körter op de hoed zitt.

90% van t volk is Thai. De tweede-grötste groep zeent de [[Volksrippebliek China|Sjineezn]] dee at zik meesttieds stoark met t Thaise volk vermengd hebt. Ze doot t vake good in de Thaise ekonomie, umdet ze meesttieds kloke haandelsleu zeent. Vuural in t noordn wont völle boargbewonners dee-t seend t vurige joarhoonderd Thailaand in zeent etrökn, zo as de [[Akha (volk)|Akha]], [[Lisu (volk)|Lisu]], [[Karen (volk)|Karen]] en de [[Hmong (volk)|Hmong]].

Wieters wont dr nog n antal meenderheedn, zo as n miljoen [[moslim]]s, dee at mear met Maleisië inhebt as met Thailaand, ongevear hoonderddoezend [[India|Indiërs]] en [[Sikh]]s, woervan at de meestn zik in textielbewoarking hebt bekwoamd, en kleaine volkn zo as de [[Khmer (volk)|Khmer]] en de [[Mon (volk)|Mon]].


n Kenmoark van de Thaise leu is det ze stiel zwart hoar hebt en ne lechbroene hoedskluur. Wieters skrif öare kultuur vuur det ze zik vreandelik en netjes gedreagnt teegnoawer aandere leu. "Mangs mu'w oons inhooldn da'w nit glimlachet", is ne Thaise sprökke.

Op ekonomies en kultureel vlak past de Thaise leu zik makkelik an. At de umstandigheedn zik veraandert, veraandert nen Thai met. 

== Sproake ==
Ongevear 90% van t volk hef Thais as modersproake. Thais is ne [[toonsproake]] met vief toonheugtes: hoog, middel (normale stemheugte) lege, dalegoans en opgoans. Vroger wör völle an enömn det t nog wal völle met [[Chinees]] zol inhebn, mear det blik nit zo te wean.

Dr zeent vief dialektn:
* t Algemeen Thais, wörd vuural in t centrale gedeelte van Thailaand esprökn.
* t [[Lao-Tai]], vuural in t noordoostn esprökn.
* t [[Kam muang]] in t noordn
* t [[Zuud-Thais]] "Phasaa Taai"
* n stoark ofwieknd dialekt det vuural op t skiereailaand esprökn wörd.

t Thais hef n eegn skrift, det volgens de verhaaln duur keuning [[Ramkhamhaeng]] in [[1283]] wör oet edacht. t Hudige skrift hef 45 kleenkers en 44 metkleenkers.

== Oetgoande verbeendige ==
* [http://www.thaigov.go.th/eng/index.aspx Webstea van t bestuur van Thailaand (Engels)]

[[Kategorie:Tweants artikel]]
[[Kategorie:Laand]]
[[Kategorie:Azië]]
