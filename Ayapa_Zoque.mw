'''Ayapa Zoque''' (''Ayapaneco'') of '''Tabasco Zoque''' is ne sproake oet [[Mexiko]]. t Heurt bie de inheemse [[Zoquesproakn]]. Sprekkers neumt t zelf ''Nuumte Oote'', wat zik löt oawerzetn as ''Woare stemme''. Töt t middeln van t 20e joarhoonderd was t ne kleaine, mer leawndige sproake, tötdet de Mexikaanse regearing [[Spaans]] verplichtn op de skooln en t sprekn van inheemse sproakn verbeud. Sprekkers treukn vort en leutn öare sproake achter.

In [[2011]] warn dr nog twee leu oawer dee't Ayapaneco vlöaindig sprekn köant: Manuel Segovia (geboorn ong. 1936) en Isidro Velasquez (1942). De kearls köant skoonwal nit met mekoar, en weaigert met mekoar te kuiern. Herduur hef n sproaknkeundigen Daniel Suslak, Assistent-Professor Volkerkeunde an de Amerikaanse Universiteat van Indiana, t lastig um n wöardebook saamn te steln. Ook köant de kearls t nit eens wordn oawer bepoalde kenmoarkn van de sproake en weelt ze zelfs nit met mekoar kuiern vuur sproakopnames vuur oonderzeuk.

[[Kategorie: Tweants artikel]]
[[Kategorie: Taol]]
