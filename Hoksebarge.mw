{{Gemeante |
naam = Hoksebarge |
bestaandsnaam vlagge = Flag of Haaksbergen.svg |
bestaandsnaam woapn = Coat of arms of Haaksbergen.svg |
lokatie = LocatieHaaksbergen |
proveensie = [[Oaveriessel]] |
heufdplaats = '''Hoksebarge''' |  
öppervlakte = 105,48 |
öppervlakte laand = 104,92 |
öppervlakte water = 0,56 |
inwonners = 24.339 |
doatum inwonners = 1 jannewari 2006 |
dichtheid = 232 |
breedtegroad = 52/9/17/N |
lengtegroad = 6/44/31/E |
verkeersoader = N18, N347 |
netnummer = 053 |
postcode = 7480-7489 |
webstie = [http://www.haaksbergen.nl www.haaksbergen.nl] |
}}
'''Hoksebarge''' of '''Wakkesbaaign'''<ref>Goaitsen van der Vliet, ''Dialexicon Twents 2.17''</ref> ([[Nederlaands]]: ''Haaksbergen'') is ne gemeante en n doarp in t zuudn van [[Tweante]], in de [[proveensie]] [[Oaveriessel]]. De gemeante har per [[1 juli]] [[2006]] 24.325 inwonners (bron: CBS) en lig noa an [[Hengel (Oaveriessel)|Hengel]] (11 km) en [[Eanske]] (12 km). De totale öppervlakte is 105,55 [[vierkaante kilometer|km²]] (woarvan 0,27 km² water). De gemeante Hoksebarge, dee zik de ''Ster van Tweante'' neumt, maakt deel oet van t [[koaderwetgebeed]] [[Regio Tweante]].

==Oaverige kerne==
[[Brammel]], [[Buurse]], [[Epnzoalder]], [[Holthuuzn]], [[Honesch]], [[Langel]], [[de Hoeve (Hoksebarge)|de Hoeve]] (ontstoan in [[1927]]) en [[Stepel]].

==Geskiedenisse==
De eerste inwonners van binn de hudige gemeentegreanzn kömn zon betn roond [[800]] v. Kr. noabie [[Buurse]] an de [[Buursebekke]] te wonn. t Doarp Hoksebarge onsteund völle later, um 800 noa Kristus, as boernestean vearderop an deezelfde bekke. Hier hebt ze n heulten kaarkjen op-egreawen oet ongevear [[1000]] n. Kr., wat n vuurgänger van de hudige St. [[Pancratius (healige)|Pankratius]]kaarke was. Hoksebarge wörd t eerste eneumd as ''Hockesberge'' in [[1188]] op de goodernlieste van  Groaf Hendrik van Dale, den't ook [[Deepn]] en [[Ahaus]] (kort oawer n poal in [[Duutslaand]]) har. An t begin van t 14de joarhoonderd kree'j de [[boermaarke]]s, dee't bleewn bestoan töt halverweage t 19de joarhoonderd. Oonder t gericht Hoksebarge völn de maarkes Brammel, Langel, Epnzoalder/Stepel, Holthuuzn, Bokel en Hoksebarge/Hoognes.

Um [[1400]] wör de Buursebekke, den't toertieds duur t doarp hen streumdn, verlegd en op t zuden van Hoksebarge an eslötn op de [[Skipbekke]]. Hierduur köm dr ne waterverbeending met n [[Iessel]] en ko'j oawer t water bie de [[haanze]]steadn [[Deaventer]], [[Zwolle]] en [[Zutfen]] komn.

In t 18de joarhoonderd wör dr ne [[koornmölle]] bouwd, den't ze [[n Koornbloom (Hoksebarge)|n Koornbloom]] neumt.

Net as in aandere deeln van Tweante was dr in Hoksebarge vanof t 19de joarhoonderd völle [[textielnieverheaid]]. t Fabriek van D. Jordaan & Zonen leawerden völle woark vuur de inwonners. Op t heugtepeunt leup 80% van t Hoksebargse waarkvolk bie D. Jordaan. Begin zeuwntiger joarn stortn de textielnieverheaid in Tweante in, en dus ook in Hoksebarge.

==Bekeande leu oet Hoksebarge==
*[[Karel van de Kate]] - ''komiek''
*[[Thomas Berge]] (1990) - ''volkszänger''
*[[Bram Tankink]] ''wielrenner''

==Oetgoande verwiezing==
* [http://www.haaksbergen.nl/smartsite.htm?ch=DEF&id=107 Webstea van de gemeante Hoksebarge in t Tweants]

== Rifferenties ==
<references />

{{Hoksebarge}}
{{Oaveriessel}}

[[Kategorie:Tweants_artikel]]
[[Kategorie:Tweante]]
[[Kategorie:Hoksebarge]]
[[Kategorie:Plaatse in Oaveriessel]]
