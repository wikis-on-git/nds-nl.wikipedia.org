[[Bestaand:Grays pituitary.png|thumb|Ligging van t harsenanhangsel in de bovenkamer van n meens]]
[[Bestaand:Gray715.png|thumb|De fysiologie van de [[harsen]]s (t harsenanhangsel hit hier ''pituitary body'')]]
t '''Harsenanhangsel''' of de '''hypofyse''' is n [[klier]] midden in de kop, onder de harsens, die alderbarstends veule [[hormoon|hormonen]] aofgif. t Harsenanhangsel speult n belangrieke rolle bie t regelen van n kwak hormonen, t wörden daorumme oek wel de [[dirigeant|dirigent]] eneumd van t hormoonstelsel. De klier is ongeveer zo groot as n [[kikkerarte]] (n sentimeter in deursnee) en lig in n holte in de schedelbaosis (t zogeneumde ''Turkse zaol'' of ''Sella Turcica'' in t [[Latien]]), achter de neusrogge. De achterkwab van t harsenanhangsel beheurt tot t [[diencephalon]]. Bie de anleg in de [[embryo|embryonale faose]] wörden de veurkwab van t harsenanhangsel evormp uut n stukjen [[epitheel]] van t monddak; t zogeneumde [[zakjen van Rathke]].

t Harsenanhangsel is op-ebouwd uut dree delen:
* de veurkwab (pars anterior of [[adenohypofyse]])
* achterkwab (pars posterior of [[neurohypofyse]])
* de middenkwab (pars intermedia)

De middenkwab is bie meensen haost niet anwezig. Bie sommige diersoorten is t wat groter. De middenkwab maakt [[MSH|α-MSH]] ([[melanosyt-stimulerend hormoon]]) uut de [[neurotransmitter]] [[adrenokortikotroop hormoon]]. In dit artikel geet t veural over de veur- en achterkwab.

De achterkwab van t harsenanhangsel steet mit lange [[axon]]en drekt in verbiending mit de [[hypothalamus]].
De veurkwab van t harsenanhangsel is via n [[hypofysepoortaoder|poortaodersysteem]] verbunnen mit de [[hypothalamus]]. Die meet de hoeveulhejen an hormonen in t [[bloed]] en stuurt hormonen naor t harsenanhangsel as der meer of minder van n hormoon neudig is. Via de steel van t harsenanhangsel kömp onder aandere [[dopamine]] in t harsenanhangsel terechte dat de aofgifte van [[prolaktine]] remt.

== De veurkwab ([[adenohypofyse]]) ==
In de veurkwab van t harsenanhangsel wörden veule hormonen emaakt die invloed hebben op aandere [[endokriene systeem|endokriene]] klieren. De veurkwab van t harsenanhangsel maakt:
* [[Greuihormoon]] (GH) of ''somatotroop hormoon'' (STH) → regelt de greui van lange puupbeenders (zolange de epifysaerschieven nog niet verbeend bin) en de greui van spierweefsel.
* [[Thyroïdstimulerend hormoon]] (TSH) → dit zet de [[schildklier]] an tot de anmaak van schildklierhormoon [[thyroxine]] (T4) en [[tri-joodthyronine]] (T3). Oek zörgt t derveur dat der in de [[schildklier]] [[kalsitonine]] emaakt wörden. [[Kalsitonine]] zörg derveur dat t kalsiumgehalte in t bloed ummeneer geet. Dit döt e deur o.a. kalsium in de botten op de slaon en t weerummehaolen van kalsium uut de nieren en darms te remmen.
* [[Adrenokortikotroop hormoon]] (ACTH) → zet de [[bienier]]schors an tot de anmaak van [[kortikosteroïden|bienierschorshormonen]].
* [[Geslachtshormoon|Gonadotrope hormonen]] (hebben invleud op de [[eierstok]] en de [[teelballen]]). Namelik:
** [[Follikelstimulerend hormoon]] (FSH) → bevordert de groei en rijping van follikels in de ovaria bij de vrouw en de [[spermatogenese]] bij de man in de [[testes]]
** [[Luteïniserend hormoon]] (LH) of ''interstisiële-sellenstimulerend hormoon'' (ICSH) → de gonadotrope hormonen stimuleren oek de hormoonanmaak van de [[gonaden]] (geslachtsklieren).
* [[Prolaktine]] → dit kömp veural vrie tiejens de [[zwangerschap]] en de [[laktasieperiode]].
* [[Melanosyt-stimulerend hormoon]] of ''melanotropine'' (MSH) → stimuleert de anmaak (melanogenesis) en aofgifte van [[melanine]] deur melanosyten in de huud.
* [[Endorfinen]] → in de eerste plaotse onderdrokt t zeerte, mer t zörg oek veur n geveul van gelok of [[euforie]].

== De achterkwab ([[neurohypofyse]]) ==
De achterkwab van t harsenanhangsel is belangriek veur de waoter- en vochtregulering in t lief. t Is n opslagplekke veur twee hormonen die deur de [[hypothalamus]] an-emaakt wörden:
* [[Antidiureties hormoon]] (ADH), oek wel ''vasopressine'' → stimuleert t vastehouwen van vocht; zörg veur n stiegende [[bloeddrok]] en reup mannelike agressie op.
* [[Oxytosine]] (OT) → bevordert samentrekking van epitheel- en myo-epitheelklierweefsel van de borst, wat leit tot de aofscheiding van laktine. Oek zörg t veur de samentrekking van gladde spiersellen in de [[baormoeder]] (t kiendernesjen / t kiepehokke).

== Andoeningen ==
De meestveurkoemende andoening an t harsenanhangsel is n gezwel. Disse gezwellen bin altied goedaordig en bin roewweg onder te verdelen in de volgende soorten:
* harsenanhangselvergroting mit te veul anmaak van prolaktine ([[prolaktinoom]])
* harsenanhangselvergroting mit te veul anmaak van greuihormoon, wat leit tot [[reusgreui]]
* harsenanhangselvergroting mit te veul anmaak van ACTH mit as gevolg t [[syndroom van Cushing]]
* niet-endokrien aktieve gezwellen.

t Harsenanhangsel kan oek te min hormoon maken; dit hit [[hypopituïtarisme]]. t Tekort an hormonen kan an-evuld wörden mit (bio-identieke) hormonen of medisienen. n Slimme val kan oek de warking van t harsenanhangsel in t wiere schoppen.

In uutzonderingsgevallen kunnen ze derveur kiezen um t orgaan vort te haolen ([[hypofysektomie]]).

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Lichem]]
