[[Bestaand:Brennnessel.jpg|thumb|Grote braandnetel]]
[[Bestaand:Urtica dioica hairs.jpg|thumb|Lange braandhaoren en gewone haoren van de grote braandnetel]]
[[Bestaand:Illustration_Urtica_dioica0.jpg|thumb|Illustrasie van de braandnetel]]
'''Braandnetel''' ([[Latien]]: ''Urtica'') is n [[geslacht (biologie)|plaantegeslacht]] waorvan in [[Nederlaand]] de [[grote braandnetel]] (''Urtica dioica'') en de [[kleine braandnetel]] (''Urtica urens'') veurkoemen. t Geslacht besteet uut zo'n de 30 en 45 soorten, waorvan der 4 in [[Centraol-Europa|Midden-Europa]] veurkoemen. Deur de import wördt der noen regelmaotig de zujelike braandnetel (''Urtica membranacea'') an-etröffen.<ref>[http://vroegevogels.vara.nl/Fragment.150.0.html?&tx_ttnews%5Btt_news%5D=371452 Info VARA Vroege Vogels 25-01-2015]</ref><ref>[http://www.verspreidingsatlas.nl/8003# FLORON Verspreidingsatlas 2015]</ref> A'j braandnetels anraken kan dat pienlik ween, umdat de [[braandhaoren]] van de plaante n braanderig geveul veroorzaken. De bloemtrossen van de grote braandnetel hangen in [[bloeme|okselstaandige]] [[aore]]n, van de kleine braandnetel staon ze rechtop. Beie braandnetels hebben braandhaoren an de stengel en an de bovenkaante en de raand van t blad.

==Gebruuk==
Jonge braandnetelstengels kunnen egeten wörden as greunte, in ouwere stengels zit vake veule [[nitriet]]. De smaak van braandnetel wördt wel es vergeleken mit [[spinazie]]. In t veurjaor smaken de stengeltoppen (as ze ongeveer 20 cm groot bin) t best. Arg jonge stengels kunnen egeten wörden as [[slaod]]. Van braandnetels ku'j bieveurbeeld [[soep]], [[stamppot]], [[thee]] of [[greun fruitdrankjen|greune fruitdrankjes]] maken.

Vrogger verpakten ze [[botter]], [[vis]] en [[vleis]] in braandnetelblaojen um ze langer goed te houwen. t Blik dat stoffen in braandnetel bakteriegreui tegengaon.<ref>[http://www.sciencedirect.com/science/article/pii/S0956713503001634 Effect of usage Urtica dioica L. on microbiological properties of sucuk, a Turkish dry-fermented sausage, M. Aksu en M. Kaya]</ref> n [[Frieslaand|Friese]] spesialiteit is braandnetelkeze. Vrogger gebruukten ze in o.a. t noordoosten van Nederlaand oek braandnetels, simpelweg umdat t gien geld kostten en prima te eten was. Tegenswoordig wörden braandnetels steeds vaker weer herontdekt as greunte.

== Trivia ==
In [[Marshwood]], n darpjen in [[Engelaand]], wördt der jaorliks n wedstried "braandnetel eten" ehöllen.<ref>[http://www.nieuwsblad.be/Article/Detail.aspx?articleID=dma18062005_003 Wedstried braandnetel eten in Engelaand, Nieuwsblad.be (18 juni 2005)]</ref> Ze maken mit de vingers dan n proppe van de blaojen, mit de niet stekende onderkaante an de buten toe, en slikken de proppe dan deur. t Maagzuur neutraliseert dan de braandhaoren.

== Nedersaksies ==
*[[Stellingwarfs]]: 
**''braandnet{{Small()|t}}el''
**''braannet{{Small()|t}}el''
**''brannettel''
**''skruunekkel''
*[[Tweants]]:
**''braandnettel''
**zegswieze: ''lachen as nen [[sik]] in de braandnettel'' ([[Nederlaands]]: ''lachen als een boer met kiespijn'')
*[[Urkers]]: ''braandekietel''
*[[Veluws]]:
**''brandnetel'' ([[Wezep]], [[Attem]], [[Speuld]], [[Wenum-Wiesel]], [[Niekark]], [[Harderwiek]], [[Hoevelaken]], [[Garder]], [[Harskamp]], [[Bennekum]])
**''braandnetel'' ([[Elburg]], [[Nunspeet]], [[Elspeet]], [[Uddel]], [[Garder]], [[Lunteren]], [[Otterlo]])
**''brannetel'' ([[Armelo]], [[Putten]])
**''braannetel'' ([[Barreveld]])
**''brangdnetel'' ([[Bunsjoten]])
**''brandnaetel'' ([[Waopenvelde]], [[Heerde]], [[Epe]], [[Emst]], [[Vaossen]], [[Apeldoorne]])
**''brandnettel'' ([[Heerde]], [[Waopenvelde]], [[Vaossen]], [[Apeldoorne]], [[Klarenbeek]])
**''brandnekkel'' ([[Loenen]])
**''brandnegel'' ([[Niekark]], [[Hoef]])
**''braandnegel'' ([[Harskamp]])
**''braannegel'' ([[Zwartebroek]])

==Uutgaonde verwiezing==
{{Commonscat|Urticaceae}}

{{Dialekt|wvel}}
[[Kategorie:Plaante]]
