[[Ofbeelding:Acheuleanhandaxes.jpg|right|thumb|250px|[[Acheuléen]]-voestbiele uut [[Kent (Engelaand)|Kent]]]]

Nen '''voestbiele''' is nen karngereedschop uut et [[paleolithicum]], et [[Acheuléen]] en et [[Moustérien]]. Zie komt allenig veur in Afrika, Europa, et westen van Eurazië, India en et westen van China. Wieter noar et oosten wödden zie neet ebruukt. 

Voestbieln künt in nen kwarteer tied uut [[vuursteen]] ehakt wödden. Ok [[rhyoleet]], [[kwartseet]] en [[fonoleet]] wöd doarveur ebruukt, moar et makkelek versplinterenden [[obsidioan]] neet. Zie bunt of-eplat, hebt mangsmoal nen scharpen rand rundumme en den scharpen rand is altied an twee kanten bewarkt. Den top is spitse, et anderen uitende rond. Archeologen bunt et er neet oaver eens hoo en woarveur voestbiele inderdoad ebruukt wödden. Under den meer woarschienleken gebruuken bunt et [[slacht]]en van dieren en et [[holthakken]].

In [[1939]] vond den Freesen annemmer en amateur-archeoloog [[Hein van der Vliet]] uut [[Lippenhuuzen]] nen voestbiele bi-j et [[Wienjewolde]] van vandage. Dizze vundst was van groten historiesen belang, umdat doar veur et eerst met wöd angeteund dat Noord-Nederlaand al veur den letsten [[iestied]] bewond was ewest. Et duurden dan ok joaren veurdat dizzen voestbiele deur de [[wetenschop]] as zodoanig wöd erkand, en as den [[Voestbiele van Wienjeterp]] nen begrippe wöd in archeologische krengen.

[[Kattegerie:Achterhooks_artikel]]
[[Kattegerie:Raaive]]
[[Kattegerie:Geschiedenis]]

[[ca:Bifaç]]
[[de:Faustkeil]]
[[en:Biface]]
[[es:Bifaz]]
[[fi:Käsikirves]]
[[fr:Biface]]
[[fy:Fûstbile]]
[[gl:Biface]]
[[it:Bifacciale]]
[[nl:Vuistbijl]]
[[pl:Pięściak]]
[[ru:Каменный топор]]
[[simple:Biface]]
[[sl:Pestnjak]]
[[sr:Ручни клин]]
