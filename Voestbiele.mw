[[Ofbeelding:Acheuleanhandaxes.jpg|right|thumb|250px|[[Acheuléen]]-voestbiele uut [[Kent (Engelaand)|Kent]]]]

Ne '''voestbiele''' is n kerngereedschop uut et [[paleolithicum]], et [[Acheuléen]] en et [[Moustérien]]. Zie komt alleneg veur in Afrika, Europa, et westen van Eurazië, India en et westen van China. Wieter noar et oosten wodt zie neet ebruukt. 

Voestbieln künt in n kwarteer tied uut [[vuursteen]] ehakt wödden. Ok [[rhyoleet]], [[kwartseet]] en [[fonoleet]] wodt doarveur ebruukt, moar et makkelek versplinterende [[obsidioan]] neet. Zie bunt of-eplat, hebt mangsmoal nen scharpen rand rundumme en den scharpen rand is altied an twee kanten bewarkt. Den top is spitse, et anderen uutende rond. Archeologen bunt et er neet oaver eens hoo en woarveur voestbielen indertied ebruukt wödden. Under de meer woarschienleke gebruken bunt et [[slacht]]en van dieren en et [[holthakken]].

In [[1939]] vond den Freesen annemmer en amateur-archeoloog [[Hein van der Vliet]] uut [[Lippenhuuzen]] ne voestbiele bi-j et [[Wienjewolde]] van vandage. Dizzen vundst was van groot histories belang, umdat doar veur et eerst met wodden angeteund dat Noord-Nederlaand al veur de letste [[iestied]] bewond was ewest. Et duurden joaren veurdat dizze voestbiele deur de [[wetenschop]] as zodoanig erkend wodden, en as de [[Voestbiele van Wienjeterp]] n begrip wodden in archeologiese krengen.

[[Kategorie:Achterhooks_artikel]]
[[Kategorie:Raaive]]
[[Kategorie:Prehistorie]]

[[nds:Fuustbiel]]
[[br:Daoudueg]]
[[ca:Bifaç]]
[[cs:Pěstní klín]]
[[de:Faustkeil]]
[[en:Hand axe]]
[[eo:Pugnokojno]]
[[es:Bifaz]]
[[fi:Käsikirves]]
[[fr:Biface]]
[[fy:Fûstbile]]
[[gl:Biface]]
[[hr:Ručni klin]]
[[it:Bifacciale]]
[[nl:Vuistbijl]]
[[pl:Pięściak]]
[[pt:Biface]]
[[ru:Рубило]]
[[sh:Ručni klin]]
[[simple:Biface]]
[[sl:Pestnjak]]
[[sr:Ручни клин]]
