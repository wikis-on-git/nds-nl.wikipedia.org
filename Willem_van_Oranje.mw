[[Ofbeelding:WilliamOfOrange1580.jpg|250px|thumb|Willem van Oranje]]
'''Willem van Oranje-Nassau''' ([[Dillenburg]], [[24 april]] [[1533]] — [[Delft]], [[10 juli]] [[1584]]), [[Prins van Oranje]], [[Graof]] van [[Nassau]], bekend äs '''Willem van Oranje''', was de initiatiefnemer en leider van [[Tachtigjaorige Oorlog|de Opstand]] tegen de [[Spanje|Spaanse]] [[koning]] [[Filips II van Spanje|Filips II]].

De Opstand steet in de geschiedenisboeken bekend äs de [[Tachtigjaorige Oorlog]] en leiden tot een onofhankelijk [[Nederlaand]]. In de kronieken, brieven en dokementen van de [[16e eeuw]] wordt der soms esproken aover de Opstand. In de [[letterkunde|literetuur]] van vandage wordt 't begin van de Tachtigjaorige Oorlog vake an-eduud mit ''de Opstand'' of ''de Nederlaanse Opstand''.

Umdät Willem van Oranje [[protestantisme|protestans]] was, was e dus ok niet veur één godsdienst, de [[religie|heufdreligie]] was in die tied namelijk 't [[Rooms-Katholieke Karke|rooms-kattelicisme]], de Spaanse koning wol dan ok 't [[protestantisme]] in Nederlaand uutreuien. Eén van de bekendste uutspraken van Willem van Oranje was: ''Ik kan niet goedkeuren dat vorsten over het geweten van hun onderdanen willen heersen en hun de vrijheid van geloof en godsdienst ontnemen''. Disse woorden werden uut-esproken op [[31 december]] [[1564]] in de [[Raod van Staote]]. Mit disse woorden werd 't conflict mit de koning van Spanje (Filips II) onder woorden ebrach.

De liefspreuk van de prins was ''Je maintiendrai''. In 't les van zien leven gebruken de prins disse uutdrukking mit een toevoeging: ''Je maintiendrai l'honneur, la foy, la loi de Dieu, du Roy, de mes amis et moy'' (vertaling: ''Ik zal de eer, 't geleuf en de wet van God, van de Koning, van mien vrienden en mien haandhaven'').

Aover Willem van Oranje is verschillend eoordeeld. De bekende historicus [[Jan Romein]] rekent hum tot de ärflaoters van de Nederlaanse beschaving. Willem van Oranje steet in elk geval an de [[kribbe|wiege]] van de Nederlaanse nasie. Zonder zien optreden is een onofhankelijk Nederlaand historisch ezien niet denkbaor en zol de geschiedenisse van Europa anders elopen wèèn. 't Optreden van Willem van Oranje hef dus wereldumvattende betekenisse ehad. De eis van de Habsburgers ('t stichen van een centraal eleid wereldriek mit één godsdienst) is stuk-elopen op zien vastberaodenheid. 

Willem van Oranje is uuteindelijk op [[10 juli]] [[1584]] vermoord in zien eigen [[huus]] deur de kattelieke [[Balthasar Gerards]] (of: ''Balthasar Gérard''). Willem van Oranjes legendarische woorden waren ''Mien God heb medeliejen mit mien en Oew ärme volk.''

{{DEFAULTSORT:Oranje, Willem Van}}
[[Kattegerie:Oost-Veluws artikel]]
[[Kattegerie:Geschiedenis]]

[[ar:وليام الكتوم]]
[[arz:وليام الصامت]]
[[az:Oranlı Vilhelm]]
[[bg:Вилхелм Орански]]
[[ca:Guillem I d'Orange-Nassau]]
[[cs:Vilém I. Oranžský]]
[[cy:Wiliam I, Tywysog Orange]]
[[da:Vilhelm den Tavse]]
[[de:Wilhelm I. (Oranien-Nassau)]]
[[en:William the Silent]]
[[eo:Vilhelmo la 1-a de Oranje-Nassau]]
[[es:Guillermo de Orange]]
[[et:Oranje Willem]]
[[fa:ویلیام آرام]]
[[fi:Vilhelm I Oranialainen]]
[[fr:Guillaume Ier d'Orange-Nassau]]
[[fy:Willem fan Oranje]]
[[he:וילם השתקן]]
[[hy:Վիլհելմ I Օրանացի]]
[[is:Vilhjálmur þögli]]
[[it:Guglielmo I d'Orange]]
[[ja:ウィレム1世 (オラニエ公)]]
[[ko:빌럼 1세]]
[[la:Gulielmus Auriacus]]
[[ms:William I dari Orange]]
[[nl:Willem van Oranje]]
[[no:Vilhelm I av Oranien]]
[[pl:Wilhelm I Orański]]
[[pt:Guilherme I, príncipe de Orange]]
[[ro:Wilhelm de Orania]]
[[ru:Вильгельм I Оранский]]
[[simple:William the Silent]]
[[sr:Виљем I Орански Ћутљиви]]
[[sv:Vilhelm I av Oranien]]
[[uk:Вільгельм I Оранський]]
[[vi:Willem de Zwijger]]
[[vls:Willem van Oranje]]
[[zh:威廉一世 (奥兰治)]]
