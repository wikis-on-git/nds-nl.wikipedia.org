[[Image:Bellis perennis white (aka).jpg|250px|thumb|Meizeumpjes]]
't '''Meizeumpjen''' ([[Latien]]: ''Bellis perennis'') is een kleine, overblievende plant die maximaol 15 centimeter hoog wordt. De blaoien staon allemaol in een wortelrozet en bin spatelvormig. De raand van 't blad is ekarteld. An 't eind van de bloemstengel staot één bloemheufdjen. Disse is maximaol 2,5 cm groot en bestaot uut een haart van gele buusbloemen, mit een krans van witte straolbloemen. Zolang 't niet vriest, bin ze 't hele jaor in bleui an te treffen.

Oek worren der meizeumpjes gebruukt veur de siertuun. Dit bin [[cultivar]]s mit grote bloemen.

==Vortplanting en verspreiding==
Meizeumpjes plaanten zich ongeslachtelijk vort deurdat zich in de oksels van de blaoien ziestengels vormen die kunnen uutgreuien tot een niej rozet. Die stengeltjes worren niet zo lang, waordeur meizeumpjes dichte matten kunnen vormen. De plant plant zich oek via zaoden vort.

Hie komt van oorsprong allin veur in [[Europa (continent)|Europa]] en Zuudwest-Azië, mar het zich oek in are delen van de wereld verspreid, zoas Noord- en Zuud-Amerika. In heul [[West-Europa]] is ie algemeen. In 't [[Verienigd Keuninkriek|Verenigd Koninkriek]] schient ie achteruut te gaon deur een schimmelinfectie.

==Gebruuk==
Meizeumpjes hen een symbolische betekenis. Ze gelden as symbool veur maogdelijkheid en daormee saomenhangend veur [[Maria]]. Ze worren vaak deur kienders eplukt die der dan een ketting van maken.

==Ecologische betekenis==
De plant komt veul veur in [[greslaand]]en. Veural in [[gazon]]s komt ie vaak veur. Eigenaors denken hier verschillend over. Sommigen vienen dat hulie gazon enkel uut gres heurt te bestaon en bestrieden ze. Are minsen genieten van de fleurige anblik die 't gazon kriegt deur de vele bloempjes en de plezier die kinders deran kunnen hen. Oek greuit 't meizeumpjen veul in baarmen en in boerengreslaand, dat wel veur hedendaagse begrippen vrie extensief beheerd mot worren.

''Disse pagina is eschreven in 't Puttens''

{{commons|Bellis perennis}}

[[Categorie:West-Veluws artikel]]
[[Categorie:Plant]]

[[ar:أقحوان]]
[[cs:Sedmikráska chudobka]]
[[da:Almindelig Tusindfryd]]
[[de:Gänseblümchen]]
[[en:Bellis perennis]]
[[es:Bellis perennis]]
[[fi:Kaunokainen]]
[[fr:Pâquerette]]
[[it:Bellis perennis]]
[[ja:ヒナギク]]
[[nl:Madeliefje]]
[[pl:Stokrotka pospolita]]
[[pt:Bellis perennis]]
[[sq:Luleshqerra]]
[[sv:Tusensköna]]
[[tr:Koyungözü]]
[[wa:Magriyete]]
