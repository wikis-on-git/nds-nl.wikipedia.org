'''Hengel''' ([[Nederlands]]: ''Hengelo'') is een darp in de gemeente [[Bronckhorst]] in de previnsie [[Gelderland]] in [[Nederland]].
Tot an de gemeenteleke herindeling op 1 januari 2005 was Hengel ne zelfstandige gemeente. Samen met de vroggere gemeentes [[Hummelo en Keppel]], [[Steenderen]], [[Vorden]] en [[Zellem]] wodden Hengel de ni-je gemeente [[Bronckhorst]]. Ut gemeentehuus steet in Hengel.

Hengel steet wied en zied bekend um de joarlekse peerdenmarkt, dèn eholden wödt met de karmis in juli. Peerden hebt toch al een grote betekenisse veur het darp. Landelek bunt de concoursen, men-wedstrieden en koetsentochten bekend. Ut ONK wegracen veur motoren wödt elk joar op de [[Varselring]] eholden, wat in feite een stroatencircuit is. 

Hengel hef twee karken. De [[Hervormde]] Remigiuskarke an de Karkstroate hef olde muurschilderingen, die volgens kenners zeer waerdevol bunt. De [[Katholieke]] St. Willibrorduskarke steet an de Spalstroate. 

Ut natuurgebied [[Hengelse Zand]] is bekend van de hit [[Oerend Hard]] van de [[boernrock|boerenrock]]groep [[Normaal]].

Het vroggere voetbalschoenenmark "[[Quick]]", wat tientallen joaren as de beste voetbalschoen wodden ezien, wodden in Hengel emaakt. Van dit mark is now nog altied de name "[[kiksen]]" oaver-ebleven. [[Quick]] is in [[1992]] met de produktie van de sportkleding estopt, moar sinds een aantal joaren kent het mark een ni-je oplaeving as sportief modemark.

== Bekende leu oet Hengel ==
[[Gerrit Wolsink]], motorcrosser

{{bronckhorst}}

[[Kattegerie:Achterhooks artikel]]
[[Kattegerie:Plaose in Gelderlaand]]

[[de:Hengelo (Gelderland)]]
[[en:Hengelo, Gelderland]]
[[fr:Hengelo (Gueldre)]]
[[nl:Hengelo (Gelderland)]]
