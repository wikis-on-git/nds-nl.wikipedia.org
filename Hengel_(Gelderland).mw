'''Hengel''' ([[Nederlands]]: ''Hengelo'') is een darp in de gemeente [[Bronckhorst]] in de previnsie [[Gelderland]] in [[Nederland]].
Tot an de gemeentelijke herindeling op 1 januari 2005 was Hengel een zelfstandige gemeente. Samen met de vroggere gemeentes [[Hummelo en Keppel]], [[Steenderen]], [[Vorden]] [[Zellem]] wodden Hengel de ni-je gemeente [[Bronckhorst]]. Ut gemeentehuus steet in Hengel.

[[Hengel]] steet wied en zied bekend um de joarlijkse peerdenmarkt, d√®n eholden wordt met de karmis in juli. Peerden hebt toch al een grote betekenis veur het darp. Landelijk bun de concoursen, men-wedstrieden en koetsentochten bekend. Ut ONK wegracen veur motoren wordt elk joar op de [[Varselring]] eholden, wat in feite een stroatencircuit is. 

Hengel hef twee karken. De [[Hervormde]] Remigiuskarke an de Karkstroate hef olde muurschilderingen, die volgens kenners zeer weardevol bunt. De [[Katholieke]] St. Willibrorduskarke steet an de Spalstroate. 

Ut natuurgebied [[Hengelse Zand]] is bekend van de hit [[Oerend Hard]] van de [[boerenrockgroep]] [[Normaal]].

Het vroggere voetbalschoenenmark "[[Quick]]", wat tientallen joaren as de beste voetbalschoen wodden ezien, wodden in Hengel emaakt. Van dit mark is now nog altied de name "[[kiksen]]" oaver-ebleven. [[Quick]] is in [[1992]] met de produktie van de sportkleding estopt, moar sinds een aantal joaren kent het mark een ni-je opleaving as sportief modemark.
