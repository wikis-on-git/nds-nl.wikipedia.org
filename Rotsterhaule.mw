[[Ofbeelding: Map NL Skarsterlân Rotsterhaule.png|thumb|300px|Rotsterhaule]]
[[Ofbeelding:Rotsterhaule Skar 01.jpg|thumb|300px|Rotsterhaule Skar]]
'''Rotsterhaule''' is een streekdörp in de gemiente [[De Friese Meren]] in de [[Nederlaand|Nederlaanse]] perveensie [[Frieslaand]], tussen et [[Tjeukemeer]] en [[Et Vene (plak)|Et Vene]] en het omdebi'j 400 inwoners. Et vormt einliks een twielingdörp mit [[Sunt-Jehannesge]]. Et beheurde tot [[2014]] tot de vroggere gemiente [[Scharsterlaand]].

==Naemgeving==
De naeme Rotsterhaule zol ofleided wezen van et kotbi'jlegen [[Rottum (Frieslaand)|Rottum]]. Rotsterhaule betekent dan zoks as "heugte (''haule'') in de buurte van Rottum". Al in 1490 het der in Rotsterhule een Roomse kapel van et Hascher Konvent-klooster (uut [[Haskerdieken]]) staon, et is annemelik dat d'r al eerder meensken woonden in et gebied. De kapel wodde tot 1580 bruukt en ston op de krusing van de Streek en de Langediek.

==Veenofgreving==
Et hudige dörp is ontstaon tiedens de ontvening van een leegveengebied.
Tiedens de ontvening bin vule bewoners uut de [[Kop van Overiessel]] naor dit gebied trokken. Nao de [[Gieteren|Gieterse]] ontvening leupen de poolders vol waeter die bi'j harde wind de bebouwing bedriegde. Rond 1860 is de Grote Veenpoolder deur vier windmeulens dreugemaolen. Van disse windmeulens bestaot nog ien exemplaor, dit exemplaor is deur de bevolking van de sloop redded: [[De Hersteller]].

Nao de dreugemaoling wodt et gebied veurnaemelik bruukt veur veeteelt.
Bi'j et dörp is een oorspronkelik veengebied beweerd bleven wat opgaot in et netuurgebied [[Et Ooster Skar]], omdebi'j 500 bunder groot en wodt beheerd deur [[It Fryske Gea]].

In et dörp zit bakkeri'je Modderman (bekend van zien peperneuten), een supermarkt mit postagentschop en een fietsemaeker.

==Bevolking==
*[[1954]] - 741
*[[1959]] - 835
*[[1964]] - 728
*[[1969]] - 687
*[[1973]] - 640
*[[2004]] - ±400

[[Kategorie:Stellingwarfs_artikel]]
[[Kategorie:Plak in Frieslaand]]
