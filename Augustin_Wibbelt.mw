[[Ofbeelding:Augustin-Wibbelt-1-Bubo.jpg|thumb|150px|Augustin Wibbelt in 1884]]
'''Augustin Wibbelt''' ([[Vüerremm]], [[19 september]] [[1862]] - ok daor, [[14 september]] [[1947]]) was een [[Westfalen|Westfaalse]] giestelijke en dichter in de [[Westfaals|Westfaalse]] variaant van 't [[Platduuts]].

==Schoeling==
Wibbelt is geboren op de Wibbelthoff in 't dörp Vüerremm ([[Hoogduuts]]: Vorhelm), tegenwoordig diel van de stad [[Aulen]] (Ahlen), in 't [[Munsterlaand]]. Hij was de zeuvende van tien kiender. Toen e twaalf was, stuurde zien va hum naor de Latiense schoele in 't naoberdörp [[Enniger]]. In 1878 gunk e naor 't Gymnasium Carolinum in [[Ossenbrugge|Ossenbrogge]]. Van een veurdracht die hij bij de examens gaf, stund in de kraante: Wibbelt mut zien uutspraok verbetern; 't Mönsterlaandse is hum nog te slim an te heuren.

In 1883 begunde Wibbelt een studie [[filologie]] in [[Munster]]. Daor gunk e bij de [[Rooms-Katholieke Karke|kathelieke]] studentenveriening Unitas Frisia. In de loop van zien studie begund'e de roeping te vulen umme [[priester]] te wörden. Zien va stund hum det toe, onder veurweerde det Augustin eerst een jaor in dienst zol gaon. In 1884 kwaamp hij daorumme in dienst in [[Freiburg im Breisgau]], daor as de ''Alemannischen Gedichte'' van [[Johann Peter Hebels]] hum dertoe anzetten um Platduutse gedichten te schrieven.

In 1888 wördden Wibbelt [[katholieke karke|priester]]. Van det jaor töt 1890 was e [[kapelaan]] in [[Meurs]], in 't [[Roergebied]]. Van 1890 töt 1896 was e [[vicaris]] in Munster, daornao was e priester an de [[Rien|Nederrien]].

Wibbelt is de bekendste schriever in 't Westfaals.

==Veurbield==
Hier volgt 't bekendste gedicht van Augustin Wibbelt, ''Dat Pöggsken'' ('t Kikkertien), mit daoronder een Drèentse aoverzetting:

'''Dat Pöggsken'''

:Pöggsken sitt in’n Sunnenschien,
:O, wat is dat Pöggsken fien
:Met de gröne Bücks!
:Pöggsken denkt an nicks.
:Kümp de witte Gausemann,
:Hät so raude Stiewweln an,
:Mäck en graut Gesnater,
:Hu, wat fix
:Springt dat Pöggsken met de Bücks,
:Met de schöne gröne Bücks,
:Met de Bücks in’t Water!

''' 't Kikkertien'''

:Kikkertien zit in de zunneschien,
:Wat ja een nuver kikkertien
:Mit de grune bokse!
:Kikkertien dèenkt an niks.
:Kump de witte gaanzeman,
:Hef zokke rooie stevels an,
:Mak een groot gesnater,
:Huj, hoe fluks
:Springt 't kikkertien mit de boks,
:Mit de mooie grune bokse,
:Mit de boks in 't water!

==Uutgaonde verwiezings==
* [http://www.muenster.org/wibbelt/ Augustin Wibbelt-Selschap] (Duuts)
* [http://www.youtube.com/watch?v=5GJOwNdOhoU Augustin Wibbelt, Drüke Möhne (veuredreugen gedicht)]
* [http://www.youtube.com/watch?v=3_zeoTAFlQ8 Augustin Wibbelt, De Snieggel (veuredreugen gedicht)]

{{Dia|Dit stok is eschreven in 't [[Zuudwest-Zuud-Drèents]].}}

{{DEFAULTSORT:Wibbelt, Augustin}}

[[Kategorie:Drèents artikel]]
[[Kategorie:Duutslaand]]
[[Kategorie:Platduutse schriever]]
