'''Merengue''' is nen vlotn, bliejn [[muziek]]- en daansstiel oet de [[Dominikaanse Republiek]]. Doar is t onmeundig populair, mear ook in de rest van [[Latiens-Amerika]] en [[Spanje]].

t Woord ''Merengue'' is feailik [[Spaans]] vuur "geklopt eiwit met suker", en doarumme te vergeliekn met t [[Engels]]e ''[[meringue]]''. t Is neet helemoal dudelik woerumme of ze vuur dissen naamn hebt ekeuzn, mear wellich hef t te maakn met de daansstiel, den wat weg hef van nen eierklutser.<br />
Merengue wör "oet eveundn" duur [[Ñico Lora]], nen Dominikaan met Spaanse vuurooldn, um en noabie [[1920]]. Mear t wör pas echt populair toew at diktator [[Rafael Trujillo]] t oetreup töt nasjonale daans- en meziekstiel.

In de [[Verenigde Staoten van Amerika|VS]] wör t populair duur [[Angel Viloria]] en zinne meziekgroep [[Conjunto Típico Cibaeño]]. Ene van de bekeandste hudige merengue-zängers wearldwied is [[Elvis Crespo]], den't in [[2003]] met zinne grote hit ''Suavemente'' köm.

== Muziek ==
Kenmoark van Merengue is n 2/4 moatsoort, en onmeundig hoog tempo.
Van vrooger oet wör Merengue espölt met nen [[tambora]], [[guïra]] en [[trekzak]]. Rechtevoort komt door meestieds ook [[konga]]'s, [[bongo]]'s, [[keyboard]], [[timbales]], [[basgitaar]] en verskeaidene [[bloasinstrumeant]]n.

Bekeande merenguemuzikaantn beent oonder mear [[Juan Luis Guerra]], [[Elvis Crespo]], [[Johnny Ventura]], [[Kinito Mendez]], [[Miriam Cruz]], [[Fernandito Villalona]] en [[Las Chicas Del Can - Merengue|Las Chicas Del Can]].

== Oetgoande verbeendige ==
*[http://www.iasorecords.com/merengue.cfm Geschiedenis van merengue met muziek en video] (Engels)

[[Kategorie:Tweants artikel]]
[[Kategorie:Meziekstiel]]
