[[Ofbeelding:Noe washing tools.jpg|200px|thumb|Was schoonmaektoebeheuren]]
[[Ofbeelding:Micks-washboard.jpg|thumb|200px|Wasbod as meziekinsterment]]
Een '''wasbod''' wodde vrogger bruukt veur et mit de haand schoonschrobben van de [[wasgoed|was]]. Et bod mit een meerstal [[holt|hoolten]] omliesting is omdebi'j 30 bi'j 40 cm en bestaot uut ribbels van [[galvaniseren|galvaniseerd staele]] waor et wasgoed oplegd wodde, waornao et mit een harde was[[borstel]] en [[grune ziepe]] schoonbuund wodde. In laetere jaoren wodde in plaetse van grune ziepe "Sunlight"-[[Ziepe (reiniging)|ziepe]] bruukt. Véúr de [[19e eeuw|19e ieuw]] bestonnen de ribbels uut hoolt. In de [[20e ieuw]] wodde meer en meer metaol bruukt. An et aende van de 19e ieuw en in de eerste helte van de twintigste ieuw bin de meeste meensken overstapt op galvaniseerd staele. Tegenwoordig wodden nog wasbodden van koper maekt en pattie muzikaanten vienen et geluud van de duurdere koperen wasbodden beter.
 
Et wasbod wodde verdrongen deur de [[stalen truus|wasmesiene]]. In pattie lanen zoas [[India]] en [[Afrika]] wodt et wasbod liekewel nog vaeke bruukt.

Bi'j de [[meziek]] wodt et wasbod as ritmisch insterment bruukt. Et bord hangt veur de bost van een persoon, die op et bod slat of wrift mit stokkies, Jazz-bossels of de haand. Bi'j et bespeulen mit de haand wodden vaeke [[vingerhoed|vingerhoeties]] over de vingertoppen daon. As meziekinsterment wodt et wasbod bruukt bi'j bi'jveurbeeld de volgende meziekstielen: [[skiffle]], [[dixieland]], [[cajun]], [[Rock-'n-roll]] en [[rockabilly]]. 

== Nedersaksisch ==
* [[Grunnegs]]: ''waskebred''
* [[Veluws]]: ''wasbord''
* [[Stellingwarfs]]: ''wasbod''
* [[Sallaands]]: ''wasböd''

[[Kattegerie:Stellingwarfs artikel]]
[[Kattegerie:Huushoolding]]

[[bg:Уошборд]]
[[ca:Washboard]]
[[cs:Valcha (nástroj)]]
[[da:Vaskebræt]]
[[de:Waschbrett]]
[[en:Washboard]]
[[es:Tabla de lavar]]
[[fr:Planche à laver]]
[[he:קרש כביסה]]
[[it:Washboard]]
[[ja:洗濯板]]
[[nl:Wasbord (schoonmaak)]]
[[nn:Vaskebrett]]
[[pl:Tara (pralka)]]
[[ru:Стиральная доска]]
[[sv:Tvättbräda]]
[[szl:Waszbret]]
