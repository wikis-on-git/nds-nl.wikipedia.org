'''Margarete Veckinchusen''', boaren '''Witte''', (* üm [[1382]] in [[Ryge]], [[letsk]] ''Rīga'', – † nå [[1433]], möäglik in [[Lubeek|Lübeek]])<ref>[https://www.deutsche-biographie.de/pnd1072121743.html deutsche-biographie.de "Veckinchusen, Margarete (verheiratete)"]</ref> weer en hanseaatske koupvrouw, dee vöär earen man [[Hildebrand Veckinchusen]] dat leid van dat bykontoor in Lübeek had.

== Leben ==

Margarete Veckinchusen weer de dochter van den rygesken koupman [[Engelbrecht Witte]]. Nå den doud van Hildebrand Veckinchusen syn eyrste vrouw büdt Engelbrecht Witte em in dat jår 1398 syn 15-jårige dochter Margarete as tweyde vrouw an. Düsse vorbinding is höyvdsaaklik as familiäre vorknütting van de koupmansfamilens dacht un skal ünder ander earen man belangryke handelskontakten in [[Lyvland]] vorskaffen.<ref>[https://www.deutsche-biographie.de/pnd118626329.html deutsche-biographie.de "Veckinchusen, Hildebrand"]</ref> 

Tosamen med Hildebrand het see - so bekend - söäven kinder: dree deerns (Gertrud, Margarethe un Anna) un veer söäns (Jost, Johannes, Engelbrecht un Hildebrand).<ref>Hildebrand Veckinchusen, Wilhelm Stieda. ''Briefwechsel eines deutschen Kaufmanns im 15. Jahrhundert''. Uutgeavery van S. Hirzel: Lips, 1921</ref> Med ear kinder leavt Margarete in Lübeek, wårneam see dat leid van dat bykontoor het, bydes ear man van [[Brugge (stad)|Brügge]] uut den internationalen handel drivt, mang ander med [[Venedye]], un dår vaken risikos by up sik nimt. As Hildebrand sik vorspikkeleert, deep in de skulden landt un vöär en dree jårs tyd in den skuldtoorn in Brügge sit, mut Margarete al ear good in pand geaven, med ear kinder ear huus in Lübeek vorlåten un in armood to hüür woanen. Ear swåger [[Sivert Veckinchusen]] givt ear man dat nöydigste, dat see ni beddelen to gån behöövt, ümdat en beddelerske in de vorwandskop ouk syn eygen anseend skaden dån had. Ear man Hildebrand keyrt nümmers torüg nå Lübeek, man nå syn vrykoamend uut den skuldtoorn 1926 blivt hee up de öävervaard doud.<ref>[https://www.zdf.de/dokumentation/terra-x/die-deutsche-hanse-am-wendepunkt-wirtschaftsimperium-im-100.html "Die Deutsche Hanse (2/2): Eine heimliche Supermacht"]</ref> 

== Representatioon in de media == 

In den [[ZDF]]-dokumentatioonsfilm ''Die Deutsche Hanse (2/2): Eine heimliche Supermacht – Die Deutsche Hanse am Wendepunkt'' spealt [[Simone-Adrienne Kern]] de rulle van Margarete Veckinchusen.<ref>[http://haieundreiher.de/schauspielerin/simone-adrienne-kern/ CV van Simone-Adrienne Kern]</ref> 

==Literatuurverwysingen==
<references/>
