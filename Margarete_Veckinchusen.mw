[[Bestaand:Hildebrand Veckinchusen - Brief 18 Februar 1422 (letzte Seite).png|230px|mini|Lätste syde van den breev, den Hildebrand Veckinchusens an den 18. januårmånd 1422 uut den skuldtoorn in Brügge an Margarete skreyv. 

De breevwessel twüsken Margarete un Hildebrand Veckinchusen givt belangryke möäglikheiden in to kyken in partnerskop, familenleavend un de rulle, dee vrouwenslüde in den handel spealen kunnen, in de tyd van de Hanse.]]

'''Margarete Veckinchusen''', boaren '''Witte''', (* üm [[1382]] in [[Ryge]], [[letsk]] ''Rīga'', – † nå [[1433]], möäglik in [[Lubeek|Lübeek]])<ref>[https://www.deutsche-biographie.de/pnd1072121743.html deutsche-biographie.de "Veckinchusen, Margarete (verheiratete)"]</ref> weer en hanseaatske koupvrouw, dee vöär earen man [[Hildebrand Veckinchusen]] dat leid van dat bykontoor in Lübeek had un dår med sükses mang ander den transport van [[holt]], [[visk]], [[dook (stof)|dook]] un [[kopper]] öäver de [[Oostzee|Oustsey]] un wyder dat land döär organiseer.<ref>Unizeit Kiel Nr. 93 [https://www.uni-kiel.de/unizeit/index.php?bid=931202 Geschäftstüchtig, aber nicht rechtsfähig]</ref>

== Leavend ==

Margarete Veckinchusen weer de dochter van den rygesken koupman [[Engelbrecht Witte]]. Nå den doud van Hildebrand Veckinchusen syn eyrste vrouw büdt Engelbrecht Witte em in dat jår 1398 syn 15-jårige dochter Margarete as tweyde vrouw an. Disse vorbinding is höyvdsaaklik as familiäre vorknütting van de koupmansfamilens dacht un skal ünder ander earen man belangryke handelskontakten in [[Lyvland]] vorskaffen.<ref>[https://www.deutsche-biographie.de/pnd118626329.html deutsche-biographie.de "Veckinchusen, Hildebrand"]</ref> 

Tosamen med Hildebrand het see - so bekend - söäven kinder: dree deerns (Gertrud, Margarethe un Anna) un veer söäns (Jost, Johannes, Engelbrecht un Hildebrand).<ref>Hildebrand Veckinchusen, Wilhelm Stieda. ''Briefwechsel eines deutschen Kaufmanns im 15. Jahrhundert''. Uutgeavery van S. Hirzel: Lips, 1921</ref> Med ear kinder leavt Margarete in Lübeek, wårneam see dat leid van dat bykontoor het, bydes ear man van [[Brugge (stad)|Brügge]] uut den internationalen handel drivt, mang ander med [[Venedye]], un dår vaken risikos by up sik nimt. As Hildebrand sik vorspekuleert, deep in de skulden landt un vöär en dree jårs tyd in den skuldtoorn in Brügge sit, mut Margarete al ear good in pand geaven, med ear kinder ear huus in Lübeek vorlåten un dat later vorköypen, un in armood to hüür woanen. Ear swåger [[Sivert Veckinchusen]] givt ear man dat nöydigste, dat see ni beddelen to gån behöövt, ümdat en beddelerske in de vorwandskop ouk syn eygen anseend skaden dån had. Ear man Hildebrand keyrt nümmers torüg nå Lübeek, man nå syn vrykoamend uut den skuldtoorn 1926 blivt hee up de öävervaard doud.<ref>[https://www.zdf.de/dokumentation/terra-x/die-deutsche-hanse-am-wendepunkt-wirtschaftsimperium-im-100.html "Die Deutsche Hanse (2/2): Eine heimliche Supermacht"]</ref>

== Representatioon in de media == 

In den tweyden deyl van den [[ZDF]]-dokumentatioonsfilm ''Die Deutsche Hanse (2/2): Eine heimliche Supermacht – Die Deutsche Hanse am Wendepunkt'' öäver den koupman Hildebrand Veckinchusen spealt [[Simone-Adrienne Kern]] de rulle van Margarete.<ref>[http://haieundreiher.de/schauspielerin/simone-adrienne-kern/ CV van Simone-Adrienne Kern]</ref> 

==Literatuurvorwysings==
<references/>

{{Dialekt|nns||Nysassiske Skryvwyse}}

[[Kategorie: 14e eeuw]]
[[Kategorie: 15e eeuw]]
[[Kategorie: Hanse]]
