[[Bestand:Kropotkin Nadar.jpg|thumb|right|Peter Kropotkin]]
[[Bestand:Olsufyev House Dmitrov.jpg|thumb|right|'t Huus van Olsufjev in [[Dmitrov]] waor as Kropotkin tuss'n 1917 en 1921 ewoond hef.]]

'''Pjotr Aleksejevitsj Kropotkin''' (Russisch: Пётр Алексеевич Кропоткин, Pёtr Alekseevitsj Kropotkin) (Moskou, 9 december 1842 – Dmitrov, 8 februari 1921) was 'n Russiese vorst, revolitionair en [[anarchist]]; theoreticus van 't anarchisme, geograof en geologe.

Kroporkin was van 1872 töt 1874 lid van 't gruupie van de 'tsjajkovisen', 'n revolutionaire gruupering in Sint-Petersberg. Hi'j voer'n revolutionaiere propaganda önder de warkers in den stad. Nao zien öntsnapping uut de bak in de Petrus-en Paulusvesting in 1878 hef e zich neud edwung töt 1917 mutt'n verbargen in 't buut'nlaand. Hi'j was daor lid van anarchistische gruupen. Kropotkin publiceer'n op 't gebied van ethiek, de sociologie en de geskieddenis van de fraanse revolutie. In 1902 verskeen zien memoires: Herinningn van 'n revolutionair.

Kropotkon constateer'n önder aandere in tegenstelling töt [[Darwin]] dat bi'j biesten van 'tzulfde soort goen spraoke was van stried um 't bestaon. Wederziedse hulp en önderlinge solidariteit blek essentieel te wên veur 't behold en de evolusie van ieder biest-soort. Ok meens'n bunt völgens Kropotkin dur toe eneigd 'n genereuze holding an te nem, opöfferingsgezind te wên en onbaotzuchtig. Dat zol met naome blekken in klenschaolige en solidaire gemeenskappen. Zo skref hi'j aover de Comunne van Paries van 1871, dat ' 'n nejj idee eboor'n was önder de naome van de Pariese comunne.' De moderne staot is völgens Kropotkin de grootse hindernis veur 't beriek van 'n maotskappi'je ebasseerd op onbaotzichtighejd, vri'jhejd en geliekhejd. De ofbraak van de staot zol daormet de ienige weg wên naor solidair gedrag van meens'n, de bevri'jding van 't individu in de veuruutgang van de maotskappi'je.
