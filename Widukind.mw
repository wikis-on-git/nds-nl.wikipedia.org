[[Ofbeelding:Widukind-Herfod.jpg|thumb|Widukind-Monument in [[Herford]], [[Duutslaand]]]]

'''Widukind''' of '''Wittekind''' ([[743]]-[[807]]) was leider der [[Saksen (volk)|Saksen]] en den eersten bi-j name bekanden [[hartog]] van 't [[Hertogdom_Saksenhartogdom Saksen|Hartogdom Saksen]]. 

==Machte==
Eurspronkelek kozzen den Saksen hun hartogen allenig as leageranvuurder (dat is dan ok den letterleken betekkenis van 't weurd hartog) dee in vredestied wier möst oftreaden. Deur Widukinds taktiek van veurtdurenden opstaand blef hi-j echter teentallen joaren lange an den machte en zo wunden den Saksen doaran under nen centroal gezag te stoan. Hiermet vergrootten hi-j ok den invlood van zien familie, woaruut verskillenden regierende families veurtkwamen zoas den [[Ottonen]], [[Welfen]], [[Ascanen]] en [[Billungen]].

==Verzet en kirstening==
Toon bi-j den eersten [[Fraankischen Riek|Fraankiesen]] veldtochte in [[772]] 'n groot dele van 't Saksiesen gebeed wödd veroaverd, wierd al rap duudelek dat [[Karel de Grote]] neet allenig den heerschoppi-je oaver 't gebeed wol, moar ok den Saksen wol [[kirstening|kirstenen]]. Den Saksiesen [[adel] kwam hierteggen in opstaand. Bi-j wieze van antwoord leet Karel in den joaren [[774]] en [[775]] groten verwoostingen anrichten in 't [[Germoanen|Germoansen]] stamgebeed. Gedwungen deur dizzen tiranneeke moatreagelen slot den Saksiesen adel zich in 't massaal an bi-j 't Frankiesen Riek. Widukind was den leidende kraft in den [[Saksenkriegen]] veur unofhänkelekheid teggen den [[Fraanken]] en behold van 't eigen geleuf. Noadat Karel de Grote in [[777]] den Saksen had versloagen zocht hi-j zien toovlög bi-j den [[Denen]].

In [[778]] trok Karel noar [[Spanje]] om teggen den [[Saracenen]] te strieden en in [[782]] keerden Widukind trög as leider van nen ni-jen opstaand en plunderden verskillenden [[Fraankischen Riek|Fraankiesen]] gebeeden. Den Saksiesen adel keerden zich echter van hum of. Dizzen opstaand, woarbi-j ok [[Friezen (volk)|Freezen]] en [[Wenden (volk)|Wenden]] betrokken woaren, endigden mit den gedwongen oftochte (ofwal ontheufding tiedens 't [[Bloodbad van Verden]], doar is onduudelekheid oaver) van 4.500 Saksen deur Karel de Grote. ('t Verhoal geet dat Karel de Groote 4.500 saksen leet umbringen, woarop Widukind zich oavergaf um meer bloodvergeeten te veurkommen.)

Uutendelek lukten 't Karel de Grote um Widukind oaver te halen zich tot 't [[christendom]] te bekeren en hiermet ok 't Saksiesen volk te kirstenen. Mit [[Kìrsttied|Karstmis]] [[785]] wöd hi-j gedeupt mit Karel as peetva. Den [[paus]] heeld ter ere doarvan nen feestmoal. Den Saksiesen adel kwam dizzen toostaand good uut, angezeen den vri-je boeren nu noar Frankisch rechte [[liefeigene]]n wödden. As beloaning ontving Widukind 't groafschap [[Hamalaand]] in leen (hi-j wöd den eersten grave van dit gebeed, teggenwoordig 't oosten van [[Gelderlaand]] en 't westen van [[Westfoalen]]). Hi-j was geleefd bi-j den Saksiesen bevölking en genot anzeen deur zien wieze van kriegvuren. Hi-j verstoand den kunst van den [[guerrilla]]strieder um plotseling too te sloan en wier in 't neets te verdwienen. Hij wöd den ongekreunden könning der stammen, den held der Saksen.

==Familie==
Ziene vrouwe was den Deensen prinsesse [[Geva Eysteinsdotter]] ("Van Denemarken"/"Van Raumerike"/"Van Westfold Saksen"). Hi-j had veur zowiet bekand dree kinder: [[Wigebert Hartog van Saksen]] (799-827), [[Hasalda van Engern]] (756-) en [[Wittekind II van Wettin]].

==Dood==
Widukind stierf vermeudelek in [[807]] bi-j nen slag teggen den [[Zwaben (volk)|Zwaben]]. Hi-j zol begroaven zien in [[Enger]] in [[Herford]] (in 't [[Noordrhain-Westfele|Noord-Rijnlaand-Westfoalen]] van vandage) Doar besteet unduudelekheid oaver umdat den monumentoalen tombe aldoar neet in den [[9e eeuw|9den eeuwe]] ebouwd wierd. Howal 't ok zo kan wean dat den tombe veul later oaver zien grof ebouwd is.[[Ofbeelding:Tweante.png|thumb|Vlagge van Tweante]]

==Legende en symboliek==
Widukind verskin loater in [[legende]]n as nen heiligen en bouwer van völle karken. Veur zien deup zol hi-j op nen zwart peerd hebben readen en doarna op nen witten. 't Zwarten peerd is ofgebeeld op 't woapen van Herford en 't witten peerd op de vlagge van Noord-Rijnlaand-Westfoalen, [[Nedersaksen]] en [[Tweante|Twente]].

==Wieter nog==
* In [[Grolle]] gef et ne Widukindstroate, as andenken an dizzen saksiesen held.

[[Kattegerie:Saksen]]
[[Kattegerie:Germoans vôlk]]
[[Kattegerie:Achterhooks_artikel]]

[[de:Widukind (Sachsen)]]
[[en:Widukind]]
[[fi:Widukind]]
[[fr:Widukind de Saxe]]
[[fy:Widukind]]
[[nl:Widukind]]
[[it:Vitikindo]]
[[ja:ウィドゥキント]]
[[ru:Видукинд Саксонский]]
[[sr:Vidukind]]
