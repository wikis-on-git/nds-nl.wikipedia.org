[[Ofbeelding:Widukind-Herfod.jpg|thumb|Widukind-Monument in Herford]]

'''Widukind''' of '''Wittekind''' ([[743]]-[[807]]) was leider der [[Saksen (volk)|Saksen]] en den eersten bi-j name bekanden [[hartog]] van et [[Hertogdom_Saksenhartogdom Saksen|Hartogdom Saksen]]. 

==Machte==
Eurspronkelek kozzen den Saksen hun hartogen allenig as leageranvuurder (dat is dan ok den letterleken betekkenis van et weurd hartog) dee in vredestied wier möst oftreaden. Deur Widukinds taktiek van veurtdurenden opstaand blef hi-j echter teentallen joaren lange an den machte en zo wunden den Saksen doaran under nen centroal gezag te stoan. Hiermet vergrootten hi-j ok den invlood van zien familie, woaruut verskillenden regierende families veurtkwamen zoas den [[Ottonen]], [[Welfen]], [[Ascanen]] en [[Billungen]].

==Verzet en kirstening==
Toon biij den eersten Frankiesen veldtochte in 772 nen grootn dele van et Saksiesen gebeed wödd veroaverd, wierd al rap duudelek dat Karel neet allenig den heerschoppi-je oaver et gebeed wol, moar ok den Saksen wilden kirstenen. Den Saksiesen adel kwam hierteggen in opstaand. Bi-j wieze van antwoord leet Karel in den joaren 774 en 775 grootn verwoostingen anrichten in et Germoansen stamgebeed. Gedwungen deur dizzen tiranneeke moatreagelen slot den Saksiesen adel zich in massaal an bi-j et Frankiesen Riek. Widukind was den leidende kraft in den [[Saksenkriegen]] veur unofhänkelekheid teggen den Fraanken en behold van et eigen geleuf. Noadat [[Karel de Grote]] in [[777]] den Saksen had versloagen zocht hi-j zien toovlög bi-j den [[Denen]].

In [[778]] trok Karel noar [[Spanje]] om teggen den Saracenen te strieden en in [[782]] keerden Widukind trög as leider van nen ni-jen opstaand en plunderden verskillenden [[Fraankischen Riek|Fraankiesen]] gebeeden. Den Saksiesen adel keerden zich echter van hum of. Dizzen opstaand, woarbi-j ok [[Friezen (volk)|Freezen]] en [[Wenden (volk)|Wenden]] betrokken woaren, endigden mit den gedwongen oftochte (ofwal ontheufding tiedens et [[Bloodbad van Verden]], doar is onduudelekheid oaver) van 4.500 Saksen deur Karel de Grote. (et verhoal geet dat Karel de Groote 4.500 saksen leet umbringen, woarop Widukind zich oavergaf um meer bloodvergeeten te veurkommen.)

Uutendelek lukten et Karel de Grote um Widukind oaver te haaln zich tot et [[christendom]] te bekeern en hiermet ok et Saksiesen volk te [[kirstening|kirstenen]]. Mit [[Karstmis]] [[785]] wöd hi-j gedeupt mit Karel as peetva. Den [[paus]] heeld ter ere doarvan nen feestmoal. Den Saksiesen adel kwam dizzen toostaand good uut, angezeen den vri-je boern nu noar Frankies rechte [[liefeigene]]n wödden. As beloaning ontving Widukind et groafschap [[Hamaland]] in leen (hi-j wöd den eersten grave van dit gebeed, teggenwoordig et oosten van [[Gelderlaand]] en et westen van [[Westfalen]]). Hi-j was geleefd bi-j den Saksiesen bevölking genot anzeen deur zien wieze van kriegvuuren. Hi-j verstoand den kunst van den [[guerrilla]]strieder um plotseling too te sloan en wier in het neets te verdwienen. Hij wöd den ongekreunden könning der stammen, den held der Saksen.

==Familie==
Zien vrouwe was den Deensen prinsesse Geva Eysteinsdotter ("Van Denemarken"/"Van Raumerike"/Van Westfold Saksen).
Hi-j had zowiet bekand 3 kinder, Wigebert Hartog van Saksen (799-827), Hasalda van Engern (756-), Wittekind II van Wettin .  

==Dood==
Widukind stierf vermeudelek in [[807]] bi-j nen slag teggen den [[Zwaben (volk)|Zwaben]]. Hi-j zol zien begroaven in [[Enger]] in [[Herford]] (in et [[Noordrhain-Westfele|Noord-Rijnlaand-Westfoalen]] van vandage) Doar besteet unduudelekheid oaver umdat den monumentoalen tombe aldoar neet in den [[9e eeuw|9den eeuwe]] ebouwd wierd. Howal et ok zo kan wean dat den tombe veul later oaver zien grof ebouwd is.[[Ofbeelding:Tweante.png|thumb|Vlagge van Tweante]]

==Legende en symboliek==
Widukind verskin loater in [[legende]]n as nen heiligen en bouwer van völle karken. Veur zien deup zol hi-j op nen zwart peerd hebben readen en doarna op nen witten. Et zwarten peerd is ofgebeeld op et woapen van Herford en et witten peerd op de vlagge van Noord-Rijnlaand-Westfoalen, Nedersaksen en Twente.

[[Kattegerie:Saksen]]
[[Kattegerie:Germoans vôlk]]
[[Kattegerie:Achterhooks_artikel]]

[[de:Widukind (Sachsen)]]
[[en:Widukind]]
[[fi:Widukind]]
[[fr:Widukind de Saxe]]
[[fy:Widukind]]
[[nl:Widukind]]
[[it:Vitikindo]]
[[ja:ウィドゥキント]]
[[ru:Видукинд Саксонский]]
[[sr:Vidukind]]
