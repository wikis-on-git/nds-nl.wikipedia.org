[[Ofbeelding:Widukind-Herfod.jpg|thumb|Widukind-Monument in [[Herford]], [[Duutslaand]]]]

'''Widukind''' of '''Wittekind''' ([[743]]-[[807]]) was nen beruchten leider van de [[Saksen (volk)|Saksen]] en den eersten bi-j name bekanden [[hartog]] van et [[Hertogdom Saksen|Hartogdom Saksen]]. 

Hee was den kearl den alle Saaksen bi-j mekare kreeg um zo gezamelek t karstenende leager van Karel de Groote an te vallen. Moar in 777 wodden zien leager verslagen deur Karel de Groote. Hie ging toon noar Denemaarken woar zien schoonvoa Könning was.

In 782 kwam Widukind weerumme in t Saksenlaand, en leidden hee samen mit de Friezen en Wenden ne ni-je Saaksenopstand. Hee plunderden verskeidene Frankse gebieden, moar den Saksiesen adel keerden zich van um af. Uutendelek hef Karel de Groote 4.500 Saksen-stamheufde op e-pakt en deporteert en meugelek untheufd bi-j t bloodbad van Verden (NDS, DE).

In 785 hef Wittekind uutendelek met Karel de Groote af esprokken um zich te bekeern tot et Christendom. Den Reumsen paus heeld doarum een feestmoal.
Dit onder veurwearde dat Wittekind Hartog van Hamaland (Oost-Gelderland en West-Westfalen) wodden.
Den Saksiesen adel kaam dit ook good oet, onder de Frankiesc wet wodden de Saksiese boeren liefeigenen.


== Macht ==
Eurspronkelek kozzen de Saksen eure hartoagen alleneg as leageranvuurder (dat is dan ok de letterleken betekkenis van et weurd hartog) den in vredestied wier mös oftreaden. Deur Widukinds taktiek van veurtdurenden opstaand blef hi-j echter tientallen joaren lange an den machte en zo wönden de Saksen deran under n centroal gezag te stoan. Hiermet vergreutten hi-j ok den invlood van ziene femilie, woaruut verskillende regierende femilies veurtkwamen zoas de [[Ottonen]], [[Welfen]], [[Ascanen]] en [[Billungen]].

== Verzet en kirstening ==
[[Ofbeelding:Widukind2 b.jpg|right|thumb|170px|Standbeeld in [[Nienburg/Weser]]]]
Toon bi-j den eersten [[Fraankischen Riek|Fraankiesen]] veldtocht in [[772]] n groot deel van 't Saksiese gebeed wödden veroaverd, wierd al rap dudelek dat [[Karel de Grote]] neet alleneg de heerschoppi-je oaver 't gebeed wol, moar ok de Saksen wol [[kirstening|kirstenen]]. Den Saksiesen [[adel]] kwam hierteggen in opstaand. Bi-j wieze van antwoord leet Karel in de joaren [[774]] en [[775]] grote verwoostingen anrichten in et [[Germoanen|Germaanse]] stamgebeed. Gedwungen deur dizze tiranneeke moatreagelen slot den Saksiesen adel zich massaal an bi-j et Frankiese Riek. Widukind was den leidenden kracht in de [[Saksenkriegen]] veur unofhänkelekheid teggen de [[Franken]] en behold van et eigen geleuf. Noadat Karel de Grote in [[777]] de Saksen had verslagen zocht hi-j zien toovlöch bi-j de [[Denen]].

In [[778]] trok Karel noar [[Spanje]] om teggen de [[Saracenen]] te strieden en in [[782]] keerden Widukind trög as leider van nen ni-jen opstaand en plunderden verskillende [[Frankiese Riek|Frankiese]] gebeden. Moar den Saksiesen adel keerden zich van hum of. Dizzen opstaand, woarbi-j ok [[Friezen (volk)|Frezen]] en [[Wenden (volk)|Wenden]] betrokken woaren, endegden mit den gedwongen oftochte (ofwal ontheufding tiedens 't [[Bloodbad van Verden]], doar is ondudelekheid oaver) van 4.500 Saksen deur Karel de Grote. ('t Verhoal geet dat Karel de Groote 4.500 Saksen leet umbringen, woarop Widukind zich oavergaf um meer bloodvergeten te veurkommen.)

Uutendelek lukken et Karel de Grote um Widukind oaver te halen zich tot 't [[christendom]] te bekeren en hiermet ok et Saksiese volk te kirstenen. Mit [[Kìrsttied|Karstmis]] [[785]] wodden hi-j gedeupt mit Karel as peetva. Den [[paus]] heeld ter ere doarvan n feestmoal. Den Saksiesen adel kwam dizzen toostaand good uut, umdat de vri-je boeren noo noar Frankies recht [[liefeigene]]n wödden. As beloaning ontving Widukind et groafschap [[Hamaland|Hamalaand]] in leen (hi-j wödden den eersten graaf van dit gebeed, teggenwoordig et oosten van [[Gelderlaand]] en et westen van [[Westfalen]]). Hi-j was geleefd bi-j de Saksiese bevölking en genot anzeen deur ziene wieze van kriegvuren. Hi-j verstoand de kunst van den [[guerrilla]]strieder um plotseling too te sloan en wier in 't neets te verdwienen. Hij wödden den ongekreunden könning der stammen, den held der Saksen.

== Familie ==
Ziene vrouwe was de Deense prinsesse [[Geva Eysteinsdotter]] ("Van Denemarken"/"Van Raumerike"/"Van Westfold Saksen"). Hi-j had veur zowiet bekend dree kinder: [[Wigebert Hartog van Saksen]] (799-827), [[Hasalda van Engern]] (756-) en [[Wittekind II van Wettin]].

== Dood ==
Widukind stierf vermeudelek in [[807]] bi-j nen slag teggen de [[Zwaben (volk)|Zwaben]]. Hi-j zol begroaven wean in [[Enger]] in [[Herford]] (in et [[Noordrhain-Westfele|Noordrien-Westfoalen]] van vandage) Der besteet undudelekheid oaver umdat de monumentale tombe doar neet in de [[9e eeuw|9de eeuwe]] ebouwd wierd. Howal et ok zo kan wean dat de tombe veul later oaver zien grof ebouwd is.[[Ofbeelding:Tweante.png|thumb|Vlagge van Tweante]]

== Legende en symboliek ==
Widukind verskin loater in [[legende]]n as nen heiligen en bouwer van völle karken. Veur zien deup zol hi-j op n zwart peerd hebben readen en doarna op n wit. Et Zwarte peerd is of-ebeeld op et woapen van Herford en et witte peerd op de vlagge van Noordrien-Westfoalen, [[Nedersaksen]] en [[Tweante|Twente]].

== Wieter nog ==
* In [[Grolle]] gef et ne Widukindstroate, as andenken an dizzen Saksiesen held.

[[Kattegerie:Achterhooks artikel]]
[[Kattegerie:Saksen (volk)]]

[[nds:Wittekind]]
[[br:Widukind (roue ar Saksoned)]]
[[ca:Widukind de Saxònia]]
[[de:Widukind (Sachsen)]]
[[en:Widukind]]
[[es:Viduquindo]]
[[fi:Widukind]]
[[fr:Widukind de Saxe]]
[[fy:Widukind]]
[[it:Vitikindo]]
[[ja:ウィドゥキント]]
[[nl:Widukind]]
[[pl:Widukind (wódz saski)]]
[[pt:Viduquind]]
[[ru:Видукинд Саксонский]]
[[sr:Видукинд]]
[[stq:Widukind]]
[[sv:Widukind]]
