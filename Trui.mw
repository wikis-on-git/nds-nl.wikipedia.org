[[Ofbeelding:Felpa.JPG|thumb|right|200px|Trui met boektuk en musse]]
n '''Trui''' (oetsproake: [{{IPA|tɾɜj}}], dus ''tröj'') is n stuk stof det t boawenlief umslot.

Vake wörd der n [[hemd]], [[T-shirt]] of [[bloeze]] (t boezeroen) oonder edreagen. Truien wordt vake breid van [[schaop|sköapewol]], mer wordt ook wal emaakt van [[katoen]] of [[keunstvezels]], zo as [[fleece]]. Vroger besteunden disse stöffe nit, en wör t kleadingsstuk aait met de haande breid.

Ne ''sweater'' is n trui den't meesttieds van keunstvezels emaakt is, en betekent dan ook ''zweter'', umdet disse truien t zweet zollen opnemmen. Ne ''pullover'' is n trui met nen roonden of v-vörmigen haals en vake zoonder mouwen, den't bedoold is um oawer t boezeroen te dreagen.

Woer't n namen ''trui'' vandan keump is nit bekeand. In de meeste aandere sproaken wörd t ne ''pullover'' eneumd, in t [[Nederlaands|Hollaands]] is t ''trui'', in t [[Zweeds]] ''tröja'' en in t [[Noors]] ''trøy''.

==Opsmuk==
[[Ofbeelding: Green Aran Sweater.JPG|thumb|right|200px|Kabeltrui]]
Bie t breien wörd vake n dekoratief patroon in n trui verwoarket. n Bekeand vuurbeeld is de ''kabeltrui'', woermet n bekeanden [[Nederlaand|Hollaandsen]] zänger [[Marco Borsato]] vake op tellevisie te zeen was.

Truien wordt rechtevoort ook emaakt met ne kappe (capuchon) of musse, en met verskeaidene tasken der op. As zonnen trui met nen [[rits]] of met kneupe dichte mut, wörd he ook wal [[vest]] eneumd. Truien met nen onmeundig hogen kragen wordt ook wal ''koltrui'' eneumd. Disse zeent bedoold um n haals woarm te hoolden.

==Neersassies==
*[[Grönnegs]]: ''tröj'', ''swetter''

{{Commonscat|Sweaters}}

[[Kategorie: Tweants artikel]]
[[Kategorie: Kleren]]

[[de:Sweatshirt]]
