'''Germaanse lot's beduding''' giet ter van woe as de Germanen oaver 't lot dachten. Bi-j eur was 't lot de heugste macht, woar as de weerld noar verlöp. 

==Lot==
De Germanen vulen zich aait edreaven deur iets wat de weerld döt leaven en starven. Dit stunden zölfs boaven din göde en de veuroaldergeesten. Aals wörd deur 't lot bepoald. Iej konden oew der allinnig mar an onderwarpen, waant der onderuut kommen kan geniene nie. In 't bekende Angelsaksiese heldendicht [[Beowulf]] hef 't lot ok 'n belangrieke rolle.

'n Stukkie uut de [[Heliand]] gef 't Germaanse lotsbenul in ienen zinne mooi an:

* ''So habed im wurdgiscapu metod gimarcod''

Wat zo iets betekkend as: 

''Zo hef Wurd 't uut-emetten en maarkerd.''

==Naeme==
't Lot wörden met verskillenden neame an-eduud. Bi-j din noorsen stämme wörden 't ''Örlög'' enuumd (wat in 't Oaldsaksisch ''Urlagi'' is), wat 'n oaldere varsie is van oenzen woord ''oorlog''. ''Oor'' is 't zölfden as 't veurvoegsel ''oer-'', en ''log'' kump van ''leggen'' of aanderen woord veur ''eed''.

Bi-j de Angelsaksen wörden 't lot ''Metod'' enuumd, wat verwaant an ''metten'' is. En bi-j de Saksen wörden 't ''Wurd'' enuumd, wat verwaant is an oens ''wörden'' en ''verdan''.

==Norns==
In de mythologie van de Noorsen stämme wörd 't lot dichterlik uut-ebeeld as drieë vrouwluu - de Norns. De eerste en oaldste het Urd, die 't verlidden angef. De tweede en middelste het Verdandi, die 't noew angef. De darde en jonkste het Skuld, die de kommende tied angef.

Disse vrouwluu wont onder din [[Leavensboom]] [[Jegdrasiel]], doar woar as ze 't lot van aals bi-j mekare zingt en weeft.

{{Dialekt|sdz}}
