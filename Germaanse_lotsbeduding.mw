'''Germaanske bedüding van et lot''' geyt der van ho as de [[germanen]] oaver et lot dachtten. By ear was et lot de hougste macht, wår as de wearld achter an löpt.

==Lot==
De germanen vöölden sich ait edreaven döär yts wat de wearld düt leaven en starven. Dit stünden sülvs boaven de goden en de vöärolder. Alles wörd döär et lot bepåld. Y künt u der alleynig mar an underwarpen, want der underuut kummen kan geyneyne neet. In et bekende angelsassiske heldendicht [[Beowulf]] hevt et lot ouk een belangryke rolle.

Een stükkyn uut de [[Heliand]] gevt et germaanske lotsbenül in eyne sinne mooi an:

* ''So habed im wurdgiscapu metod gimarcod''

Wat so yts beteakend as: 

''So hevt et lot et uut-emeaten en emarkeyred.''

==Namen==
Et lot wördden med verskillende namen an-edüded. By de [[Vikings|noorske]] stammen wördden et ''Örlög'' enömed (wat in et oldsassisk ''Urlagi'' is), wat een oldere varsy is van uns woord ''oorlog''. ''Oor'' is et sülvden as et vöärvoogsel ''oer-'', en ''log'' kümt van ''leggen'' of een ander woord vöär ''eyd''.

By de [[angelsaksen|angelsassen]] wördden et lot ''metod'' enömed, wat verwant an ''metten'' is. En by de sassen wördden et ''wurd'' enömed, wat an uns ''wörden'' en ''verdan'' körtby ligt.

==Nae's==
In de mytology van de noorske stammen wördden et lot dichterlik uutebeyled as dree vrouwlüde - de [[Nornen|Nae's]]. De eyrsten en oldsten het [[Urd]], dee er verleaden angevt. De tweyden en middelsten het [[Verdandi]], dee et heyden angevt. De darden en jungsten het [[Skuld]], dee de kunmende tyd angevt.

Disse vrouwlüde woaned under den [[Leavensboom|wearldboum]] [[Jegdrasiel|'Iggdrasil']], dår wår as sy et lot van alles en ydereyne by mekare singet en knöppet. Mar neet ümdat sy et lot bepåld van ydereyne, dat se der boaven ståt, ney, sy doot et ouk ümdat et ear lot is.


{{Dialekt|sdz|[[Hardenbarg (gemiente)|'n Arnbarreg]]}}
