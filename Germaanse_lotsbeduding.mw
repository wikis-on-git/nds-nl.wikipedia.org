'''Germaanse lot's bedüding''' geet der van ho as de [[germanen]] oaver et lot dachtten. By öär was et lot de hoogste macht, wår as de werld når verlöpt.

==Lot==
De germanen vöölden sich ayt edreaven döär eets wat de werld döt leyven en starven. Dit stünden sülvs boven de goden en de vöäroldergeysten. Alles wörd döär et lot bepåld. Y künden u der alleynig mar an underwarpen, want der underuut kummen kan geyneyne neet. In et bekende angelsassiske heldendicht [[Beowulf]] hevt et lot ouk een belangryke rolle.

Een stükky uut de [[Heliand]] gevt et germaanse lotsbenül in eyne sinne mooy an:

* ''So habed im wurdgiscapu metod gimarcod''

Wat so yts betekkend as: 

''So hevt et lot et uut-emetten en emarkered.''

==Namen==
Et lot wördden med verskillende namen an-edüded. By de [[Vikings|noorse]] stammen wördden et ''Örlög'' enömed (wat in 't oldsassisk ''Urlagi'' is), wat een oldere varsy is van uns woord ''oorlog''. ''Oor'' is et sülvden as et vöärvoogsel ''oer-'', en ''log'' kümt van ''leggen'' of een ander woord vöär ''ead''.

By de [[angelsaksen|angelsassen]] wördden et lot ''metod'' enömed, wat verwant an ''metten'' is. En by de sassen wördden et ''wurd'' enömed, wat verwant is an uns ''wörden'' en ''verdan''.

==Ne's==
In de mythologie van de Noorsen stammen wörd 't lot dichterlik uut-ebeeld as drieë vrouwluu - de [[Nornen|Ne's]]. D' eersten en oaldsten het [[Urd]], die 't verlidden angef. De tweeden en middelsten het [[Verdandi]], die 't noew angef. De darden en jonksten het [[Skuld]], die de kommende tied angef.

Disse vrouwluu wont onder dn [[Leavensboom|Weerldbome]] [[Jegdrasiel|'Iekdrasiel']], doar woar as ze 't lot van alles en iederiene bi-j mekare zingt en knöpt.


{{Dialekt|sdz|[[Hardenbarg (gemiente)|'n Arnbarreg]]}}
