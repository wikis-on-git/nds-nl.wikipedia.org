'''De germaanske bedüding van et lot''' geyt der van ho as de [[germanen]] oaver et lot dachtden. By ear was et lot de hougste macht, wår as de wearld achter an löpt.

==Lot==
De germanen vöölden sich ait edreaven döär yts wat de wearld düt leaven en starven. Dit stünden sülvs boaven de goden en de vöärolder. Alles wörd döär et lot bepåld. Y künt der u alleynig mar an seen te skikken, want der under üüt kummen kan geyneyne neet. In et bekende angelsassiske heldendicht [[Beowulf]] hevt et lot ouk een belangryke rolle.

Een stükkyn üüt de [[Heliand]] gevt et germaanske lotsbenül in eyne sinne mooi an:

:: ''So habed im wurdgiscapu,''
:: ''metod gimarcod''
:: ''endi maht godes.''

Wat so yts beteakend as: 

:: ''So hevt et lot esköäpen,'' 
:: ''de måte et emarkeyred''
:: ''en de macht van God.''

Ümdat et een christelik gedichte is, wördden ''maht godes'' der noch by an eplakked.

==Namen==
Et lot wördden med verskillende namen an edüded. By de [[Vikings|noorske]] stammen wördden et ''Örlög'' enömed (wat in et oldsassisk ''Urlagi'' is), wat een oldere varsyn is van uns woord ''oorlog''. ''Oor'' is et sülvden as et (neaderlandsken) vöärvoogsel ''oer-'', en ''log'' kümt van ''leggen'' of een ander woord vöär ''eyd''.

By de [[angelsaksen|angelsassen]] wördden et lot ''metod'' enömed, wat verwant an ''meaten'' is. En by de sassen wördden et ''wurd'' enömed, wår uns ''wörden'' en ''verdan'' körtby an ligget.

==Nae's==
In de mytology van de noorske stammen wördden et lot dichterlik üüt ebealed as dree vrouwlüde - de [[Nornen|Nae's]]. De eyrsten en oldsten het [[Urd]], dee er verleaden angevt. De tweyden en middelsten het [[Verdandi]], dee et heyden angevt. De darden en jungsten het [[Skuld]], dee de kummende tyd angevt.

Disse vrouwlüde woanet under den [[Leavensboom|wearldboum]] [[Jegdrasiel|'Iggdrasil']], dår wår as sy et lot van alles en ydereyne by mekare singet en knöäpet. Mar neet ümdat sy et lot bepåld van ydereyne, dat se der boaven ståt, ney, sy doot et ümdat et ouk ear lot is.

{{Dialekt|sdz|[[Hardenbarg (gemiente)|'n Arnbarreg]]}}

[[Kategorie:Germaanse mythologie]]
[[Kategorie:Germaanse oaldheid]]
