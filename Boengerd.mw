[[Ofbeelding:Apple orchard.jpg|thumb|right|250px|Een boengerd waor [[appel (vruch)|appels]] op verbouwd worren]]
Een '''boengerd''' is een stuk groend dat bestemd is veur de beplanting of cultivering van [[vruch|vruchten]]- of [[noete]]bomen. Boengerds kommen van oorsprong veul veur tussen de grote revieren in de [[Betuwe]] en in 't [[Land van Maas en Waal]]. Oek han veul [[boerderieje]]n in 't verlejen een eigen boengerd veur 't kweken van vruchten zoas [[appel (vruch)|appels]] en [[peer|peren]]. Veur 't bestuven van boengerds worren vaak [[iemn|biejen]] gebruukt, de biejen worren dan deur [[imker]]s in de biejenkasten edaon en bie de percelen ezet die besteuven moen worren.

==Bleui==
As boengerds in bleui staon in 't vrogge [[leinte|veurjaor]], dan is 't meestentieds een iezig mooi gezicht. In [[Japan|Jepan]] is de bleui van de [[kaarsen]]bleuisels een fenemeen dat nauwlettend evolgd wort en zelfs in de niejsberichten op de tillevisie vermeld wort. Oek kommen kaarsenbleuisels veul veur in tredisionele Jepanse prenten. 

==Instandhouwing==
Veur de instandhouwing van de kenmaarken van de bomen worren veredelde variëteiten eënt op een onderstam. Tegensworig kweken ze vruchten meestentieds op leegstammige boompjes umdat dit 't plukken van de oogst makkelijker maakt. Ouwerwetse (hoogstammige) boengerds kortbie de boerderiejen hen vaak tegeliekertied een functie as wei veur 't [[rundvee]].

De bomen in boengerds worren vaak bespeuten mit 'gewasbeschaarmingsmiddels' um antasting deur [[insektn|insecten]] zoas [[wurm]]en te veurkommen. Sommige  boengerds bin umgeven deur een hoge [[hegge|heig]] um een meer beschutte plek te creëren. 

De groend oender de bomen kan los-ehouwen worren, of der kunnen dekkingsgewassen op ekweekt worren, of de twee vormen kunnen mekaar ofwisselen. Bie jonge boengerds is 't meugelijk um [[greunte]]s en [[bees|bezen]] as dekkingsgewassen in de riejen tussen de bomen te kweken. 

==Vrogger en noen==
Boengerds waren vrogger speciaol in-erichte [[tune]]n veur riekeluui mit een formeel ontwaarp en waren vaak mit fonteinen en beeldhouwwaarken versierd. Vandaag de dag bin boengerds daorintegen meestentieds commerciële ondernemingen en bin soms veule antallen [[bunder]]s groot. Der worren tegesworig mesines gebruukt um de anplantingen te bespuiten, plukken en verpakken.

==Soorten boengerds==
;Tropisch klimaot
*[[benaan|benanen]] - [[kokosnoet]]en - [[kakou|cacao]] - [[koffie]] - [[guava]] - [[mango]] - [[pepaja]] - [[thee]]

;Subtropisch klimaot
*[[daodelpalm]] - [[citrus]]vruchten ([[pompelmoes]], [[limoen]], [[manderien (vrucht)|manderien]], [[sinneballe|sinesappel]], enz.) - [[lychee]]

;Gemaotigd klimaot
*[[appel (vruch)|appels]] - [[kaars]]en - [[haozelnoet]]en - [[parzik]]ken - [[peer|peren]] - [[pecannoet]]en - [[noeteboom|noeten]] - [[pruum|prumen]] - [[abrikoos|abrikozen]] - [[kaki (plant)|kaki]]

== Nedersaksisch ==
* [[Grunnegs]]: ''bomentoen<small>(</small>e<small>)</small>''
* [[Stellingwarfs]]: ''boomgaorde''
* [[Veluws]]: ''bo<small>(</small>e<small>)</small>ngerd''

{{Dia|Disse pagina is eschreven in 't '''[[Putters]]'''}}

[[Kattegerie:West-Veluws_artikel]]
[[Kattegerie:Laandbouw]]
[[Kattegerie:Tune]]

[[bg:Овощна градина]]
[[de:Obstgarten]]
[[en:Orchard]]
[[fr:Verger]]
[[he:פרדס (מטע)]]
[[it:Huerta]]
[[nl:Boomgaard]]
[[pl:Sadownictwo]]
[[pt:Huerta]]
