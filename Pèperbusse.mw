[[Ofbeelding:Zwolle_Peperbus.jpg|thumb|De Pèperbusse eziene vanof 't Maagiesbolwark]]
[[Ofbeelding:Zwolle Peperbus Brand 1815.PNG|thumb|De braand van 1815 op een 19de-ieuwse prent]]
De '''Pèperbusse''', op zien [[Zwols]] uut te spreken mit de è van ''crème'',  is een [[Gotiek (bouwkunst)|laatgotische]] [[karketoren]] in de [[Aoveriessel|Aoveriesselse]] heufdstad [[Zwolle]]. 't Is de toren van de [[Basiliek van Oonze-Lieve-Vrouwe-ten-Hemelopneming]], een karke an de [[Ossenmark (Zwolle)|Ossenmark]] in de binnenstad. 'De Pèperbusse' is feilijk de bijname, inegeven deur de vörm, van wat formeler de Oonze-Lieve-Vrouwetoren het.

Mit zien 75 meter heugte kuj de Pèperbusse van wiedof zien. 't Is ien van de miest herkenbere bouwwarken van Zwolle en is iconisch veur de stad.

==Geschiedenis==
De Pèperbusse is gebouwd tussen 1454 en 1463. In 't begun was de toren stomp van baoven. Naodet de toren van de [[Grote of Sunte-Michaëlskarke]] in 1669 ofebraand was, wolden ze een neie representatieve toren veur Zwolle. Daorumme wördden der in 1727 een [[siepel|siepelvörmige]] kap op de Oonze-Lieve-Vrouwetoren ezet.

In 1815 wördden 't baovenste diel van de toren verwoest deur braand. Bij 't herstel wördden 't hudige koepelvörmige dak in [[neoclassicisme|neoclassicistische stijl]] derop ezet.

==Restauratie==
Van 2002 töt en mit 2005 hebt ze de Pèperbusse duchtig erestaureerd, umdet der deur de jaoren hen aordig wat bouwkundige gebreken an ontstaon waren. Op 2 november 2004 wördden der vier neie [[klokke (belle)|klokken]] in 't [[carillon]] eplaatst. Mit now 51 klokken is dit ien van de grootste carillons van 't laand.

==Heugte==
De Pèperbusse hef een heugte van 75 meter. Nao et instörtten van toren van de [[Sint-Michaëlskarke (Zwolle)|Sint-Michaëlskarke]] (115 töt 120 meter heuge) op 17 december [[1682]] stund 't bekend as de hoogste toren van de stad, mar sinds de bouw van kantorencomplex de [[Iesseltoren]] (96 meter, opeleverd in 2006) is det niet meer zo. 

De Pèperbusse kuj op töt an de eerste ummegaank, op 51 meter heugte. Dit stiet geliek an 236 traptreden. De tweede ummegaank, op 65 meter, maj as pebliek niet op.

==Culturele invloed==
Naor de toren is een [[kruudkoeke]] vernuumd, de "(Zwolse) Pèperbuskoeke", mit onder meer [[sukade]], [[gember]], [[basterdsuker]] en [[hunnig]]. Ok hef de toren zien name egeven an ''De Peperbus'', een huus-an-huuskraantien det alle weken vergees verspreid wördt in Zwolle en contreien.

In ''Op zien Zwols: Woordenboek van de Zwolse taal'' (Iesselakkedemie, 2009) wördt de Pèperbusse umscheven as: "toren van de Onze Lieve Vrouwenkerk op de Ossenmarkt, en de trots van elke Zwollenaar."

==Ofbieldingen==
<gallery>
Ofbeelding:Zwolle, straatzicht2 met Peperbus foto2 2010-07-03 08.42.JPG|Straote mit de Pèperbusse
Ofbeelding:Zwolle Peperbus Bevrijding.JPEG|De Pèperbusse vanof de voete van de toren, mit de Zwolse vlagge
Ofbeelding:Zwolle Peperbus Vlag.JPG|De Pèperbusse mit de Nederlaandse vlagge
Ofbeelding:Peperbus_Zwolle.jpg|De Pèperbusse eziene vanof de stadsgracht
Ofbeelding:Peperbus Zwolle vanuit reuzenrad 25-12-2011.jpg|De Pèperbusse eziene vanuut 't reuzenrad op 't Rodetorenplein
</gallery>

==Uutgaonde verwiezingen==
* [http://www.peperbus-zwolle.nl Officiële webstee]

{{Dia|Dit stok is eschreven in 't [[Zuudwest-Drèents]].}}

{{Commonscat|Peperbus}}

[[Kategorie:Drèents artikel]]
[[Kategorie:Bouwwark in Zwolle]]
[[Kategorie:Geschiedenis van Sallaand]]
