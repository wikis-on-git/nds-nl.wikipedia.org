[[Ofbeelding:Ilder.jpg|right|thumb|300px|Twei ulken]]
De '''ulk''' of '''buunzik''' (''Mustela putorius'') is een klein, vernimstig [[roofdieren|roofdier]] det beheurt töt de femilie van de marterachtigen ([[Marterachtigen|Mustelidae]]). De ulk is waorschienlijk de wilde veurvader van de [[fret (dier)|fret]].

==Kenmarken==
Een volwassen ulk wördt 29 töt 46 cm laank. De mannegies bint groter as de wiefies. Een mannegien hef een kop-romplengte van 30,5 töt 46 centimeter, hef de starte gemiddeld 14 centimeter laank en weegt 500 töt 1500 gram. Een wiefien hef een kop-romplengte van 29 töt 35,5 centimeter, hef de starte gemiddeld 12,5 centimeter laank en weegt 450 töt 800 gram.

De ulk hef een donkere vachte, mit witte oorraandties, een witte snoete, witten vlekken maank de oren en ogen en een donker masker. De zied hef e lichter van kleur. In de zomer lig de wollige, lichtbroene töt gelige ondervachte grotendiels verbörgen onder de donkerkleurige dekhaoren. In de winter stiet dizze ondervachte uut, waordeur een ulk d'r dikker uutzöt. In de zomer zöt e d'r donkerder uut.

==Gedrag==
[[Ofbeelding:Brehms Het Leven der Dieren Zoogdieren Orde 4 Bunzing (Putorius foetidus).jpg|left|thumb|300px|Tiekening van een ulk]]
As de ulk in 't nauw ebrocht wördt, spuit e een stinkend, melkig vocht uut de [[atepoele|arft]]grote stinkklieren an de basis van de starte. Dit spul gebruukt e ok umme d'r zien territorium mit te markeren. De [[Latien]]se name ''Mustela purotius'' wil dan ok zeggen ''stinkende wezel''.

De ulk is een nachtdier det oaverdag in zien hollegien blif. Hi'j graaft vake zien eigen hol, mar kan ok een leug [[knien|knienehol]] innemen of in een netuurlijke holte maank de stiender kroepen. 't Hol bekleedt e mit [[grös]] en [[mos]]. De ulk leeft [[solitair]].

==Eteri'je==
De ulk is een felle rover die naost [[moes (dier)|moezen]], [[rötte]]n en [[kikker]]ds ok een (veul grotere) [[hounder|kiepe]] of [[knien]] niet uut de weg giet. [[Knaagdieren]] en kikkerds bint zien belangriekste voedsel, mar ok [[veugel]]s, [[regenwörm]]s, [[insekt|insecten]], [[evertasse]]n en aas et e wal. As een ulk d'r in slag een kiepehokke binnen te komen, kan e veul of zölfs alle kiepen doodbieten.

Hi'j hef verscheiden technieken um zien prooi dood te kriegen: een kikkerd biet e in de nakke, een moes in de kop, een knien in de neuze en een fezaant biet e de nakke of. De ulk leg voedselveurraoden an. Bi'jtieden kuj enkele tientallen dooie en/of verlamde kikkerds en [[padde]]n in de buurte van een ulkenhol vienden.

==Paargedrag==
Al vrog in 't veurjaor, in meert, begunt veur de ulk de paartied, die as töt juni duurt. 't Mannegien grep 't wiefien dan in de nakke en löp mit heur umme. De paring zölf kan töt een ure duren.

Naor een draagtied van 42 dagen wördt d'r miest drei töt acht jongen geboren. De vrogste [[nöst|nössies]] koomt rond end april, begun meie. De jongen wördt geboren in een verlaoten knienehol of een [[vos|vossenbörg]]. Ok holle bomen of rotsspleten wördt hierveur gebruukt. De ulk kent mar ien enkelde wörp in 't jaor.

Bi'j de geboorte hebt de jongen zacht, zijdeachtig wit haor en weegt ze 9 töt 10 gram. Nao drei töt vier weken kriegt ze een donkere vachte. Ze wördt een maondlaank ezeugd.

't Mannegien is [[geslachtsriepe]] tussen meert en meie; 't wiefen end meert, begun april. In 't wild wördt ulken hooguut vier töt vief jaor old. In gevangenschop kunt ze wal veertien jaor berieken.

==Verspreiding==
[[Ofbeelding:Polecat Tracks.jpg|right|thumb|200px|Speur van de ulk]]
Deurdet e niet tiezig is wat èten anbelangt, kump de ulk in veul verschillende laandschopstypen veur. Ze koomt veural veur in bebost leeglaand körtbi'j waterparti'jen, waoronder revieroevers en [[moor (toponiem)|moerassen]]. Ok viej ze op [[boerderieje|boerderi'jen]] en beboste gröslaanden.

De ulk is [[endemie (biogeografie)|endemisch]] veur [[Europa]]: naarngs anders viej hum. De oostelijke grèenze lig bi'j de [[Oeral (gebargte)|Oeral]]. Ie viendt ze op zowat 't hiele Europese vastelaand. In [[Scandinavië]] hej ze allend in 't zuden. Ok leeft ze op [[Corsica]] en [[Sicilië]].

==Uutgaonde verwiezings==
*[http://www.zoogdiervereniging.nl/node/159 De Zoogdiervereniging oaver de ulk]
*[http://fret.nl/onderwerp/134/bunzing.html Stichting De Fret oaver de ulk]

==Nedersaksisch==
{|
|
*[[Achterhooks]]: ''ulk'' (ok gebroekt as skeldwoord veur ene den stunk, al dan neet veurof-egoane deur viezen of smearegen, in et bi'jzunder veur ene den der juust ene hef loaten vlegen)
*[[Drèents]]
**''buusling'' (algemien)
**''beu(i)nzelk'', ''bunzelk'' ([[MD]])
**''beuinzelk'', ''beunzeling'', ''bunzel'' ([[KVD]], [[ZOV]])
**''buunsling'', ''buunzeling'', ''buunzik'', ''buunze'' ([[MD]], [[ZOZ]], [[ZWN]])
**''buzelk'' ([[ZOZ]])
**''buzelink'', ''buzink'', ''buunzi(n)k'', ''buunzing'' ([[ZWZ]])
**''meerten''
**''mutte''
**''ulk''. Een ''ulk'' is in 't [[Drèents]] wieder ok een viesterd (iene mit smerrige gewoontes; vandaor ok ''zo zwart as een ulk'') en een frabbe (een aorig, mar ok ondeugend kiend: vake ''ulkie(n)'' enuumd).
*[[Grunnegs]]:
**''ulk'' (ook broekt om t Nederlaandse ''bah!'' oet te drokken)
**''bunzel'' (ook broekt veur aine dij stinkt)
**''mud''
*[[Stellingwarfs]]: 
**''beuzeling'' (algemien)
**''mudde'' ([[Ooldemark]] en [[De Kuunder]])
**''beuzik'' ([[Gieteren]])
*[[Veluws]]: 
**''bunzing''
**''bunzig'' ([[Elburg]])
**''bunzik'' ([[Nunspeet]])
**''bunsem'' ([[Putten]], [[Bunsjoten]], [[Barreveld]], [[Lunteren]], [[Harskamp]])
**''bulzing'' ([[Emst]], [[Waopenvelde]] [[Une]], [[Vaossen]])
**''bulzink'' ([[Nunspeet]])
**''bulzik'' ([[Attem]], [[Heerde]], [[Elburg]])
**''ulk'' ([[Apeldoorne]])
| valign="top" |
*[[Sallaans]]: 
**''ulk''
**''beunzik'' ([[Veno]])
**''beuzeling'' ([[Blokziel]])
**''buzik'' ([[Wannepervene]])
**''bunseling'' ([[Ommen]])
**''bulsing'' ([[Ommen]])
**''bulsink'' ([[Ommen]] en [[Niej-Heeten]])
**''bulsik'' ([[Ommen]], [[Dalsen]], [[Asselt]], [[Kampen]], [[Windesheim]] en [[Wieje]])
**''bunzing'' ([[Zwolle]], [[Kampen]] en [[Dèventer]])
*[[Tweants]]: ''ulk''
|}

*Op [[Koekange]] ([[Drenthe]]) hej [http://www.nederland-in-beeld.nl/Drenthe/Koekange/Ulk.html een straote die Ulk het] in een wiek mit dierennamen.

*In 't [[Selterfrais|Selterfries]], 't Fries det ze in Noordwest-Duutslaand in een paar dörpen praot, het 't diertien ok ''ulk''.

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}
{{commons|Mustela putorius}}

[[Kattegerie:Drèents_artikel]]
[[Kattegerie:Dier]]

[[an:Fura]]
[[bg:Черен пор]]
[[ca:Turó comú]]
[[da:Ilder]]
[[de:Iltisse]]
[[en:European Polecat]]
[[eo:Putoro]]
[[es:Mustela putorius]]
[[et:Tuhkur]]
[[fi:Hilleri]]
[[fr:Mustela putorius]]
[[hu:Közönséges görény]]
[[io:Putoro]]
[[it:Mustela putorius]]
[[ka:ქრცვინი]]
[[lt:Juodasis šeškas]]
[[nl:bunzing]]
[[no:Ilder]]
[[pl:Tchórz zwyczajny]]
[[pt:Tourão]]
[[ru:Лесной хорёк]]
[[sl:Evropski dihur]]
[[stq:Ulk]]
[[sv:Iller]]
[[uk:Лісовий тхір]]
[[wa:Vexhåd]]
[[yi:אילטיס]]
