'''Seggae''' is ne [[muziekstiel]] den't is ontstoan oet [[reggae]] en [[sega]], ne tradisjonele muziekstiel van t [[Afrika]]anse [[eilaand]] [[Mauritius]]. t Is doar ook de populairste muziekstiel.

Seggae is ontstoan in middeln van de [[1980-1989|joaren '80]] van t [[20e eeuw|20ste joarhoonderd]] duur [[Joseph Reginald Topize]], nen Mauritaansen [[Rastafarianisme|rastaman]], den 't zik [[Kaya]] neumden, noar n bekeand nommer van [[Bob Marley]]. Topize zung vuur de rechten van de [[kreoolvolk|kreoolse]] bevolking van Mauritius. Topize wör vermoord in de gevangenis, woer't he in zat vuur t verböaden bezit van [[marihuana]].

Umdet Mauritius lange ne [[Fraankriek|Fraanske]] kolonie was, was de offisjele sproake lange [[Fraans]]k. Oet Fraansk en de oorsproonkelike sproaken van Mauritius ontsteun ne Fraanske [[kreoolsproake]], den't nog aait de heuwdsproake in seggae is. Nöast Mauritius is seggae slim populair op t eaileandke [[Réunion]].

==Kenmoarken==
Seggae wörd emaakt met instrumeanten dee't ook vuur reggae gebroekt wordt, dus [[drums]], [[basgitaar]], [[gitaar]], [[piano]] en [[örgel]]. t Belangriekste verskil met gewonen reggae is det seggae in 12/8 of 6/8 moatsoort espöld wörd. Det heuld in det iederen tel besteet oet dree achtsten, in plaatse van twee (zo as det in reggae gebroekelik is). 

Reggae wörd eteeld as één-'''en'''-twee-'''en'''-dree-'''en'''-veer-'''en''' (woerbie t bekeande reggae-[[noapikn|noapikken]] op iederen "'''en'''" keump, en t akseant met [[kleaine tromme]] en [[bassdrum|grote tromme]] ligt op n tweeden en n veerden tel). Seggae wörd zo eteeld:  één-'''''ne'''-me''-twee-'''''ne'''-me''-dree-'''''je'''-me''-veer-'''''em'''-me'', ook met slag van de kleaine tromme op elken tweeden en veerden tel. Ne variasie hierop keump ook vuur: de kleaine tromme gef n slag op de twee-''JE'' en de veer-''RE''. Dit kan der vuur zorgen det n meender muzikaal persoon tooverdan nen achtsten tel nöast de moate zit.

==Oetgoande verbeendige==
*[http://www.youtube.com/watch?v=nNW_KD7NoME Kaya - Seggae Man (ene van de bekeandste Seggaenommers)]
*[http://www.youtube.com/watch?v=j6JlDEwdVis&hd=1 Claude Lafoudre - Pepe Deraciné]

[[Kategorie: Tweants artikel]]
[[Kategorie: Meziekstiel]]
