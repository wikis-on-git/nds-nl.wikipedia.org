[[File:Map of the Low German Dialects.svg|thumb|Sassiske en frankiske dialekten (nr. 9)]]
Et '''marksk-brandenbörgsk''' is en dialektgrup van et [[Oost Leegduuts|oustneadersassisk]], dat underdeyl formt van de [[Nedersaksisch|neadersassiske språke]]. Vanolds wördden dit dialekt noch in deylen van [[Vöärpommeren]], in et noorden van [[Sassen-Anholt]] en in [[Brandenbörg (deylståt)|Brandenbörg]] espröäken, byvöärbeald in de [[Oldmark]], in de [[Uckermark]] en in [[Prignitz]]. 

De woordvöärråd van de markske dialekten steyt vermelded in et ''Brandenburg-Berlinisches Wörterbuch'', in et ''Pommersches Wörterbuch'' en in et ''Mittelelbisches Wörterbuch''.

== Gebeed ==
De noordgrens van et dialektgebeed löpt so'n beetjen vanaf de [[Polen|poolske]] grens langes de deylståt [[Meakelenbörg-Vöärpommeren]] tot an de rivyr de [[Elve]]. An de westkante van de Elve höyrt de [[Oldmark]] noch by et marksk-brandenbörgsk. Vearder in et süden van Sassen-Anholt höyrt de oustelike over van de Elve vöär et groutste deyl by et marksk-brandenbörgsk. De süüdgrens is geliek an de süüdgrens van et neadersassisk. En precise grens is neet sou makkelik vaste te stellen, döärdat et neadersassisk al eywig lange teruggedrüngen wördt döär et hougdüütsk. Vandage de dag wördt et marksk-brandenbörgsk döär mär min meansken espröäken; in et noorden wel wat meyr, mär in et süden al souwat döär geyneyne meyr. De oustgrens is de landsgrens mid [[Polen]]. Vöärdat de düütskers in [[1945]] üüt de poolsk besettede gebeden [[verdreaven]] waren, wördden der an de oustkante van de [[Oder]], in de [[Nymark]] ouk noch marksk-brandenbörgsk espröäken.

==Bysünderheiden==
De dialektgrup kan upedeyld wörden in et noordmarksk, en in et min of meyr verdweynen midden- en süüdmarksk. Et marksk-brandenbögsk hevt en deyls [[Nederlaans|neaderlandsk]]-[[Nederfrankisch|neaderfrankisk]] karakter, wat en gevolg is van et andeyl neaderfrankiske kolonisten in de brandenbörgske kolonisaty van de 12.-13. eyw. Dårin verskilt et under andere van et [[meakelenbörgsk-vöärpommersk]] in et angrensende noorden. In et gebeed rund Berlyn binnen de midden- en süüdmarkske dialekten al sou vermengd mid andere [[middeldüütsk|middeloustdüütske]] dialekten, en hougdüütsk dialekt, dat et geen neadersasssisk meyr enöömd kan wörden. In dit gebeed spreaken se sinds [[21e eeuw|21. eyw]] van et ''lausitzsk-nymarksk'', dat untstån is üüt et [[lausitzsk]] en et süüdmarksk. Et marksk-brandenbörgsk wördden vrogger espröäken tot in de umgeaving van [[Havelland]] en [[Oderbruch]]. Döär et versküven van de [[Benrather Liny]] in noordelike richtinge is et marksk-brandenbörgsk dår groutendeyls verdrüngen döär et lausitzsk-nymarksk.

{{Dialekt|wvel||Nysassiske Skryvwyse}}

[[Kategorie:Nedersaksies]]
[[Kategorie:Duutse streektael en dialekt]]
