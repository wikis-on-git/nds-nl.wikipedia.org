[[Ofbeelding:Armoiries Saxe.svg|thumb|Wapenskild van den hertog van Saksen]] 
[[Ofbeelding:HistorischeGebiedenSaksen.PNG|right|thumb|250px|Gebieden met de name "Saksen" (Sassen, Sachsen) deur de eeuwn hen]]
Et [[middeleeuwse]] '''hertogdom Saksen''' bestrek grote gebeden in et noorden van  [[Duutslaand]]. Et was éne van de vief Duutse [[stamhertogdom]]men, et laand van de [[Saksen (volk)|Saksen]]. Eur gebeed umvatten de Duutse dealstoaten [[Nedersaksen]],  [[Noord-Rijnland-Westfalen]], [[Sleeswijk-Holstein]], [[Saksen-Anhalt]] en dele van [[Saksen (deelstaat)|Saksen]] van noe. Hertog [[Hendrik den Leeuwe]] regeerden ok oaver de gebeeden [[Mecklenburg]] en [[Voor-Pommeren]] (den dealstoat [[Mecklenburg-Voor-Pommeren]] van noe). 

==Geskiednis==
Al in de 8de eeuwe koazen [[Saksen (volk)|Saksische stammen]] ten westen van den [[Elbe]] euren hertog den euren leageranvuurder wierd. Den hertog wier dus steeds ekoazzen, der was dus gene sproake van arfopvolging zoas n paar eeuwn later tradisie wierd. As et riek van [[Karel de Grote]] in et [[verdrag van Verdun]] in [[843]] wödt opesplitst en zien arfopvolgers zich neet veul meer van de lokoale problemen (invallen van de [[Noormannen]] under aandere) antrokken, kreagen de Saksischen hertogen ne groteren macht en autonomie. - Et is in dee tied dat under aandere ok de [[Graofschap Vloanderen|grave van Vloanderen]] euren macht uutbreidden. -

[[Hendrik de Leeuw]] had ne gesloagde uutbreidingspolitiek evuurd moar kreg et an den stok mit keizer [[Frederik I Barbarossa]] den him in 1180 noar Engelaand verbanden. Et hertogdom wierd opni-j kleiner en meer oostelek. Den hertogeleke titel ging noar [[Bernhard III van Saksen]]. Dit was wal et ende van et middeleeuwsen hertogdom Saksen.

Noadat de breurs [[Johan I van Saksen-Lauenburg|Johan]] en [[Albrecht II van Saksen|Albert II]] een tied samen regeerden, splitsten zi-j kort noa 1272 eur riek in de hertogdommen [[Saksen-Lauenburg]] en [[Saksen-Wittenberg]]. Der was noe uneanigheid oaver wee et Saksische stemrechte zol arven um de keizers van et [[Heilige Roomse Riek]] te keezen. In 1356 kreg Saksen-Wittenbarg dizzen rechten toobedeald in den [[Golden Bul]]. Saksen-Wittenbarg wödt dan ok algemeen ezeen as den opvolger van et hertogdom Saksen en veulal ebruukt men dan de ok de olde name veur dit ni-je hertogdom. Um onderscheid te maken mit aandere Saksischen hertogen spreakt ze vanof dan oaver et [[keurvorstendom Saksen]] mit nen [[keurvorst]].  

In 1806 wödt et gebeed deur [[Napoleon Bonaparte|Napoleon]] verheaven tot et köninkriek Saksen.

==Hertog van Saksen==
Howal doar vanof 1180 neet echt n hertogdom Saksen meer is, drogen nog veul edelleu tot in de 20ste eeuwe dizzen adelleken titel. Dit kump umdat et gebeed deur de eeuwen hen in veul kleinere hertogdommen is op-esplitst dee veulal in eure name verwiest noar Saksen. Howal den titel steeds ekoppeld was an 'n geheel van heerlekheden en grondbezit, was hi-j toon al ontdoan van zowat alle territoriale en juridiese gezag. Zo droogn de eerste Belgiese könningen ok den titel ''hertog van Saksen'', moar in [[1920]], noa den Eersten Wealdkriege beslot könning [[Albert I van België|Albert I]] den titel en de familiename Saksen-Coburg-Gotha neet meer te gebruuken.

==Saksischen hertogdommen bunt under aandere:==
*[[Saksen-Altenburg]]
*[[Saksen-Coburg]]
*[[Saksen-Coburg-Eisenach]]
*[[Saksen-Coburg en Gotha]]
*[[Saksen-Coburg-Saalfeld]]
*[[Saksen-Eisenberg]]
*[[Saksen-Gotha]]
*[[Saksen-Lauenburg]]
*[[Saksen-Weimar]]
*[[Saksen-Weimar-Eisenach]]
*[[Saksen-Wittenbarg]]

Dizze hertogdommen wodt al sinds de vrogge middeleeuwn bewond deur Thuringers. Teggenswoordeg bunt dizze hertogdommen dan ok verenegd tot den deelstaot [[Thüringen]].


[[Kattegerie:Achterhooks_artikel]]
[[Kattegerie:Oorlog]]
[[Kattegerie:Geschiedenis]]
[[Kattegerie:Duutslaand]]
[[Kattegerie:Saksen (deelstoat)]]

<!---->

[[an:Ducato de Saxonia]]
[[cs:Saské vévodství]]
[[da:Sachsen (stammehertugdømme)]]
[[de:Stammesherzogtum Sachsen]]
[[en:Duchy of Saxony]]
[[fr:Duché de Saxe]]
[[ja:ザクセン公国]]
[[nl:Hertogdom Saksen]]
[[pt:Ducado da Saxônia]]
[[ru:Саксония (герцогство)]]
[[sk:Saské vojvodstvo]]
