[[Ofbeelding:Armoiries Saxe.svg|thumb|Waopenskild van den hertog van Saksen]]  Et [[middeleeuwse]] '''hertogdom Saksen''' bestrek grootn gebeeden in et noorden van  [[Duutslaand]]. Et was éne van de vief Duutsen [[stamhertogdom]]men, et laand van den [[Saksen (volk)|Saksen]]. Hun gebeed umvatten den Duutsen dealstoaten [[Nedersaksen]],  [[Noord-Rijnland-Westfalen]], [[Sleeswijk-Holstein]], [[Saksen-Anhalt]] en dele van [[Saksen (deelstaat)|Saksen]] van noe. Hertog [[Hendrik den Leeuwe]] regeerden ok oaver den gebeeden [[Mecklenburg]] en [[Voor-Pommeren]] (den dealstoat [[Mecklenburg-Voor-Pommeren]] van noe). 

===Geskiednis===
Reeds in den 8den eeuw kozen [[Saksen (volk)|Saksischen stammen]] ten westen van den [[Elbe]] hun hertog dee hun leageranvuurder wierd. Den hertog wierd dus steeds ekozzen, edoar was dus gene sproake van arfopvolging zoas ne paar eeuwn later tradisie wierd. As et riek van [[Karel de Grote]] in et [[verdrag van Verdun]] in [[843]] wödt opesplitst en zien arfopvolgers zich neet veul meer van den lokoale problemen (invallen van den [[Noormannen]] under aandere) antrokken, kreagen den Saksischen hertogen ne groteren macht en autonomie. - Et is in dee tied dat under aandere ok den [[Graofschap Vloanderen|grave van Vloanderen]] hun macht uutbreidden. -

[[Hendrik de Leeuw]] had ne gesloagden uutbreidingspolitiek evuurd moar kreg et an den stok mit keizer [[Frederik I Barbarossa]] dee him in 1180 noar Engelaand verbande. Et hertogdom wierd opni-j kleiner en meer oostelek. Den hertogeleke titel ging noar [[Bernhard III van Saksen]]. Dit was wal et ende van et middeleeuwsen hertogdom Saksen.

Noadat de breurs [[Johan I van Saksen-Lauenburg|Johan]] en [[Albrecht II van Saksen|Albert II]] een tied samen regeerden, splitsten zi-j kort noa 1272 hun riek in den hertogdommen [[Saksen-Lauenburg]] en [[Saksen-Wittenberg]]. Doar was noe uneanigheid oaver wee ht Saksische stemrechte zol arven um den keizers van et [[Heiligen Roomsen Riek]] te keezen. In 1356 kreg Saksen-Wittenbarg dizzen rechten toobedeald in den [[Golden Bul]]. Saksen-Wittenbarg wödt dan ok algemeen ezeen as den opvolger van et hertogdom Saksen en veulal ebruukt men dan de ok den oldee name veur dit ni-jen hertogdom. Um onderscheid te maken mit aandere Saksischen hertogen spreakt men vanof dan oaver et [[keurvorstendom Saksen]] mit ne [[keurvorst]].  

In 1806 wödt et gebeed deur [[Napoleon Bonaparte|Napoleon]] verheaven tot et köninkriek Saksen.

===Hertog van Saksen===
Howal doar vanof 1180 neet echt ne hertogdom Saksen meer is, draegen nog veul edelleu tot in den 20den eeuwe dizzen adelleken titel. Dit kump opdat et gebeed deur den eeuwen hen in veul kleineren hertogdommen is opesplitst dee veulal in hun naom verwiezen noar Saksen. Howal den titel steeds gekoppeld was an 'n geheel van heerlijkheden en groondbezit, was hi-j toon al ontdoan van vri-jwal alle territoriale en juridiesen gezag. Zo droogn den eersten Belgiese könningen ok den titel ''hertog van Saksen'', moar in [[1920]], noa den Eersten Wealdkriege beslot könning [[Albert I van België|Albert I]] den titel en den familienoam Saksen-Coburg-Gotha neet meer te gebruuken. 
  
==Saksischen hertogdommen bunt under aandere:==
*[[Saksen-Altenburg]]
*[[Saksen-Coburg]]
*[[Saksen-Coburg-Eisenach]]
*[[Saksen-Coburg en Gotha]]
*[[Saksen-Coburg-Saalfeld]]
*[[Saksen-Eisenberg]]
*[[Saksen-Gotha]]
*[[Saksen-Lauenburg]]
*[[Saksen-Weimar]]
*[[Saksen-Weimar-Eisenach]]
*[[Saksen-Wittenbarg]]



[[Kattegerie:Achterhooks_artikel]]
[[Kattegerie:Oorlog]]
[[Kattegerie:Geschiedenis]]
[[Kattegerie:Duutslaand]]
[[Kattegerie:Germoans vôlk]]
[[Kattegerie:Saksen]]

[[an:Ducato de Saxonia]]
[[cs:Sasko (vévodství)]]
[[da:Sachsen (stammehertugdømme)]]
[[de:Stammesherzogtum Sachsen]]
[[en:Duchy of Saxony]]
[[fr:Duché de Saxe]]
[[ja:ザクセン公国]]
[[nl:Hertogdom Saksen]]
[[ru:Саксония (герцогство)]]
[[sk:Saské vojvodstvo]]
