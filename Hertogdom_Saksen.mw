[[Bestaand:Armoiries Saxe.svg|thumb|Wapenschild van den hertog van Saksen]] 
[[Bestaand:HistorischeGebiedenSaksen.PNG|right|thumb|250px|Gebeden met de name "Saksen" (Sassen, Sachsen) deur de eeuwen hen]]
t [[Middeleeuwse]] '''hertogdom Saksen''' bestrek grote gebeden in t noorden van [[Duutslaand]]. t Was éne van de vief Duutse [[stamhertogdom]]men, t laand van de [[Saksen (vôlk)|Saksen]]. Eur gebeed umvatten de Duutse daelstaoten [[Nedersaksen]], [[Noordrhain-Westfele|Noordrien-Westfalen]], [[Sleeswiek-Holstain|Sleeswiek-Holstein]], [[Saksen-Anhalt]] en delen van [[Saksen (dailstoat)|Saksen]] van noe. Hertog [[Hendrik den Leeuwe]] regeerden ok aover de gebeden [[Mekelenburg]] en [[Veurpommeren]] (den daelstaot [[Mekelenburg-Veurpommeren]] van noe). 

== Geschiedenis ==
Al in de 7e eeuwe kaozen [[Saksen (vôlk)|Saksiese stammen]] ten westen van den [[Elve]] euren hertog den euren laegeranvuurder wierd. Den hertog wier dus steeds ekaozen, der was dus gene spraoke van arfopvolging zo as n paar eeuwen later tradisie wierd. As t riek van [[Karel de Grote]] in t [[verdrag van Verdun]] in [[843]] op-esplitst wörd en ziene arfopvolgers zich neet völle meer van de lokale problemen (invallen van de [[Noormannen]] under aandere) antrokken, kraegen de Saksiese hertogen nen groteren macht en autonomie. - t is in dee tied dat under aandere ok den [[Graofschap Vlaonderen|graaf van Vlaonderen]] zienen macht uutbreidden. -

[[Hendrik de Leeuw]] had ne geslaogde uutbreidingspolitiek evoerd maor kreg t an den stok met keizer [[Frederik I Barbarossa]] den um in 1180 naor Engelaand verbanden. t Hertogdom wierd opni'j kleiner en meer oostelik. Den hertogeleken titel ging naor [[Bernhard III van Saksen]]. Dit was t ende van t middeleeuwse hertogdom Saksen.

Naodat de breurs [[Johan I van Saksen-Lauenburg|Johan]] en [[Albrecht II van Saksen|Albert II]] ne tied samen regeerden, splitsten zi'j kort nao 1272 eur riek in de hertogdommen [[Saksen-Lauenburg]] en [[Saksen-Wittenbarg]]. Der was noe onaenigheid aover wee t Saksiese stemrecht zol arven um de keizers van t [[Heilige Roomse Riek]] te kezen. In 1356 kreg Saksen-Wittenbarg dizze rechten tobedaeld in den [[Golden Bul]]. Saksen-Wittenbarg wörd dan ok algemeen ezene as den opvolger van t hertogdom Saksen en völ-al gebruukt zi'j dan de ok den olden name veur dit ni'je hertogdom. Um onderscheid te maken met andere Saksiese hertogen spraekt ze vanof dan aover t [[keurvorstendom Saksen]]. 

In 1806 wörd t gebeed deur [[Napoleon Bonaparte|Napoleon]] verhaeven tot t köninkriek Saksen.

== Hertog van Saksen ==
Howal der vanof 1180 neet echt n hertogdom Saksen meer is, drogen nog völle edelleu tot in de 20e eeuwe dizzen adelliken titel. Dit kump umdat t gebeed deur de eeuwen hen in völ kleinere hertogdommen is op-esplitst dee veulal in euren name verwiest naor Saksen. Howal den titel steeds ekoppeld was an n geheel van heerlikheden en grondbezit, was hi'j toon al ontdaon van zowat alle territoriale en juridiese gezag. Zo drogen de eerste Belgiese könningen ok den titel ''hertog van Saksen'', maor in [[1920]], nao den Eersten Waeldkriege beslot könning [[Albert I van België|Albert I]] den titel en den familiename Saksen-Coburg-Gotha neet meer te gebruken.

== Saksiese hertogdommen bunt onder aandere ==
* [[Saksen-Altenburg]]
* [[Saksen-Coburg]]
* [[Saksen-Coburg-Eisenach]]
* [[Saksen-Coburg en Gotha]]
* [[Saksen-Coburg-Saalfeld]]
* [[Saksen-Eisenberg]]
* [[Saksen-Gotha]]
* [[Saksen-Lauenburg]]
* [[Saksen-Weimar]]
* [[Saksen-Weimar-Eisenach]]
* [[Saksen-Wittenbarg]]

Dizze hertogdommen wordt al sinds de vrogge middeleeuwen bewond deur [[Thüringers]]. Teggenswoordig bunt dizze hertogdommen dan ok verenigd tot den daelstaot [[Tureng|Thüringen]].

{{Dialekt|act||Algemene Nedersaksiese Schriefwieze}}

[[Kategorie:Aodel]]
[[Kategorie:Geschiedenis van Duutslaand]]
[[Kategorie:Saksen (deelstoat)]]
