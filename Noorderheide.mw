'''Noorderheide''' is een kapitaole villao, elegen an de Elspeterbosweg 179 te [[Vierhouten]]. 't Dankt zien naom an 't heideveld waoran 't ligt.

De villao werd in 1939 ebouwd in opdracht van de Rotterdamse haovenberon [[D.G. van Beuningen]]. Hie liet de villao ontwarpen deur architect [[Eschauzier]].
't Huus was tot in het kleinste detail ontwarpen, zelfs de schoenschraopers bie de deure waoren deur de architect uut-etekend.

==Details==
De villao hed een prachtige ingangspartie, met daorboven een beeldhouwwark. Ok de schoorsteenmaantels in 't huus bint veurzien van beeldhouwwarken.

In de halle van 't huus beviendt zich een [[wiendwiezer]]. Via een uut-eprakkezeerd systeem kan men hier zien hoe de staand van de wiend is. De wiendwiezer staot op 't dak van de villao en hed de vorm van een keiler (wildzwien).
In de halle beviendt zich ok de trappartie naor de verdieping. As men disse wenteltrap ziet, dan waont men zich in een kesteel. Dit wort nog eens verstarkt deur de prachtige kandelaor die daor an de muur op-ehungen is.
Biezonder is ok de glaozen puuj (pui) die in zien geheel in de groond kan zakken.

Mede deur de prachtige architectuur is de villao mit personeelshuus en ingangspartie op-enomen op de [[Rieksmonument]]enliest.

{{Dia|Disse pagina is eschreven in 't '''Vierhoutens'''}}

[[Kategorie:West-Veluws_artikel]]
[[Kategorie:Veluwe]]
