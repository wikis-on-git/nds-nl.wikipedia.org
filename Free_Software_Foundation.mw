[[Ofbeelding:Richard Stallman at LibrePlanet 2019.jpg|thumb|200px|Richard Stallman, oprichter van de Free Software Foundation, in 2019]]
De '''Free Software Foundation''' ('''FSF''') is een [[non-profitorganisatie]], erund vanuut [[Boston]], veur 't ondersteunen van de [[vrijesoftwarebeweging]]. Dizze beweging zet heur in veur de wereldwiede vrijheid um [[software]] te bestuderen, verspreiden, maken en wiezigen. De stichting is in 1985 opericht deur de Amerikaanse programmeur en activist [[Richard Stallman]].

De FSF hef 't liefst det software verspreidt wördt onder [[copyleft]]: de vrijheid um een wark, en alle daorvan ofeleide warken, te veraandern en wieder te verspreiden, waorbij 't onmeugelk is um zoks te doen onder veurweerden die dizze vrijheid inparkt. Copyleft giet op veur een licentie die de stichting zölf uutveerdigt, de [[GNU General Public License]].

Vanof de oprichting töt midden jaoren negentig is de centerije van de stichting miest gebruukt um software-ontwikkelaars [[vrije software]] te laoten ontwikkeln veur 't [[GNU Project]]. Sinds die tied hebt de warknemers en vrijwilligers van de FSF heur veurnamelk bezigeholden mit juridische en structurele zaken umme de vrije software-beweging verdan te helpen. De stichting perbeert daorbij op de eigen computers niks as vrije software te gebruken.

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Intellectuele-eigendomsrecht]]
[[Kategorie:Programmatuur]]
