[[Ofbeelding:River Garw.jpg|300px|thumb|right|n Afon Garw.]]
n '''Afon Garw''' ([[Engels]]:''River Garw'', det ''ruugn stroom'' beteknt) is nen [[revier|stroom]] in [[Kumrië]] den önnevear 19 km lang is. t Begön biej zinne [[kwel|kwelle]] in de heuweln ten neurdn van [[Blaengarw]] en end biej n [[samnloop]] met n [[Afon Ogwr]] en n [[Afon Llynfi]] biej [[Abercynffig]]. t Is eann van de drea wichtigste ziejstreume van n Afon Ogwr.

==Stroom==
t Begön in Blaengarw en geet deur de [[dorp|dörpskns]] [[Pontycymer]], [[Pontygog]], [[Lluest]], [[Braichycymer]], [[Tylagwn]], [[Langeinor]], [[Abergarw]] en an t end [[Brynmenyn]], woar t met n Afon Ogwr samngeet.

==Ziejstreume==
In t [[dal]] woarnoar n stroom nöamd is woardeur n stroom strömt kömt n antal [[bekke|bekn]] n stroom in. Disse streume bint an-geawn vanof de kwelle töt an n samnloop met n Afon Ogwr

*Nant Cwm Gwyn
*Ffynon Daren Goch
*Nant Cwm gweinen
*Cwm Nant Hir
*Nant Gelli Wern
*Nant Forch Wen
*Nant Garw Fechan
*Nant Lwyn cria
*Nant Y Cwrdu
*Nant Felin arw
*Cae Garw Drehir

==Industrie laanks n stroom==
De effektn van kolnmienn in t dal, zoowa det van kleaine femiliebedriefskns en grötte bedriefn, warn vreuger good te zeen. n Stroom bekömn vervuuld tö't peunt de't zwärt wörn, woardeur t n biejnoam "''Black River''" kriegn.

==Netuur==
Vreuger kömn in n stroom [[zalm|zälme]] veur samn met oare fiskn. Deur de industrialisoasie in t dal gung disse vort. Noe-an-n-dag kömt zee wier langzoam trög noe de kolnmienn slötn bint.

t Strömt ok deur [[Bryngarw Country Park]], n netuurreservoat woar völle verskilnde seurte vögel zeen wörn könt.

==Oawerstreumign==
A't veur nen langn tied zwoar reagnt kän n Afon Garw mangs boetn de euver goan, ok in de dörpe. Ömdet de measte dörpe heuger an n dalwand ligt wört d'r mangs wenig heale dörpe oawerstreumd, moar de loager-lean huuze könt nöch wa oawerstroomn. n Hoes det biej ne [[hangbrögge]] veur keender stöand is plat-geujd ömde't te voak oawerstreumn. De ziejbekn könt ok zear plötslig boetn de euver goan.

[[Kattegerie:Tweants artikel]]
[[Kattegerie:Stroom in Kumrië]]
