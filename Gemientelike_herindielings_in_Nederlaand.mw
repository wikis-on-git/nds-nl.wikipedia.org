[[Bestaand:2015-NL-Gemeenten-2500px.png|thumb|Gemientenaemen en -greenzen per 2015]]
In '''[[Nederlaand]]''' hebben der in de negentiende, en veural in de twintigste ieuw vule '''[[gemientelike herindieling]]s''' west, waorbi'j t antal [[gemiente (bestuur)|gemienten]] stark weerommelopt. 

== Achtergronden ==
Hoewel der al vanof de negentiende ieuw, in t begin n bitter betien en op slim kleine skaole, herindielings plakvunnen, is veural vanof de jaoren zeuventig van de twintigste ieuw t antal en de skaole van de herindieling zachies an toeneumen. Dit haank saemen mit de toenaeme van t antal bevoegdheden dat overdregen wordde en t veraanderde ideaolbield dat de overhied had van de gemiente. Begin jaoren tachtig was n inwonertal van minstens 5000 nog de richtliende bi'j herindielings, an t aende van de jaoren negentig was dat 25.000 inwoners of meer. 

Inmiddels hebben in hiel Nederlaand al herindielings plakvunnen. Pattie plakken hebben zels al meerdere herindielings mitmaekt, aandere wisten de daans te ontspringen. Bi'j t trekken van de ni'je greenzen haank vule of van politieke keuzes op nasionaol of regionaol nivo.

t Verzet vanuut de bevolking tegen herindielings het altied aordig groot west, veural as kleine gemienten bi'j grote gemienten daon wordden. De miening van de bevolking wordde daorbi'j vaeke negeerd, zels bi'j n referendum.

== Geskiedenis van gemientelike herindielings ==
* [[1961]] - [[Skouwen-Doewenlaand|Skouwen-Doevelaand]] (Zld)
* [[1966]] - [[Goeree-Overflakkee]] (Z-H); [[Walcheren]](Zld)
* [[1970]] - [[Zeeuws-Vlaonderen]] en [[Zuud-Bevelaand]] (Zld); Waeterlaand (N-H)
* [[1971]] - [[Tholen]] (Zld)
* [[1973]] - [[Kop van Overiessel]]
* [[1974]] - [[Zaonstreke]] (N-H)
* [[1978]] - Westelike [[Betuwe]] (Gld)
* [[1979]] - [[West-Frieslaand]] (N-H)
* [[1980]] - [[Voorne-Putten]] (Z-H)
* [[1982]] - Zuud-[[Limburg]]
* [[1984]] - Perveensie Frieslaand; [[Hoekse Weerd]] (Z-H)
* [[1985]] - [[Krimpenerweerd]] (Z-H); [[Riek van Nijmegen]] (Gld, deels 1984)
* [[1986]] - [[Alblasserweerd]] en [[Viefherelaanden]] (Z-H)
* [[1989]] - Westelik diel Utrecht
* [[1990]] - Perveensie Grunnen; [[Kop van Noord-Hollaand]]
* [[1991]] - Midden-Hollaand (Z-H); Midden-Limburg
* [[1997]] - Perveensie [[Noord-Braobaant]] (diels 1993 t/m 1996); perveensie Zeelaand (diels 1995)
* [[1998]] - Perveensie [[Drenthe]]
* [[1999]] - [[Bommelerweerd]] (Gld)
* [[2001]] - Perveensie [[Overiessel]]; regio's Den Haag, Utrecht en Venlo; Oostelike Betuwe (Gld, diels [[2002]])
* [[2003]] - [[Zeeuws-Vlaonderen]]
* [[2004]] - [[Westlaand]] (Z-H)
* [[2005]] - [[Achterhook|Achterhoek]], [[Liemers]] (Gld); [[Daeventer|Deventer]] en [[Battmen]] (Overiessel)
* [[2006]] - [[Utrechtse Heuvelrug (gemeente)|Utrechtse Heuvelrug]]
* [[2007]] - [[West-Frieslaand]] (N-H, diels 2006), Midden-Limburg
* [[2009]] - [[Bloomendaal (Noord-Hollaand)|Bloemedael]] en [[Kaag en Braassem]]
* [[2010]] - Noord-, Midden-Limburg, [[Zuudplas]]  en [[Karibies Nederlaand]]
* [[2011]] - [[Zuudwest-Frieslaand]], [[De Ronde Vaenen|De Ronde Venen]], [[Stichtse Vecht]], [[Medemblik]], [[Bodegraven-Reeuwiek]], [[Oss]] en [[Eijsden-Margraoten]]
* [[2012]] - [[Hollaands Krone]]
* [[2013]] - [[Schagen|Skagen]], [[Goeree-Overflakkee]] en [[Meulenweerd]]
* [[2014]] - [[Alphen an den Rijn|Alphen an de Rijn]], [[De Friese Meren]], [[Liwwadden|Liwwarden]] en [[Et Vene]]
* [[2015]] - [[Alkmaar]], [[Groesbeek]], [[Nisseweard|Nisseweerd]], [[Krimpenerweard|Krimpenerweerd]], [['s-Hertogenbosch (gemeente)|'s-Hertogenbosch]], [[Oss]]
* [[2016]] - [[Edam-Volendam]] en [[Gooise Meren]]
* [[2017]] - [[Meierijstad]] en [[Slochter]] en [[Grunnen (gemainte)|Grunnen]] (grenskorreksie).

== Komende herindelingen ==
In de perveensies [[Drenthe]], [[Flevolaand]], [[Limburg (Nederlaand)|Limburg]], [[Overiessel]] en [[Zeelaand]] staon op dit stuit gien herindielings op de agenda. In [[Frieslaand]], [[Gelderlaand]], [[Grunnen (provìnzie)|Grunningen]], [[Noord-Braobaant]], [[Noord-Hollaand]], [[Utrecht (provinsie)|Utrecht]] en [[Zuud-Hollaand]] wordt over herindieling spreuken op de korte of middellange termien.

===2018===
* [[Frieslaand]]: 
** [[Menaldumediel]], [[Franekerediel]] en [[Et Bildt|t Bildt]] hebben besleuten om per 1 jannewaori 2018 te fuseren tot de gemiente [[Waadhoeke]]. Ok de dörpen [[Welsriep]], [[Winsum (Frieslaand)|Winsum]], [[Baijum]] en [[Spannum]] van gemiente Littenserediel, sluten him bi'j disse ni'je gemiente an (zie ok direkt hieronder).
** [[Littenserediel]] wil opdield worden in [[Zuudwest-Frieslaand]], [[Liwwadden (gemiente)|Liwwarden]] en de ni'je fusiegemiente 'Waadhoeke'.
** in n volksraodpleging op 30 jannewaori 2013 hebben de inwoners van de gemiente [[Liwwadderediel|Liwwarderediel]] him in grote meerderhied uutspreuken veur ansluting bi'j de gemiente Liwwarden en disse keuze is twie weken laeter deur de gemienteraod vaastelegd. Ok zullen tien dörpen van Littenserediel an de ni'je fusiegemiente toevoegd worden.
** De overige vieftien dörpen van Littenserediel zullen bi'j de gemiente [[Zuudwest-Frieslaand]] daon worden.
* [[Gelderlaand]]: de gemienten [[Rijnwaarden]] en [[Zevenaar]] hebben besleuten om per 1 jannewaori 2018 te fuseren tot de ni'je gemiente Zevenaar.
* [[Grunnen (provìnzie)|Grunningen]]: 
**[[Vlagtwedde (gemainte)|Vlagtwedde]] en [[Wedde-Bennewold|Wedde-Bennewoold]] hebben besleuten om per [[1 jannewaori]] [[2018]] te fuseren tot de gemiente [[Westerwoolde (gemeinte)|Westerwoolde]].
** De gemienten [[Hoogezaand-Sapmeer]], [[Menterwolde|Menterwoolde]] en [[Slochter]] hebben besleuten om per 1 jannewaori 2018 te fuseren tot de gemiente [[Midden-Grunnen|Midden-Grunningen]].

===2019===
* Frieslaand: 
** [[Dongerediel]], [[Ferwerderediel]] en [[Köllumerland en Nijkruusland|Köllumerlaand en Ni'jkruuslaand]] hebben besleuten om te fuseren tot ien gemiente in Noordoost-Frieslaand, de inwoners kunnen tiedens de [[Twiede Kaemerverkiezings]] van [[2017]] n gemientenaeme kiezen. In eerste instaansie was [[Dantumediel]] ok bi'j de herindieling betrokken, mar die gemiente het besleuten zelsstaandig te blieven.<ref>[http://www.rtvnof.nl/raad-dantumadiel-stemt-tegen-bestuurlijke-fusie/ Raod Dantumediel stemt tegen bestuurlike fusie], ''RTV Noordoost-Friesland'', 29 meert 2016</ref>
*Gelderland:
** Op 6 oktober 2016 hebben de gemienteraoden van [[Geldermalsen (gemeente)|Geldermalsen]], [[Lingewaal]] en [[Neerijnen]] besleuten te gaon fuseren.<ref>[http://www.rd.nl/vandaag/binnenland/akkoord-herindeling-gemeenten-bij-geldermalsen-1.1133238. Akkoord herindieling gemienten bi'j Geldermalsen] ''Reformatorisch Dagblad'', 7 oktober 2016</ref> De streefdaotum veur de fusie is 1 jannewaori 2019.
* Grunningen:
** De gemienten [[Grodegast]], [[Leek (Grunnen)|Leek]], [[Moarum|Maorum]] en [[Zuudhörn]] hopen per 1 jannewaori 2019 te fuseren tot de ni'je gemiente [[Westerkertier]].<ref>[http://www.rtvnoord.nl/nieuws/160761/Door-WhatsApp-is-fusie-van-Westerkwartier-gemeenten-stap-dichterbij Deur WhatsApp is fusie van Westerkertiegemienten stap dichterbi'j]</ref>
** De gemienten [[Beem]], [[De Marne]], [[Winzum (gemainte)|Winsum]] en [[Emsmond]] gaon per 1 jannewaori 2019 fuseren. De gemienteraoden van de vier gemienten hebben daor in oktober 2016 mit instemd. De warknaeme van de fusiegemiente is [[Hoogelaand (gemainte)|Hoogelaand]]. Middag-Humsterlaand gaot vanof 2019 diel uutmaeken van de ni'j te vörmen gemiente Westerkertier. Eerder weren de gemienten tegere mit [[n Daam|Appingedam]], [[Delfziel]] en [[Loppersom]] in gesprek over n fusie tussen disse zeuven gemienten (de G7-gemiente), mar disse gesprekken leupen op niks uut.<ref>[http://www.rtvnoord.nl/nieuws/168923/Kogel-is-door-de-kerk-Bedum-De-Marne-Winsum-en-Eemsmond-fuseren t Is rond: Bedum, De Marne, Winsum en Eemsmond fuseren] ''RTV Noord'', 13 oktober 2016</ref>
** De gemienten [[Grunnen (gemainte)|Grunningen]] en [[Ten Boer]] hebben in november 2015 besleuten om n fusie tussen beide gemienten te onderzuken. De gemiente [[Hoaren (gemainte)|Haoren]] wol zelsstaandig blieven, mar de perveensie het dudelik maekt dat Haoren niet zelsstaandig kan blieven, t wordt dus dwongen tot n fusie mit Grunningen, Ter Boer en n diel van [[Slochter]] (Meerstad). As de plannen deurgaon is de fusiegemeente per 1 jannewaori 2019 n feit.<ref>[https://www.oogtv.nl/2016/06/haren-gedwongen-tot-fusie-met-groningen-en-ten-boer/ Haoren dwongen tot fusie mit Grunningen en Ter Boer]</ref>
* [[Limburg (Nederlaand)|Limburg]]:
** De gemienten [[Onderbanken|Onderbaanken]], [[Nuth (gemeente)|Nuth]] en [[Schinnen (gemeente)|Schinnen]] gaon per 1 jannewaori 2019 fuseren.<ref>[http://www.l1.nl/nieuws/330731-l1nws-onderbanken-nuth-en-schinnen-akkoord-met-fusie L1NWS: Onderbanken, Nuth en Schinnen akkoord mit fusie], ''L1'', 2 november 2016</ref>.
* Noord-Braobaant
** De gemienten [[Aolburg]], [[Warkendam]] en [[Woudrichem]] zullen op 1 jannewaori 2019 fuseren tot de ni'je gemiente [[Altenao (gemiente)|Altenao]].<ref>[http://www.bd.nl/regio/waalwijk-heusden-e-o/werkendam/nieuwe-naam-van-fusiegemeente-wordt-altena-1.6675029 Ni'je naeme van fusiegemiente wordt Altenao] ''Brabants Dagblad'', 24 november 2016</ref> Dit hebben alle drie de gemienteraoden besleuten op 26 jannewaori 2016.<ref>[http://www.samenwerkendegemeenten-aww.nl/ samenwerkende gemeenten aww] ''Gezamenlike webstee van de saemenwarkende gemienten Aolburg, Warkendam en Woudrichem''</ref>
* [[Noord-Hollaand]]: 
** De gemienten [[Haorlemmerliede en Spaornwolde|Haorlemmerliede en Spaornwoolde]] en [[Haorlemmermeer]] hebben in desember 2016 besleuten te gaon fuseren tot de ni'je gemiente Haorlemmermeer, de streefdaotum is 1 jannewaori 2019. 
* [[Utrecht (provinsie)|Utrecht]]/[[Zuud-Hollaand]]: op [[10 november]] [[2015]] hebben de Zuud-Hollaandse gemienten [[Zederik]] en [[Leerdam]] en t Utrechtse [[Vianen]] besleuten n herindielingstrajekt in te gaon dat moet lieden tot ien gemiente Viefheerenlaanden. De fusie zal in 2019 plakvienen. De ni'je gemiente zal bi'j de perveensie Utrecht gaon heuren.
* Zuud-Holland: 
** De gemienten [[Giessenlaanden]] en [[Möllenweard|Meulenweerd]] hebben in november 2016 besleuten te fuseren. De fusie zal 1 jannewaori 2019 plakvienen.<ref>[http://www.rd.nl/vandaag/binnenland/raden-molenwaard-en-giessenlanden-stemmen-in-met-fusie-1.1353270 Raoden Meulenweerd en Giessenlaanden stemmen in mit fusie] ''Reformatorisch Dagblad'', 23 november 2016</ref>
** In de [[Hoeksche Weerd]] worden al enige tied diskussies voerd over n herindieling tussen de gemienten [[Binnenmaas]], [[Kromstrien]], [[Korendiek]], [[Oold-Beierlaand (gemeente)|Oold-Beierlaand]] en [[Strien]]. Naodat disse gesprekken niks opleverden het de perveensie Zuud-Hollaand de regie overneumen.<ref>[http://www.rijnmond.nl/nieuws/136861/Provincie-neemt-regie-over-bij-fusie-Hoeksche-Waard Perveensie nemt regie over bi'j fusie Hoeksche Weerd] ''RTV Rijnmond'', 7 jannewaori 2016</ref> In febrewaori 2017 besluten Perveensiaole Staoten over de fusie. Laeter dat jaor moeten de Eerste en Twiede Kaemer de knope deurhakken. De fusiegemiente Hoeksche Weerd zol dan per 1 jannewaori 2019 n feit wezen moeten.<ref>[http://www.ad.nl/hoeksche-waard/hoeksche-waard-in-2019-al-een-gemeente~ab10f591/ Hoeksche Weerd in 2019 al ien gemiente], ''Algemeen Dagblad'', 20 jannewaori 2017</ref>

== Rifferensies ==
<references/>

== Uutgaonde verwiezings ==
* [http://www.dans.knaw.nl/content/categorieen/publicaties/dans-data-guide-2 Repertorium van Nederlaandse gemienten vanof 1812]
* [http://www.cbs.nl/nl-NL/menu/methoden/classificaties/overzicht/gemeentelijke-indeling/2013/default.htm CBS: gemientelike herindielings en naemswiezigings sund 1995]
* [http://home.wxs.nl/~pagklein/gemhis.html Gemientelike en perveensiaole saemenvoegings, herindielings en naemswiezigings sund 1999]

{{Dialekt|stl||Algemiene Nedersaksiese Skriefwieze}}

[[Kategorie:Gemeente in Nederlaand]]
