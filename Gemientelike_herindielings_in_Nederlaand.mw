[[Bestaand:2015-NL-Gemeenten-2500px.png|thumb|Gemientenaemen en -greenzen per 2015]]
In '''[[Nederlaand]]''' hebben der in de negentiende, en veural in de twintigste ieuw vule '''[[gemientelike herindieling]]s''' west, waorbi'j t antal [[gemiente (bestuur)|gemienten]] stark weerommelopt. 

== Achtergronden ==
Hoewel der al vanof de negentiende ieuw, in t begin n bitter betien en op slim kleine skaole, herindielings plakvunnen, is veural vanof de jaoren zeuventig van de twintigste ieuw t antal en de skaole van de herindieling zachies an toeneumen. Dit haank saemen mit de toenaeme van t antal bevoegdheden dat overdregen wordde en t veraanderde ideaolbield dat de overhied had van de gemiente. Begin jaoren tachtig was n inwonertal van minstens 5000 nog de richtliende bi'j herindielings, an t aende van de jaoren negentig was dat 25.000 inwoners of meer. 

Inmiddels hebben in hiel Nederlaand al herindielings plakvunnen. Pattie plakken hebben zels al meerdere herindielings mitmaekt, aandere wisten de daans te ontspringen. Bi'j t trekken van de ni'je greenzen haank vule of van politieke keuzes op nasionaol of regionaol nivo.

t Verzet vanuut de bevolking tegen herindielings het altied aordig groot west, veural as kleine gemienten bi'j grote gemienten daon wordden. De miening van de bevolking wordde daorbi'j vaeke negeerd, zels bi'j n referendum.

== Geskiedenis van gemientelike herindielings ==
* [[1961]] - [[Skouwen-Doewenlaand|Skouwen-Doevelaand]] (Zld)
* [[1966]] - [[Goeree-Overflakkee]] (Z-H); [[Walcheren]](Zld)
* [[1970]] - [[Zeeuws-Vlaonderen]] en [[Zuud-Bevelaand]] (Zld); Waeterlaand (N-H)
* [[1971]] - [[Tholen]] (Zld)
* [[1973]] - [[Kop van Overiessel]]
* [[1974]] - [[Zaonstreke]] (N-H)
* [[1978]] - Westelike [[Betuwe]] (Gld)
* [[1979]] - [[West-Frieslaand]] (N-H)
* [[1980]] - [[Voorne-Putten]] (Z-H)
* [[1982]] - Zuud-[[Limburg]]
* [[1984]] - Perveensie Frieslaand; [[Hoekse Weerd]] (Z-H)
* [[1985]] - [[Krimpenerweerd]] (Z-H); [[Riek van Nijmegen]] (Gld, deels 1984)
* [[1986]] - [[Alblasserweerd]] en [[Viefherelaanden]] (Z-H)
* [[1989]] - Westelik diel Utrecht
* [[1990]] - Perveensie Grunnen; [[Kop van Noord-Hollaand]]
* [[1991]] - Midden-Hollaand (Z-H); Midden-Limburg
* [[1997]] - Perveensie [[Noord-Braobaant]] (diels 1993 t/m 1996); perveensie Zeelaand (diels 1995)
* [[1998]] - Perveensie [[Drenthe]]
* [[1999]] - [[Bommelerweerd]] (Gld)
* [[2001]] - Perveensie [[Overiessel]]; regio's Den Haag, Utrecht en Venlo; Oostelike Betuwe (Gld, diels [[2002]])
* [[2003]] - [[Zeeuws-Vlaonderen]]
* [[2004]] - [[Westlaand]] (Z-H)
* [[2005]] - [[Achterhook|Achterhoek]], [[Liemers]] (Gld); [[Daeventer|Deventer]] en [[Battmen]] (Overiessel)
* [[2006]] - [[Utrechtse Heuvelrug (gemeente)|Utrechtse Heuvelrug]]
* [[2007]] - [[West-Frieslaand]] (N-H, diels 2006), Midden-Limburg
* [[2009]] - [[Bloomendaal (Noord-Hollaand)|Bloemedael]] en [[Kaag en Braassem]]
* [[2010]] - Noord-, Midden-Limburg, [[Zuudplas]]  en [[Karibies Nederlaand]]
* [[2011]] - [[Zuudwest-Frieslaand]], [[De Ronde Vaenen|De Ronde Venen]], [[Stichtse Vecht]], [[Medemblik]], [[Bodegraven-Reeuwiek]], [[Oss]] en [[Eijsden-Margraoten]]
* [[2012]] - [[Hollaands Krone]]
* [[2013]] - [[Schagen|Skagen]], [[Goeree-Overflakkee]] en [[Meulenweerd]]
* [[2014]] - [[Alphen an den Rijn|Alphen an de Rijn]], [[De Friese Meren]], [[Liwwadden|Liwwarden]] en [[Et Vene]]
* [[2015]] - [[Alkmaar]], [[Groesbeek]], [[Nisseweard|Nisseweerd]], [[Krimpenerweard|Krimpenerweerd]], [['s-Hertogenbosch (gemeente)|'s-Hertogenbosch]], [[Oss]]
* [[2016]] - [[Edam-Volendam]] en [[Gooise Meren]]

== Komende herindelingen ==
In de perveensies [[Drenthe]], [[Flevolaand]], [[Limburg (Nederlaand)|Limburg]], [[Overiessel]] en [[Zeelaand]] staon op dit stuit gien herindielings op de agenda. In [[Frieslaand]], [[Gelderlaand]], [[Grunnen (provìnzie)|Grunningen]], [[Noord-Braobaant]], [[Noord-Hollaand]], [[Utrecht (provinsie)|Utrecht]] en [[Zuud-Hollaand]] wordt over herindieling spreuken op de korte of middellange termien.

===2017===
* [[Noord-Braobaant]]: de gemienten [[Schijndel]], [[Sint-Oedenrode]] en [[Veghel (gemeente)|Veghel]] hebben in november 2013 tegere besleuten n herindielingstrajekt in te gaon dat moet leiden tot ien gemiente in 2017.<ref>[http://www.ed.nl/regio/best-e-o/sint-oedenrode/historisch-besluit-van-raad-sint-oedenrode-fusie-in-2017-is-feit-1.4827073 Histories besluut van raod Sint-Oedenrode: fusie in 2017 is feit]</ref><ref>[http://www.bd.nl/regio/regio-oss-en-uden/veghel/fusietraject-veghel-schijndel-en-sint-oedenrode-kan-van-start-gemeenteraden-positief-1.4118442?ref=regio_den-bosch-en-omgeving_schijndel_artikel-bekijk_ook Fusietrajekt Veghel, Schijndel en Sint Oedenrode kan van start], ''Brabants Dagblad'', 28 november 2013</ref> Op 4 november 2014 wordde de naeme van de fusiegemiente bekendmaekt: [[Meierijstad]]. Disse naeme is keuzen nao n stemming onder de bevolking.<ref>[http://www.bd.nl/regio/regio-oss-en-uden/veghel/blijdschap-over-naam-meierijstad-voor-fusiegemeente-1.4610617 Bliedens over naeme Meierijstad veur fusiegemiente], ''Brabants Dagblad'', 4 november 2014</ref>

===2018===
* [[Frieslaand]]: 
** [[Menaldumediel]], [[Franekerediel]] en [[Et Bildt|t Bildt]] hebben besleuten om per 1 jannewaori 2018 te fuseren tot de gemiente [[Waadhoeke]] (zie ok direkt hieronder).
** [[Littenserediel]] wil opdield worden in [[Zuudwest-Frieslaand]], [[Liwwadden (gemiente)|Liwwarden]] en de ni'je fusiegemiente 'Waadhoeke'.
** in n volksraodpleging op 30 jannewaori 2013 hebben de inwoners van de gemiente [[Liwwadderediel|Liwwarderediel]] him in grote meerderhied uutspreuken veur ansluting bi'j de gemiente Liwwarden en disse keuze is twie weken laeter deur de gemienteraod vaastelegd. 
* [[Grunnen (provìnzie)|Grunningen]]: grootskaolige herindieling in de hiele perveensie. Gedacht wordt an n vermindering naor zes gemienten. De kommende jaoren moet t veerder uutwarkt worden.<ref>[http://www.provinciegroningen.nl/actueel/dossiers/gemeentelijke-herindeling/achtergronden/ Perveensie Grunningen - Gemientelike herindielings - Aachtergronden]</ref>
**[[Vlagtwedde (gemainte)|Vlagtwedde]] en [[Wedde-Bennewold|Wedde-Bennewoold]] hebben besleuten om per [[1 jannewaori]] [[2018]] te fuseren tot de gemiente [[Westerwoolde (gemeinte)|Westerwoolde]].
** De gemienten [[Hoogezaand-Sapmeer]], [[Menterwolde|Menterwoolde]] en [[Slochter]] hebben besleuten om per 1 jannewaori 2018 te fuseren tot de gemiente [[Midden-Grunnen|Midden-Grunningen]].
* [[Gelderlaand]]: de gemienten [[Rijnwaarden]] en [[Zevenaar]] hebben besleuten om per 1 jannewaori 2018 te fuseren.
* [[Utrecht (provinsie)|Utrecht]]/[[Zuud-Hollaand]]: op [[10 november]] [[2015]] hebben de Zuud-Hollaandse gemienten [[Zederik]] en [[Leerdam]] en t Utrechtse [[Vianen]] besleuten n herindielingstrajekt in te gaon dat moet leiden tot ien gemiente Viefheerenlaanden. De fusie zal grootkaans in 2018 plakvienen. Tot welke perveensie de ni'je gemiente beheuren gaot is nog ondudelik.

===2019===
* Frieslaand: 
** [[Dongerediel]], [[Ferwerderediel]] en [[Köllumerland en Nijkruusland|Köllumerlaand en Ni'jkruuslaand]] hebben besleuten om te fuseren tot de gemiente [[Noordoost-Frieslaand]]. In eerste instaansie was [[Dantumediel]] ok bi'j de herindieling betrokken, mar die gemiente het besleuten zelsstaandig te blieven.<ref>[http://www.rtvnof.nl/raad-dantumadiel-stemt-tegen-bestuurlijke-fusie/ Raod Dantumediel stemt tegen bestuurlike fusie], ''RTV Noordoost-Friesland'', 29 meert 2016</ref>
* Grunningen:
** De gemienten [[Grodegast]], [[Leek (Grunnen)|Leek]], [[Moarum|Maorum]] en [[Zuudhörn]] hopen per 1 jannewaori 2019 te fuseren tot de ni'je gemiente [[Westerkertier]].<ref>[http://www.rtvnoord.nl/nieuws/160761/Door-WhatsApp-is-fusie-van-Westerkwartier-gemeenten-stap-dichterbij Deur WhatsApp is fusie van Westerkertiegemienten stap dichterbi'j]</ref>
** De gemienten [[Grunnen (gemainte)|Grunningen]] en [[Ten Boer]] hebben in november 2015 besleuten om n fusie tussen beide gemienten te onderzuken. De gemiente [[Hoaren (gemainte)|Haoren]] wol zelsstaandig blieven, mar de perveensie het dudelik maekt dat Haoren niet zelsstaandig kan blieven, t wordt dus dwongen tot n fusie mit Grunningen, Ter Boer en n diel van [[Slochter]] (Meerstad). As de plannen deurgaon is de fusiegemeente per 1 jannewaori 2019 n feit.<ref>[https://www.oogtv.nl/2016/06/haren-gedwongen-tot-fusie-met-groningen-en-ten-boer/ Haoren dwongen tot fusie mit Grunningen en Ter Boer]</ref>
* [[Noord-Hollaand]]: 
** De gemienten [[Haorlemmerliede en Spaornwolde|Haorlemmerliede en Spaornwoolde]] en [[Haorlemmermeer]] gaon fuseren, de streefdaotum daorveur is 1 jannewaori 2019. 
* Zuud-Holland: 
** De gemienten [[Giessenlaanden]] en [[Möllenweard|Meulenweerd]] doen n onderzuuk om in de toekomst te fuseren. In september 2016, as t onderzuuk klaor is, besluten de gemienteraoden hier veerder over. As beide raoden instemmen kan de fusie op 1 jannewaori 2019 ingaon.<ref>[http://www.hetkontakt.nl/regio/alblasserwaard/36670/besluit-fusie-molenwaard-en-giessenlanden-in-september Besluut fusie Meulenweerd en Giessenlaanden in september] ''Het Kontakt'', 2 desember 2015</ref>
* Noord-Braobaant
** De gemienten [[Aolburg]], [[Warkendam]] en [[Woudrichem]] zullen op 1 jannewaori 2019 fuseren tot 1 ni'je gemiente in t [[Laand van Heusden en Altenao]]. Dit hebben alle drie de gemienteraoden besleuten op 26 jannewaori 2016.<ref>[http://www.samenwerkendegemeenten-aww.nl/ samenwerkende gemeenten aww] ''Gezamenlike webstee van de saemenwarkende gemienten Aolburg, Warkendam en Woudrichem''</ref>
* [[Limburg (Nederlaand)|Limburg]]:
** De gemienten [[Onderbanken|Onderbaanken]] en [[Schinnen (gemeente)|Schinnen]] gaon per 1 jannewaori 2019 fuseren.<ref>[http://www.1limburg.nl/fusie-schinnen-en-onderbanken-begin-2019 Fusie Schinnen en Onderbaanken begin 2019], ''1Limburg'', 4 desember 2015</ref>, de gemiente [[Nuth (gemeente)|Nuth]] het him der kortens bi'j ansleuten. <ref>[http://www.1limburg.nl/provincie-aan-tafel-met-gemeenten-over-fusieplannen Perveensie an taofel mit gemienten over fusieplannen]</ref>

== Rifferensies ==
<references/>

== Uutgaonde verwiezings ==
* [http://www.dans.knaw.nl/content/categorieen/publicaties/dans-data-guide-2 Repertorium van Nederlaandse gemienten vanof 1812]
* [http://www.cbs.nl/nl-NL/menu/methoden/classificaties/overzicht/gemeentelijke-indeling/2013/default.htm CBS: gemientelike herindielings en naemswiezigings sund 1995]
* [http://home.wxs.nl/~pagklein/gemhis.html Gemientelike en perveensiaole saemenvoegings, herindielings en naemswiezigings sund 1999]

{{Dialekt|stl||Algemiene Nedersaksiese Skriefwieze}}

[[Kategorie:Gemeente in Nederlaand]]
