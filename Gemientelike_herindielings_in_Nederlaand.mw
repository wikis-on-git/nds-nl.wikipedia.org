[[Bestaand:2021-NL-Gemeenten-basis-2500px.png|thumb|Gemientenaemen en -greenzen per 2021]]
In '''[[Nederlaand]]''' hebben der in de negentiende, en veural in de twintigste ieuw vule '''[[gemientelike herindieling]]s''' west, waorbi'j t antal [[gemiente (bestuur)|gemienten]] stark weerommelopt. 

== Achtergronden ==
Hoewel der al vanof de negentiende ieuw, in t begin n bitter betien en op slim kleine skaole, herindielings plakvunnen, is veural vanof de jaoren zeuventig van de twintigste ieuw t antal en de skaole van de herindieling zachies an toeneumen. Dit haank saemen mit de toenaeme van t antal bevoegdheden dat overdregen wordde en t veraanderde ideaolbield dat de overhied had van de gemiente. Begin jaoren tachtig was n inwonertal van minstens 5000 nog de richtliende bi'j herindielings, an t aende van de jaoren negentig was dat 25.000 inwoners of meer. 

Inmiddels hebben in hiel Nederlaand al herindielings plakvunnen. Pattie plakken hebben zels al meerdere herindielings mitmaekt, aandere wisten de daans te ontspringen. Bi'j t trekken van de ni'je greenzen haank vule of van politieke keuzes op nasionaol of regionaol nivo.

t Verzet vanuut de bevolking tegen herindielings het altied aordig groot west, veural as kleine gemienten bi'j grote gemienten daon wordden. De miening van de bevolking wordde daorbi'j vaeke negeerd, zels bi'j n referendum.

== Geskiedenis van gemientelike herindielings ==
* [[1961]] - [[Skouwen-Doewenlaand|Skouwen-Doevelaand]] (Zld)
* [[1966]] - [[Goeree-Overflakkee]] (Z-H); [[Walcheren]](Zld)
* [[1970]] - [[Zeeuws-Vlaonderen]] en [[Zuud-Bevelaand]] (Zld); Waeterlaand (N-H)
* [[1971]] - [[Tholen]] (Zld)
* [[1973]] - [[Kop van Overiessel]]
* [[1974]] - [[Zaonstreke]] (N-H)
* [[1978]] - Westelike [[Betuwe]] (Gld)
* [[1979]] - [[West-Frieslaand]] (N-H)
* [[1980]] - [[Voorne-Putten]] (Z-H)
* [[1982]] - Zuud-[[Limburg (Nederlaand)|Limburg]]
* [[1984]] - Perveensie Frieslaand; [[Hoekse Weerd]] (Z-H)
* [[1985]] - [[Krimpenerweerd]] (Z-H); [[Riek van Nijmegen]] (Gld, deels 1984)
* [[1986]] - [[Alblasserweerd]] en [[Viefherelaanden]] (Z-H)
* [[1989]] - Westelik diel Utrecht
* [[1990]] - Perveensie Grunnen; [[Kop van Noord-Hollaand]]
* [[1991]] - Midden-Hollaand (Z-H); Midden-Limburg
* [[1997]] - Perveensie [[Noord-Braobaant]] (diels 1993 t/m 1996); perveensie Zeelaand (diels 1995)
* [[1998]] - Perveensie [[Drenthe]]
* [[1999]] - [[Bommelerweerd]] (Gld)
* [[2001]] - Perveensie [[Overiessel]]; regio's Den Haag, Utrecht en Venlo; Oostelike Betuwe (Gld, diels [[2002]])
* [[2003]] - [[Zeeuws-Vlaonderen]]
* [[2004]] - [[Westlaand]] (Z-H)
* [[2005]] - [[Achterhook|Achterhoek]], [[Liemers]] (Gld); [[Daeventer|Deventer]] en [[Battmen]] (Overiessel)
* [[2006]] - [[Utrechtse Heuvelrug (gemeente)|Utrechtse Heuvelrug]]
* [[2007]] - [[West-Frieslaand]] (N-H, diels 2006), Midden-Limburg
* [[2009]] - [[Bloomendaal (Noord-Hollaand)|Bloemedael]] en [[Kaag en Braassem]]
* [[2010]] - Noord-, Midden-Limburg, [[Zuudplas]]  en [[Karibies Nederlaand]]
* [[2011]] - [[Zuudwest-Frieslaand]], [[De Ronde Vaenen|De Ronde Venen]], [[Stichtse Vecht]], [[Medemblik]], [[Bodegraven-Reeuwiek]], [[Oss]] en [[Eijsden-Margraoten]]
* [[2012]] - [[Hollaands Krone]]
* [[2013]] - [[Schagen|Skagen]], [[Goeree-Overflakkee]] en [[Meulenweerd]]
* [[2014]] - [[Alphen an den Rijn|Alphen an de Rijn]], [[De Friese Meren]], [[Liwwadden (gemiente)|Liwwarden]] en [[Et Vene (gemiente)|Et Vene]]
* [[2015]] - [[Alkmaar]], [[Groesbeek]], [[Nisseweard|Nisseweerd]], [[Krimpenerweard|Krimpenerweerd]], [['s-Hertogenbosch (gemeente)|'s-Hertogenbosch]], [[Oss]]
* [[2016]] - [[Edam-Volendam]] en [[Gooise Meren]]
* [[2017]] - [[Meierijstad]] en [[Slochter]] en [[Grunnen (gemainte)|Grunnen]] (grenskorreksie)
* [[2018]] - [[Liwwadden (gemiente)|Liwwadden]], [[Midden-Grunnen (gemainte)|Midden-Grunningen]], [[Zuudwest-Frieslaand]], [[Waadhoeke]], [[Westerwolde (gemainte)|Westerwolde]] en [[Zaender|Zevenaar]].
* [[2019]] - [[Noordoost-Frieslaand]], [[West Betuwe]], [[t Hoogelaand|Et Hogelaand]], [[Grunnen (gemainte)|Stad]], [[Westerkertier (gemainte)|Westerkertier]], [[Beekdaelen]], [[Altenao]], [[Haorlemmermeer]], [[Hooksen Weard|Hoeksche Weerd]], [[Möllenlaanden|Meulelaanden]], [[Noordwiek]] en [[Viefhearenlaanden|Viefheerenlaanden]].
* [[2021]] - [[Eemsdelta]]
* [[2022]] - [[Land van Cuijk]], [[Måshurst]] en [[Purmerend]]

== Kommende herindielings ==
In de perveensies [[Drenthe]], [[Flevolaand]], [[Limburg (Nederlaand)|Limburg]], [[Overiessel]] en [[Zeelaand]] staon op dit stuit gien herindielings op de agenda. In [[Frieslaand]], [[Gelderlaand]], [[Grunnen (provìnzie)|Grunningen]], [[Noord-Braobaant]], [[Noord-Hollaand]], [[Utrecht (provinsie)|Utrecht]] en [[Zuud-Hollaand]] wordt over herindieling spreuken op de korte of middellange termien.

===2021===
*Grunningen:
** Op 15 november 2018 hebben de gemienteraeden van [[Delfziel]], [[n Daam|Appingedam]] en [[Loppersum]] besleuten per 1 jannewaori 2021 saemen te voegen.<ref>[https://www.rtvnoord.nl/nieuws/201986/DAL-gemeenten-geven-jawoord-voor-fusie DAL-gemienten geven jawoord veur fusie] ''RTV Noord'', 29 november 2018</ref> Nao een verkiezing onder de inwoners van de drie gemienten in meert 2019 wordt ''Eemsdelta'' de naeme van de ni'je gemiente.<ref>[https://www.rtvnoord.nl/nieuws/205735/En-de-nieuwe-gemeentenaam-voor-Delfzijl-Appingedam-en-Loppersum-is Eemsdelta wordt de ni'je gemientenaeme]</ref>
* Noord-Braobaant: 
** De gemiente [[Haaren (gemeente)|Haaren]] het besleuten dat de gemiente per 1 jannewaori 2021 opheven zal worden. De vier dörpen worden daorbi'j verdield over 4 buurgemienten naemelik [[Boxtel]] ([[Esch (Haaren)|Esch]]), [[Tilburg]] ([[Biezenmortel]]), [[Vught]] ([[Helvoirt]]) en [[Oosterwiek (Noord-Braobant)|Oosterwiek]] (et dörp [[Haaren (Noord-Braobaant)|Haaren]]).<ref>[https://www.haaren.nl/home/herindeling-gemeente-haaren_42041/ Herindieling gemiente Haaren] ''Gemiente Haaren''.</ref>

===2022 of laeter===
*Noord-Hollaand:
** De kolleges van [[Beemster]] en [[Purmerend]] hebben op 4 september 2018 een bestuurlik akkoord sleuten om per 1 jannewaori 2022 te fuseren. De gemienteraod van Beemster besleut op 9 jannewaori 2018 om te fuseren. De raod van Purmerend het op 27 september 2018 instemd mit de fusie.
** Tiedens de gemienteraodsverkiezings in meert 2018 het der in de gemiente [[Weesp]] een volksraodpleging west, mit as resultaot dat de veurkeur van de inwoners van Weesp uut gaot naor ansluting bi'j de gemiente [[Amsterdam]] boven ansluting bi'j [[Gooise Meren]]. De gemienteraod het dit besluut overneumen. Veur de fusie zal der eerst een ambtelike fusie kommen. De bestuurlike fusie zal naor verwachting op 24 maart 2022 ingaon.<ref>[https://www.binnenlandsbestuur.nl/bestuur-en-organisatie/nieuws/weesp-gaat-fuseren-met-amsterdam.9584889.lynkx Weesp gaot fuseren mit Amsterdam] ''Binnenlands Bestuur'' 27 meert 2018</ref><ref>[https://www.parool.nl/amsterdam/fusie-weesp-amsterdam-wordt-het-2022-of-2026~b1204986/ Fusie Weesp-Amsterdam: wordt et 2022 of 2026?], ''Het Parool'', 10 september 2019</ref>
** Op 18 december 2018 hebben de gemienteraoden van [[Langediek]] en [[Heerhugoweerd]] de intentie uutspreuken om tot een bestuurlike fusie te kommen. As diel van de veurbereiding zal al eerder een ambtelike fusie angaon worden.<ref>[https://web.archive.org/web/20190126164418/https://www.gemeentelangedijk.nl/Bestuur_en_Organisatie:CN95ftYfQNyVo1g4dOILQA/Bestuurlijke_toekomst/Intentie_raad_van_Langedijk_voor_bestuurlijke_fusie webstee Gemiente Langediek 21 december 2018]</ref>
* Noord-Braobaant:
** De gemienteraoden van [[Landerd]] en [[Uden]] hebben op 8 november 2018 de intentie uutspreuken te fuseren per 2022, ze bunt op 1 januari 2022 efuseerd töt de gemeente Maoshorst. In een volksraodpleging van de gemiente Landerd uut november 2015 keus 37% veur et saemenvoegen van de gemiente mit de buurgemienten [[Bernheze]] en [[Uden]] tot ien grote Maoshorstgemiente. De gemiente Bernheze zag dit liekewel niet zitten en uutaenlik is et perces vortzet mit alliend Uden.<ref>[https://www.bd.nl/uden-veghel-e-o/het-ja-woord-is-daar-uden-en-br-landerd-willen-samengaan~a308dbfa/ Et jawoord is daor: Uden en Landerd willen saemengaon] ''BD'' 8 november 2018</ref> Een diel van de inwoners van de gemiente Landerd zol liekewel greeg zien dat per dörp besleuten wordt of et dörp naor de gemiente Uden gaot of bi'j [[Oss]] voegd wordt. Deur heur ligging kortbi'j Oss binnen de dörpen [[Schaijk]] en [[Reek]] ok op die gemiente richt.<ref>[https://www.arenalokaal.nl/arena/nieuws/regio-oss-uden/landerd/actiecomite-voor-democratie-in-landerd-wil-referendum Aktiekomitee veur demokraotie wil volksraodpleging] ''Arenalokaal'' 6 december 2018</ref>
** De gemienten [[Boxmeer]], [[Cuijk]] en [[Sint Anthonis]] willen per 2022 fuseren. Eerder hebben alle 5 de gemienten in et [[Land van Cuijk|Laand van Cuijk]] over een fusie spreuken, [[Grave (gemeynde) |Grave]] en [[Mill en Sint Hubert]] hebben liekewel in september 2017 angeven een fusie mit 5 gemienten niet te zien zitten, laoter hebt ok disse gemeenten zich derbi-j aneslötten en op 1 januari 2022 kwam et töt ne fusie van disse vief gemeenten. De drie gemienten die wel saemen veerder willen hebben angeven de deure veur de andere twie zo lang meugelik eupen te holden.<ref>[https://www.gelderlander.nl/boxmeer/cuijk-boxmeer-en-sint-anthonis-per-1-januari-2022-een-gemeente~a26d9a6e/ Cuijk, Boxmeer en Sint Anthonis per 1 jannewaori 2022 ien gemiente], ''De Gelderlander'', 4 december 2018</ref>

== Rifferensies ==
<references/>

== Uutgaonde verwiezings ==
* [http://www.dans.knaw.nl/content/categorieen/publicaties/dans-data-guide-2 Repertorium van Nederlaandse gemienten vanof 1812]
* [http://www.cbs.nl/nl-NL/menu/methoden/classificaties/overzicht/gemeentelijke-indeling/2013/default.htm CBS: gemientelike herindielings en naemswiezigings sund 1995]
* [http://home.wxs.nl/~pagklein/gemhis.html Gemientelike en perveensiaole saemenvoegings, herindielings en naemswiezigings sund 1999]

{{Dialekt|stl||Algemene Nedersaksiese Schriefwieze}}

[[Kategorie:Gemeente in Nederlaand]]
