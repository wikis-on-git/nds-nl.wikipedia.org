[[Bestaand:2013-NL-Gemeenten-1900px.png|thumb|Gemientenaemen en -greenzen per 2013]]
In '''[[Nederlaand]]''' hebben der in de negentiende, en veural in de twintigste ieuw vule '''[[gemientelike herindieling]]s''' west, waorbi'j t antal [[gemiente (bestuur)|gemienten]] stark weerommelopt. 

== Achtergronden ==
Hoewel der al vanof de negentiende ieuw, in t begin n bitter betien en op slim kleine skaole, herindielings plakvunnen, is veural vanof de jaoren zeuventig van de twintigste ieuw t antal en de skaole van de herindieling zachies an toeneumen. Dit haank saemen mit de toenaeme van t antal bevoegdheden dat overdregen wordde en t veraanderde ideaolbield dat de overhied had van de gemiente. Begin jaoren tachtig was n inwonertal van minstens 5000 nog de richtliende bi'j herindielings, an t aende van de jaoren negentig was dat 25.000 inwoners of meer. 

Inmiddels hebben in hiel Nederlaand al herindielings plakvunnen. Pattie plakken hebben zels al meerdere herindielings mitmaekt, aandere wisten de daans te ontspringen. Bi'j t trekken van de ni'je greenzen haank vule of van politieke keuzes op nasionaol of regionaol nivo.

t Verzet vanuut de bevolking tegen herindielings het altied aordig groot west, veural as kleine gemienten bi'j grote gemienten daon wordden. De miening van de bevolking wordde daorbi'j vaeke negeerd, zels bi'j n referendum.

== Geskiedenis van gemientelike herindielings ==
* [[1961]] - [[Skouwen-Doevelaand]] (Zld)
* [[1966]] - [[Goeree-Overflakkee]] (Z-H); [[Walcheren]](Zld)
* [[1970]] - [[Zeeuws-Vlaonderen]] en [[Zuud-Bevelaand]] (Zld); Waeterlaand (N-H)
* [[1971]] - [[Tholen]] (Zld)
* [[1973]] - [[Kop van Overiessel]]
* [[1974]] - [[Zaonstreke]] (N-H)
* [[1978]] - Westelike [[Betuwe]] (Gld)
* [[1979]] - [[West-Frieslaand]] (N-H)
* [[1980]] - [[Voorne-Putten]] (Z-H)
* [[1982]] - Zuud-[[Limburg]]
* [[1984]] - Perveensie Frieslaand; [[Hoekse Weerd]] (Z-H)
* [[1985]] - [[Krimpenerweerd]] (Z-H); [[Riek van Nijmegen]] (Gld, deels 1984)
* [[1986]] - [[Alblasserweerd]] en [[Viefherelaanden]] (Z-H)
* [[1989]] - Westelik diel Utrecht
* [[1990]] - Perveensie Grunnen; [[Kop van Noord-Hollaand]]
* [[1991]] - Midden-Hollaand (Z-H); Midden-Limburg
* [[1997]] - Perveensie [[Noord-Braobaant]] (diels 1993 t/m 1996); perveensie Zeelaand (diels 1995)
* [[1998]] - Perveensie [[Drenthe]]
* [[1999]] - [[Bommelerweerd]] (Gld)
* [[2001]] - Perveensie [[Overiessel]]; regio's Den Haag, Utrecht en Venlo; Oostelike Betuwe (Gld, diels [[2002]])
* [[2003]] - [[Zeeuws-Vlaonderen]]
* [[2004]] - [[Westlaand]] (Z-H)
* [[2005]] - [[Achterhook|Achterhoek]], [[Liemers]] (Gld); [[Daeventer|Deventer]] en [[Battmen]] (Overiessel)
* [[2006]] - [[Utrechtse Heuvelrug (gemeente)|Utrechtse Heuvelrug]]
* [[2007]] - [[West-Frieslaand]] (N-H, diels 2006), Midden-Limburg
* [[2009]] - [[Bloomendaal (Noord-Hollaand)|Bloemedael]] en [[Kaag en Braassem]]
* [[2010]] - Noord-, Midden-Limburg, [[Zuudplas]]  en [[Karibies Nederlaand]]
* [[2011]] - [[Zuudwest-Frieslaand]], [[De Ronde Vaenen|De Ronde Venen]], [[Stichtse Vecht]], [[Medemblik]], [[Bodegraven-Reeuwiek]], [[Oss]] en [[Eijsden-Margraoten]]
* [[2012]] - [[Hollaands Krone]]
* [[2013]] - [[Schagen|Skagen]], [[Goeree-Overflakkee]] en [[Meulenweerd]]

== Komende herindelingen ==
In de perveensies [[Drenthe]], [[Flevolaand]], [[Limburg (Nederlaand)|Limburg]], [[Overiessel]] en [[Zeelaand]] staon op dit stuit gien herindielings op de agenda. In [[Frieslaand]], [[Gelderlaand]], [[Grunnen (provìnzie)|Grunningen]], [[Noord-Braobaant]], [[Noord-Hollaand]], [[Utrecht (provinsie)|Utrecht]] en [[Zuud-Hollaand]] wordt over herindieling spreuken op de korte of middellange termien.

=== 2014 ===
* [[Friesland]]: op 30 november 2010 het de gemienteraod van [[Boornsterhem]] t besluut neumen om de gemiente per 1 jannewaori 2014 op te heffen en te verdielen over de gemienten [[Liwwadden (gemeente)|Leeuwarden]],  [[Et Vene (gemiente)|t Vene]], [[Zuudwest-Frieslaand]], en de per die daotum ni'j te vormen gemiente [[De Friese Meren]]. Dit besluut is neumen naodat de buro's BügelHajema en WagenaarHoes onderzuuk daon hadden naor de toekomst van Boornsterhem en t kleezje van borgemeister en wethoolders de kommedaosie mitgeven hadden. De konklusie van t onderzuuk was dat t gien realisties alternatief was dat de gemiente Boornsterhem zelsstaandig kon blieven.<ref>[http://herindelingboarnsterhim.nl/item/herindeling-boarnsterhim.html Herindelingswebstee]</ref>
* Friesland: de gemienten [[Gaasterlaand-Sloten]], [[Lemsterlaand]], [[Scharsterlaand|Skarsterlaand]] en n diel van Boornsterhem zullen per 1 jannewaori 2014 fuseren tot de ni'je gemiente [[De Friese Meren]].<ref>[http://www.fusiedefriesemeren.nl Webstee De Friese Meren]</ref>
* [[Zuud-Hollaand]]: de gemientebesturen van [[Alphen an de Rien]], [[Boskoop]] en [[Rijnwoolde]] hebben mit instemming van de perveensie besleuten tot n fusie per 1 jannewaori 2014.<ref>[http://www.alphenaandenrijn.nl/Smartsite.shtml?id=75790 Alphen a/d Rien]</ref> Disse fusiegemiente zal de bestaonde naam ''Alphen aan den Rijn'' kriegen.<ref>[http://www.alphenaandenrijn.nl/Gemeente/Actueel/2013/Mei/Het_nieuwe_woordmerk_beweegt Gemiente Alphen an de Rien - t Ni'je woordmark beweegt]</ref>

=== 2015 ===
In 2015 staon de volgende gemientelike herindielings op de agenda. In de 16 betrökken gemienten zullen de gemienteraodsverkiezings in 2014 niet op 19 meert mar pas in november plaksvienen.<ref>[http://www.binnenlandsbestuur.nl/bestuur-en-organisatie/nieuws/langere-zittingsduur-fusiegemeenten.9149009.lynkx langere zittingsduur fusiegemienten] Binnenlands Bestuur 18 oktober 2013</ref>
* [[Noord-Hollaand]]: de gemienten [[Alkmaar]], [[Graft-De Riep]] en [[Scharmer|Skarmer]] fuseren op 1 jannewaori 2015 tot de ni'je gemiente Alkmaar. Op 15 meert 2012 besleut de gemiente [[Graft-De Riep]] as eerste om mit Alkmaar te fuseren.<ref>[http://www.dichtbij.nl/zaanstreek/regionaal-nieuws/artikel/2294940/graftde-rijp-kiest-voor-alkmaar.aspx?utm_source=Telegraaf&utm_medium=Crosspromotion&utm_term=Lijstartikel&utm_campaign=Telegraaf Graft-De Riep verkiest Alkmaar boven Zaonstad], Dichtbij.nl, 16 meert 2012</ref> Op 21 juni 2012 besleut de gemienteraod van Skarmer om ok te fuseren mit de gemiente Alkmaar.<ref>[http://www.alkmaar.nl/?id=56540 Gemienteraod Skarmer kiest veur fusie mit Alkmaar], Gemiente Alkmaar.nl, 22 juni 2012</ref>
* [[Gelderlaand]]: de gemienten [[Groesbeke]], [[Millingen an de Rien|Millingen]] en [[Ubbargen]]. De gemienteraoden van de drie gemienten hebben op 20 desember 2012 definitief besleuten om per 1 jannewaori 2015 te fuseren. Tiedens de herindielingsverkiezings veur de ni'je gemienteraod in november 2014 zal der ok n referendum hoolden worden over de ni'je naeme van de gemiente. De keuze gaot daorbi'j tussen ''Berg en Dal (Barg en Dal)'' en ''Groesbeek (Groesbeke)''.<ref>[http://www.mugherindeling.nl Webstee herindieling MUG-gemienten]</ref>
* [[Zuud-Hollaand]]: de gemienten [[Bernisse]] en [[Spiekenisse]] hebben in meert 2013 besleuten tot n fusie per 1 jannewaori 2015 onder de naeme [[Nisseweerd]]. De gemienteraod van Bernisse het nog n laeste poging daon om n grote gemiente [[Voorne-Putten]] te vormen, waorin ok de gemienten [[Hellevoetsluus]], [[Brielle]] en [[Westvoorne]] op zolden moeten gaon. Mar disse drie gemienten weren daor niet veur in.<Ref>[http://www.binnenlandsbestuur.nl/bestuur-en-organisatie/nieuws/fusiekogel-door-de-kerk.9012563.lynkx Fusiekogel door de kerk] Binnenlands Bestuur 28 meert 2013</ref>
* Zuud-Hollaand: de Krimpenerweerdgemienten [[Bargambacht]], [[Nederlek]], [[Oolderkarke]], [[Skoonhoven]] en [[Vlist]] moeten neffens t kammenet per 1 jannewaori 2015 fuseren. n Wetsveurstel wordt véúr 1 jannewaori 2014 naor de Twiede Kaemer stuurd.<ref>[http://www.binnenlandsbestuur.nl/bestuur-en-organisatie/nieuws/herindelingskogel-krimpenerwaard-door-kerk.9060978.lynkx Herindieling Krimpenerweerd n feit] Binnenlands Bestuur 5 juli 2013]</ref>
* [[Noord-Braobaant]]: de gemienteraod van [[Maasdonk]] het op 29 jannewaori 2013 keuzen veur n opsplitsing van de gemiente. Hierbi'j zal t dörp [[Geffen]] indield worden bi'j de gemiente [[Oss]] en de dörpen [[Nulaand]] en [[Vinkel]] bi'j de gemiente [['s-Hertogenbosch]]. De herindieling zal ingaon op 1 jannewaori 2015.<ref>[http://www.omroepbrabant.nl/?news/189343942/Verkiezingen+Den+Bosch+en+Oss+mogelijk+later+in+verband+met+herindeling+Maasdonk.aspx Herindieling Maasdonk]</ref>

== Referensies ==
<references/>

== Uutgaonde verwiezings ==
* [http://www.dans.knaw.nl/content/categorieen/publicaties/dans-data-guide-2 Repertorium van Nederlaandse gemienten vanof 1812]
* [http://www.cbs.nl/nl-NL/menu/methoden/classificaties/overzicht/gemeentelijke-indeling/2013/default.htm CBS: gemientelike herindielings en naemswiezigings sund 1995]
* [http://home.wxs.nl/~pagklein/gemhis.html Gemientelike en perveensiaole saemenvoegings, herindielings en naemswiezigings sund 1999]

{{Dialekt|stl||Algemiene Nedersaksiese Skriefwieze}}

[[Kategorie:Politiek]]
