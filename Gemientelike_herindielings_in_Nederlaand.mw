[[Bestaand:2013-NL-Gemeenten-1900px.png|thumb|Gemientenaemen en -greenzen per 2013]]
In '''[[Nederlaand]]''' hebben der in de negentiende, en veural in de twintigste ieuw vule '''[[gemientelike herindieling]]s''' west, waorbi'j t antal [[gemiente (bestuur)|gemienten]] stark weerommelopt. 

== Achtergronden ==
Hoewel der al vanof de negentiende ieuw, in t begin n bitter betien en op slim kleine skaole, herindielings plakvunnen, is veural vanof de jaoren zeuventig van de twintigste ieuw t antal en de skaole van de herindieling zachies an toeneumen. Dit haank saemen mit de toenaeme van t antal bevoegdheden dat overdregen wordde en t veraanderde ideaolbield dat de overhied had van de gemiente. Begin jaoren tachtig was n inwonertal van minstens 5000 nog de richtliende bi'j herindielings, an t aende van de jaoren negentig was dat 25.000 inwoners of meer. 

Inmiddels hebben in hiel Nederlaand al herindielings plakvunnen. Pattie plakken hebben zels al meerdere herindielings mitmaekt, aandere wisten de daans te ontspringen. Bi'j t trekken van de ni'je greenzen haank vule of van politieke keuzes op nasionaol of regionaol nivo.

t Verzet vanuut de bevolking tegen herindielings het altied aordig groot west, veural as kleine gemienten bi'j grote gemienten daon wordden. De miening van de bevolking wordde daorbi'j vaeke negeerd, zels bi'j n referendum.

== Geskiedenis van gemientelike herindielings ==
* [[1961]] - [[Skouwen-Doewenlaand|Skouwen-Doevelaand]] (Zld)
* [[1966]] - [[Goeree-Overflakkee]] (Z-H); [[Walcheren]](Zld)
* [[1970]] - [[Zeeuws-Vlaonderen]] en [[Zuud-Bevelaand]] (Zld); Waeterlaand (N-H)
* [[1971]] - [[Tholen]] (Zld)
* [[1973]] - [[Kop van Overiessel]]
* [[1974]] - [[Zaonstreke]] (N-H)
* [[1978]] - Westelike [[Betuwe]] (Gld)
* [[1979]] - [[West-Frieslaand]] (N-H)
* [[1980]] - [[Voorne-Putten]] (Z-H)
* [[1982]] - Zuud-[[Limburg]]
* [[1984]] - Perveensie Frieslaand; [[Hoekse Weerd]] (Z-H)
* [[1985]] - [[Krimpenerweerd]] (Z-H); [[Riek van Nijmegen]] (Gld, deels 1984)
* [[1986]] - [[Alblasserweerd]] en [[Viefherelaanden]] (Z-H)
* [[1989]] - Westelik diel Utrecht
* [[1990]] - Perveensie Grunnen; [[Kop van Noord-Hollaand]]
* [[1991]] - Midden-Hollaand (Z-H); Midden-Limburg
* [[1997]] - Perveensie [[Noord-Braobaant]] (diels 1993 t/m 1996); perveensie Zeelaand (diels 1995)
* [[1998]] - Perveensie [[Drenthe]]
* [[1999]] - [[Bommelerweerd]] (Gld)
* [[2001]] - Perveensie [[Overiessel]]; regio's Den Haag, Utrecht en Venlo; Oostelike Betuwe (Gld, diels [[2002]])
* [[2003]] - [[Zeeuws-Vlaonderen]]
* [[2004]] - [[Westlaand]] (Z-H)
* [[2005]] - [[Achterhook|Achterhoek]], [[Liemers]] (Gld); [[Daeventer|Deventer]] en [[Battmen]] (Overiessel)
* [[2006]] - [[Utrechtse Heuvelrug (gemeente)|Utrechtse Heuvelrug]]
* [[2007]] - [[West-Frieslaand]] (N-H, diels 2006), Midden-Limburg
* [[2009]] - [[Bloomendaal (Noord-Hollaand)|Bloemedael]] en [[Kaag en Braassem]]
* [[2010]] - Noord-, Midden-Limburg, [[Zuudplas]]  en [[Karibies Nederlaand]]
* [[2011]] - [[Zuudwest-Frieslaand]], [[De Ronde Vaenen|De Ronde Venen]], [[Stichtse Vecht]], [[Medemblik]], [[Bodegraven-Reeuwiek]], [[Oss]] en [[Eijsden-Margraoten]]
* [[2012]] - [[Hollaands Krone]]
* [[2013]] - [[Schagen|Skagen]], [[Goeree-Overflakkee]] en [[Meulenweerd]]
* [[2014]] - [[Alphen an den Rijn|Alphen an de Rijn]], [[De Friese Meren]], [[Liwwadden|Liwwarden]] en [[Et Vene]]
* [[2015]] - [[Alkmaar]], [[Groesbeek]], [[Nisseweard|Nisseweerd]], [[Krimpenerweard|Krimpenerweerd]], [['s-Hertogenbosch (gemeente)|'s-Hertogenbosch]], [[Oss]]

== Komende herindelingen ==
In de perveensies [[Drenthe]], [[Flevolaand]], [[Limburg (Nederlaand)|Limburg]], [[Overiessel]] en [[Zeelaand]] staon op dit stuit gien herindielings op de agenda. In [[Frieslaand]], [[Gelderlaand]], [[Grunnen (provìnzie)|Grunningen]], [[Noord-Braobaant]], [[Noord-Hollaand]], [[Utrecht (provinsie)|Utrecht]] en [[Zuud-Hollaand]] wordt over herindieling spreuken op de korte of middellange termien.

===2016===
* [[Noord-Hollaand]]: in 2012 is deur de gemiente [[Zeevang]] n offisieel verzuuk indiend bi'j de buurgemiente [[Edam-Volendam]] om te kommen tot n fusie, hier is deur Edam-Volendam mit instemd in meie 2013. De gemienten hebben in oktober 2013 de prosedure opstart om te kommen tot n fusie per 1 jannewaori 2016.<ref>[http://www.zeevang.nl/document.php?m=1&fileid=19063&f=b17cd6e2461d75b39400f4fe72b5db86&attachment=0&a=155 Konsept-herindielingsontwarp, gemiente Edam-Volendam en gemiente Zeevang, 19 september 2013]</ref>
* Noord-Hollaand: de gemienten [[Naarden]], [[Bussum]] en [[Muden]] bin n prosedure start om per 1 jannewaori 2016 te fuseren. De gemiente [[Weesp]] wordt niet bi'j disse fusie betrokken, wat eerder wel de bedoeling was.<ref>[http://www.rtvnh.nl/nieuws/124517/Procedure+fusie+Bussum,+Muiden+en+Naarden+van+start Prosedure fusie Bussum, Muden en Naarden van start, ''RTV Noord-Holland'', 6 november 2013]</ref> Op 20 oktober 2014 wordde nao n seleksie uut deur inwoners instuurde veurstellen bepaold, dat [[Gooise Meren]] de naeme wordt van de fusiegemiente ('Naarden-Bussum' en 'Naardingerlaand' weren de aandere kandidaoten).<ref>[http://www.bussumsnieuws.nl/lees/35541/gooise-meren-wordt-nieuwe-naam-fusiegemeente Gooise Meren wordt ni'je naeme fusiegemiente, ''BussumsNieuws.nl'', 20 oktober 2014]</ref><ref>[http://www.bussum.nl/alles-over-de-fusie/artikel/artikel/-d77292b0ec/ Gemiente Bussum - Beoordelingskommissie kiest top drie uut 389 naemen]</ref>

===2017===
* [[Noord-Braobaant]]: de gemienten [[Schijndel]], [[Sint-Oedenrode]] en [[Veghel (gemeente)|Veghel]] hebben in november 2013 tegere besleuten n herindielingstrajekt in te gaon dat moet leiden tot ien gemiente in 2017.<ref>[http://www.ed.nl/regio/best-e-o/sint-oedenrode/historisch-besluit-van-raad-sint-oedenrode-fusie-in-2017-is-feit-1.4827073 Histories besluut van raod Sint-Oedenrode: fusie in 2017 is feit]</ref><ref>[http://www.bd.nl/regio/regio-oss-en-uden/veghel/fusietraject-veghel-schijndel-en-sint-oedenrode-kan-van-start-gemeenteraden-positief-1.4118442?ref=regio_den-bosch-en-omgeving_schijndel_artikel-bekijk_ook Fusietrajekt Veghel, Schijndel en Sint Oedenrode kan van start], ''Brabants Dagblad'', 28 november 2013</ref> Op 4 november 2014 wordde de naeme van de fusiegemiente bekendmaekt: [[Meierijstad]]. Disse naeme is keuzen nao n stemming onder de bevolking.<ref>[http://www.bd.nl/regio/regio-oss-en-uden/veghel/blijdschap-over-naam-meierijstad-voor-fusiegemeente-1.4610617 Bliedens over naeme Meierijstad veur fusiegemiente], ''Brabants Dagblad'', 4 november 2014</ref>

===2018===
* [[Frieslaand]]: [[Menaldumediel]], [[Franekerediel]] en [[t Bildt]] bespreken n fusie mit as warknaeme [[Westergo (gemiente)|Westergo]] (zie ok direkt hieronder).
* Frieslaand: [[Littenserediel]] wil opdield worden in [[Zuudwest-Frieslaand]], [[Liwwadden (gemiente)|Liwwarden]] en de ni'je fusiegemiente 'Westergo'.
* Frieslaand: in n volksraodpleging op 30 jannewaori 2013 hebben de inwoners van de gemiente [[Liwwadderediel|Liwwarderediel]] him in grote meerderhied uutspreuken veur ansluting bi'j de gemiente Liwwarden en disse keuze is twie weken laeter deur de gemienteraod vaastelegd. 
* [[Grunnen (provìnzie)|Grunningen]]: grootskaolige herindieling in de hiele perveensie. Gedacht wordt an n vermindering naor zes gemienten. De kommende jaoren moet t veerder uutwarkt worden.<ref>[http://www.provinciegroningen.nl/actueel/dossiers/gemeentelijke-herindeling/achtergronden/ Perveensie Grunningen - Gemientelike herindielings - Aachtergronden]</ref>
**[[Vlagtwedde (gemainte)|Vlagtwedde]] en [[Wedde-Bennewold|Wedde-Bennewoold]] bin van plan te fuseren tot de gemiente [[Westerwoolde (gemeinte)|Westerwoolde]].<ref>[http://www.rtvstadskanaal.nl/2015/04/27/gemeente-westerwolde-stap-dichterbij-in-herindelingssoap/ Gemiente Westerwoolde stap dichterbi'j in herindielings-zieperiege]</ref>
**t Kolleezje van borgemeister en wethoolders en de gemienteraod van de Grunningse gemiente [[Hoaren (gemainte)|Haoren]] willen graeg fuseren mit t Drentse [[Tynaorl]], waor de perveensiegreens veur anpast zol moeten worden.<ref>[http://www.rtvdrenthe.nl/nieuws/college-haren-kiest-voor-fusie-met-tynaarlo Kolleezje Haoren kiest veur fusie mit Tynaorl], [[RTV Drenthe]], 15 desember 2014</ref><ref>[http://www.rtvdrenthe.nl/nieuws/meerderheid-raad-haren-wil-ook-fusie-met-tynaarlo Meerderhied raod Haoren kiest ok veur Tynaorl], RTV Drenthe, 12 jannewaori 2015</ref>
** De borgemeisters van de gemienten [[Hoogezaand-Sapmeer]], [[Menterwolde|Menterwoolde]] en [[Slochter]] hebben op 6 jannewaori 2015 n intensieverklaoring tekend om te fuseren. t Perses moet in 2018 klaor wezen. Der wordt nog zocht naor n naeme veur de fusiegemiente.<ref>[http://www.rtvnoord.nl/artikel/artikel.asp?p=143400 Verloving van HS, Slochter en Menterwoolde], ''RTV Noord'', 6 jannewaori 2015</ref><ref>[http://www.binnenlandsbestuur.nl/bestuur-en-organisatie/nieuws/schot-in-herindeling-oost-groningen.9466944.lynkx Skot in herindieling Oost-Grunningen]</ref>

== Referensies ==
<references/>

== Uutgaonde verwiezings ==
* [http://www.dans.knaw.nl/content/categorieen/publicaties/dans-data-guide-2 Repertorium van Nederlaandse gemienten vanof 1812]
* [http://www.cbs.nl/nl-NL/menu/methoden/classificaties/overzicht/gemeentelijke-indeling/2013/default.htm CBS: gemientelike herindielings en naemswiezigings sund 1995]
* [http://home.wxs.nl/~pagklein/gemhis.html Gemientelike en perveensiaole saemenvoegings, herindielings en naemswiezigings sund 1999]

{{Dialekt|stl||Algemiene Nedersaksiese Skriefwieze}}

[[Kategorie:Politiek in Nederlaand]]
