[[Ofbeelding:Perdix_perdix_(Marek_Szczepanek).jpg|300px|thumb|Petrieze]]
De '''petrieze''' ([[Latien]]: ''Perdix perdix'') is een [[voegels|akkervoegel]] uut de femilie van [[fezanten]] (''Phasianidae''). 

== Kenmarken ==
Een volwassen petrieze is ongeveer 30 centimeter groot. D'r poten bin gries, de kop is kestanjebruun liekas de keel. Mannetjes hem oek een kestanjebrune buukvlekke in de vorm van een hoefiezer. De vrouwtjes hem een kleinere vlekke; de jongen hem gien vlekke. Veur de reste is der minnig verschil tussen mannetjes en vrouwtjes (in tegenstelling tot bie de [[gewone fezante]]).

== Leefgebied ==
De petrieze is een [[standvoegel]] dee in 't overgrote deel van [[Europa (continent)|Europa]] veurkump, waoronder in [[Nederlaand]] en [[België]]. Uutzonderingen bin 't [[Iberisch schiereilaand]], [[Scandinavië|Noord-Scandinavië]] en [[Griekenlaand|Zuud-Griekelaand]]. 

Petriezen koemen veural in kleinschaolige open terreinen veur, zoas weilanen, akkers en braokliggende terreinen mit houtwallen of [[hège]]n. Ze breujen op 't [[gres]], [[heed (vegetasie)|heed]], in [[moor (toponiem)|moerassen]], dunen en lege bargen. 

== Rooie Lieste ==
De petrieze steet op de Rooie Lieste van bedreigen en kwetsbaore voegelsoorten in Nederlaand. De petrieze hef de staotus 'kwetsbaor'. 't Antal petriezen in Nederlaand is stark of-eneumen. Op dit mement bin der nog mar 10.000 brotpaoren. 

De reden hierveur is ondere aandere dat ze een gebrek an [[insektn|insekken]] hem, wat weer kump deurdat der krap genog bloemrieke overhoekjes bin. Butendat bin der neet genog stoppelakkers um te overwienteren. In 't brotseizoen gaon veul nessen deran deur 't meien.

Op de petrieze mag op dit mement in gien enkel seizoen ejeugen wonnen.

== Nedersaksisch ==
* [[Drèents]]: ''petries''
* [[Veluws]]: ''petries, petrieze''

== Uutgaonde verwiezingen ==
* [http://www.soortenbank.nl/soorten.php?soortengroep=vogels&record=Perdix+perdix SoortenBank.nl - beschrieving, ofbeeldingen en geluud]
* [http://www.vogelbescherming.nl Vogelbescherming Nederland]

{{Commons|Perdix perdix}}

[[Kategorie:West-Veluws artikel]]
[[Kategorie:Voegel]]
