'''Tiendeveine''' (Nederlaands: ''Tiendeveen'') is een dörp ien de Zuud-[[Drenthe|Drèentse]] gemiente [['t Oveine]]. 't Hef umdebi'j 800 ienwoaners en lig an 't [[Linthorst-Homankanaal]].

De name Tiendeveine kömp van de ofspraok det veur een tiende diel [[törf]] much wörden egraven. <sup>''Uutleg ewenst: deur wele?''</sup> Rond 1830 har Tiendeveine drei [[vene (grondsoorte)|veenvelden]] ("De Drei Veenen") die of-egraven wördden: 't Wijstersche, 't Spieringer en 't Drijbersche Tiendeveine. Ien 1849 köcht een groep van vier participaanten zeuvenhonderd bunder veengrond ien de zuudpunte van de gemiente [[Beilen]] um te laoten ofgraven. D'r kwaamp drokte tussen heur vieren en iene van de participaanten, [[Jan Coenraad Rahder]], kreeg het allentrecht op 't grondgebied. Hi'j stichtten d'r ien 1863 een [[schoele]] veur de kiender van zien waarkluden. Mit det 't veen ofegraven was, wördden Tiendeveine een boerendörp. Later hebt d'r heur ok mèensen evestigd die ien de febrieken an 't Oveine waarkten.

Teengswoordig hef Tiendeveine een golfbane.

De kienderboekenschriefster [[Janne IJmker]] is geboren op Tiendeveine.

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Plaots in Drenthe]]
