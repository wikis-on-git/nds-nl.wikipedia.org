{{Gemeente |
naam = Zwollerkärspel |
bestaansnaam vlagge = Flag of Zwollerkerspel, Netherlands.svg |
bestaansnaam wapen = Zwollerkerspel wapen.svg |
lokasie = |
previnsie = [[Oaveriessel]] |
heufplaose = [[Zwolle]] (pläätse van gemientehuus in de 20ste ieuw |  
oppervlak = 147,5 |
oppervlak laand = |
oppervlak waoter = |
inwoeners = 14.615 |
daotum inwoeners = 1967 |
dichtheid = 99 |
breedtegraod = 52/31/0/N |
lengtegraod = 6/5/0/E |
netnummer = |
postcode = |
webstee = |
}}
[[ofbeelding:Overzicht voorgevel met toren en rechter zijgevel met serre, villa - Zwolle - 20350457 - RCE.jpg|miniatuur|[[Gemientehuus]] van Zwollerkärspel (1916-1967) in [[Ter Pelkwijkpark]], in Hollaandse neo-renaissancestijl]]
[[ofbeelding:Raadhuis Zwollerkerspel.jpg|miniatuur|Et gemientehuus was een [[herenhuus]] ontwörpen deur S.J.H Troost en in 1884 was et bouwen van et herenhuus klaor<ref>https://rijksmonumenten.nl/monument/509844/herenhuis-in-hollandse-neo-renaissancestijl-1916-1967-gemeentehuis-van-zwollerkerspel/zwolle/</ref>|alt=]]
'''Zwollerkärspel''' was een gemiente die van [[1802]] töt [[1 augustus]] [[1967]] bestaon hef. De gemiente is hiernao opegaon in de toen bestaonde gemientes [[Heino (Roalte)|Heino]] (noe [[Raolte]]), [[Zwolle]], [[Iesselmuden]] (noe [[Kampen (Overiessel)|Kampen]]) en [[Asselt]] en [[Genemuden]] (noe [[Zwärtewäterlaand|Zwärtewäterlaand]]). De näme ''[[karspel|kärspel]]'' kump van et feit dät et gebied bi'j een [[Kaark (gebouw)|kärk]] heurden. De näme ''Zwolle'' kump weg van et feit dät de gemiente rondumme de stad Zwolle hen lag. De gemiente had in 1967 14.615 inwoners op een oppervlakte van 147,5 [[Vierkaante kilemeter|veerkaante kilometer]]. In [[1813]] had de gemiente nog 3500 inwoners. De gemiente had toen nog niet zien hudige vörm.<ref>https://www.archieven.nl/nl/zoeken?mivast=0&mizig=210&miadt=141&miaet=1&micode=0801&minr=10636340&miview=inv2</ref>

== Geschiedenisse töt de [[iezertied]] ==
Meer als 70.000 jaor eleden waren er [[Neanderthaler]]<nowiki/>s in [[Haorste]] te vinden. In de [[Bomhofsplas]] bint er in [[1988]] en [[1989]] resten van Neanderthalers evunden, waoronder een bewärkte [[voestbiele]]. Ook in [[Sekdoorn]] bint resten van Neanderthalers evunnen.<ref>Atlas van de Vecht, <nowiki>https://issuu.com/provicieoverijssel/docs/atlas_van_de_vecht_lr/56</nowiki></ref> Tiedens de iestieden was et alderbärstens kold. Uutendelik bint de Neanderthalers uut estörven. Ongeveer 40.000 jaor eleden bint de [[Homo sapiens|mederne meansen]] naor Europe ekommen vanuut et [[Midden-Oosten]]. Vöndsten van mederne meansen uut de grotten van Misliya en Apidima (185.000 en 210.000 jaor old) in [[Griekenland]] wiest er op dät er al mederne meansen in [[Uropa]] waren veur 40.000 jaor eleden.<ref>Apidima Cave fossils provide earliest evidence of ''Homo sapiens'' in Eurasia, https://www.nature.com/articles/s41586-019-1376-z</ref> Toen et klimaot wärmer wier, trökken de mederne meansen vanuut wat in et [[Engels]] ''Last Glacial Maximum refugia'' hiet op et noorden an.

Deur vöndsten in de baodem is ebleken dät de er in umgeaving van Zwollerkärspel tiedens de Ni'je Stientied ([[Neolithicum]]) meansen waren (zie ook [[Swifterbandcultuur]]). Disse vöndsten bint onder meer in [[Spoelde]], [[Weensum]] en [[Ittersumerbroek]] edaone. In Ittersumerbroek bint fiene pielespitsies van [[jager-verzamelaars]] evunden die uut de periode 2850-4200 v. Chr stamt. In de [[Bronstied]] was de situasie van et gebied slim veranderd, zoas uut een andere vöndst in Ittersumerbroek blik, wat de ''[[Woodhenge van Zwolle]]'' hiet. Disse kere waren er gien resten van jager-verzameläärs evunden, määr van [[Boer|boeren]]. Disse boeren leavden op leege zandköppies. Dit dekzand is tiedens de [[leste iestied]] tiedens et [[Weichselien]] oonze kaante op eblaozen. De boeren leavden veurnämelik van akkerbouw en veeteelt, määr ook de jacht en visseri'je waren nog altied belangrieke. Een dörp was de Woodhenge van Zwolle niet, ongeveer tiene töt twintig meansen leavden er per ginneraosie. Deur meer activiteit van de [[Iessel]] bint de boeren vot egaone.

== Geschiedenisse vanof de iezertied ==
Et [[Iesseldal]] wier deur de tied hen gestaodig an natter. Dit is meugelik ook deur egaon nao et begin van de Romeinse tied in Nederlaand. De völle overstromingen hebt er veur ezörgt dät er vruchtbaore leegen klei wieren of ezet.            

Körtbi'j in de buurte van de [[Iessel]] waren de [[leegterassen]] die ontstaon waren tiedens et [[Saalien]] en et [[Weichselien]] an et verbrökkelen. Eerstens bint er meansen op de heugste en minste verbrökkelde leegterassen gaon wonen waor zik nederzettings gungen vörmen: [[Ittersum]], [[Wietem]], [[Hoog Zuthem|Zuthem]] en [[Weensum]] (ook [[Attem]]). Deur de toe enömmen bevolking bint er ook meansen gaon wonen op de de mindere heuge en meer verbrökkelde leegterassen. Waorschi'jnlik is dit gebeurd in de eerste eeuwen n. Chr. Op heuger elegen pläätsen onstunden [[Haorste]], [[Agnietenbärg]], [[Frankhuus]], [[Genne]], [[Harculo]], [[Langenholte]], [[Schelle]], [[Spoelde]] en [[Oldeneel]]. Meer richting et oosten waoras de gronden vriewel niet verbrökkelt waren, ontstunden pläätsen zoas [[Dalsen]], [[Raolte]] en [[Heino (Roalte)|Heino]].  

In [[Zalné]] bint eerdewärkscherven evunden uut de twiede of därde eeuw. Disse inheems-Romeinse nederzettinge mos elegen ebben op een dekzaandrugge niet wied van een vot egaone loop van de [[Vechte]]. De bewoners van disse nederzettinge hebt zich ook ganks e-olden met et gieten van iezer ([[iezeroer]]), dät ze meugelik verhandelden met de [[Romeinse Riek|Romeinen]]. Meugelik hebt de bewoners ook contact ehad met Friezen en aandere [[Germanen|Germaanse stammen]]. An de Hollewandsweg bint ook resten evunden van een soortgelieke nederzettingen. Zo om en naobi'j de därde eeuw waren de [[Franken]] hier anweazig. Een diel van de Franken, de [[Saliërs]], bouwden heur huzen in pläätsen die now [[Blalo]], [[Westen-olte|Westenholte]], [[Langenholte]] en [[Katwolde]] hiet. Tiedens de [[Grote Volksverhuzing]] in de veerde töt zesde eeuw bint de ni'je inwoners samen met de [[Romeinse Riek|Romeinen]] verdwenen. Zie hebt allenig een paor nämen van een gebied of waterleup achter elaoten.                        

Tiedens de Merovingische tied, van om en nabi'j 475 töt 750, woonden er meansen in [[Wietem]] en in [[Herxen]] an de [[Iessel]]. In de zeuvende eeuw waren de [[Saksen (vôlk)|Saksen]] ten oosten van de Iessel anweazig. Et gebied kwamp läter onder blievende Frankische invloed te staon en uutendelik is et gebied [[Christendom|Christelijk]] ewörden (zie ook [[Saksenoorlogen]]). Het Frankische gebied viel naodät [[Karel de Grote]] uut de tieg gung uut mekare in drie dielen. Het gebied Zwollerkärspel beheurden töt het [[Midden-Francië|middenriek]] määr dit middenriek wier al rap wieder verdield. De macht was verdield onder [[Lienman|lienmannen]]. Het antal bisskoppen dät töt lienman wier benuumd wier gestaodig an groter. Zie hadden niet allenig religieuze macht, määr ook de uutvoerende macht. In [[1086]] was heur macht oaver wat noe [[Oaveriessel]], [[Dreanthe]] en dielen van [[Grunnen (provìnzie)|Grönning]] compleet, want in 1086 wier het [[Iessegouw]] oaver edragen van de Duutse keizer [[Hendrik IV (keizer)|Hendrik IV]] naor bisskop [[Koenraad van Zwaben (bisschop)|Koenraad]]. In [[1201]] wier dit gebied van mekaar escheiden in twie dielen: [[Nedersticht]] en het [[Oaversticht]]. Töt [[1528]], ruum drie eeuwen lank, zolden de bisskoppen van Utrecht hier de baos blieven.

Op de [[Spoelderbärg]] wieren vrogger in de [[middeleeuwen]] vergaderings ehölden deur de bisskoppen van Utrecht met alle grondbezitters van [[Sallaand]]. Parti'j zäken oaver bestuur wieren er bespröäken, määr ook zäken oaver de rechtsspraoke. In de twiede elfte van de veertiende eeuw kwamen uut [[Daeventer|Deamter]] ook riggelmaotig vertegenwoordigers. Toen de bisskop van Utrecht in [[1528]] zien gezag oaver had egeaven an [[Karel V]] was et of elopen met de vergaderings op de Spoelderbärg.

== Geschiedenisse van de gemiente==
[[Ofbeelding:Zwollerkerspel.gif|thumb|Grondgebied van Zwollerkärspel in 1867]]
In [[1802]] wier het schoutambt Zwollerkärspel escheiden van de stad Zwolle in de tied van de [[Bataofse Rippebliek]] naor Frans veurbield. In [[Frankriek]] wieren toen dörpen en steden an mekaar geliek esteld. Veur 1802 wier het gebied bestuurd deur de stad Zwolle zelf.<ref>https://www.entoen.nu/nl/overijssel/salland/zwolle/zwollerkerspel</ref>

In sommige plaatsen van de vroggere gemiente, zo as beveurbield [[Bärkum (buurt)|Bärkum]] en [[Westenholte]], he-j nog et <nowiki>''</nowiki>Zwollerkärspelgevuul<nowiki>''</nowiki><ref>De Stem der Gemeente Zwollerkerspel & De opheffing van Zwollerkerspel (Peter Tijhaar)</ref> umdet et daor nog zo dörps andut.

== Bestuur van de gemiente ==

== Gebied van de gemiente en buurtschoppen ==
De gemiente Zwollerkärspel lag in wat noe in de gemientes [[Zwolle]], [[Raolte]], [[Kampen (Overiessel)|Kampen]] en [[Zwärtewäterlaand|Zwärtewäterlaand]] bint. In 1867 bestund de gemiente uut 14282 [[Bunder|bunders]] ([[Hectare|hectares]]). De gemientes [[Asselt|Hasselt]] en [[Zwolle]] waren omsingeld deur de gemiente Zwollerkärspel: Zwollerkärspel lag er kats umhen.

In [[1956]] gung 35 hectare grond waor gieniene woonden naor de gemiente [[Asselt|Hasselt]].

== Cultuur ==

=== Taal van Zwollerkärspel ===
In Zwollerkärspel wier er [[Sallaands]] espröäken. Verschillen in het Sallaands dät in Zwollerkärspel espröäken wier waren er oaverdudelik, maar de verschillen waren niet alderbärstends groot.                        

In et oosten van Zwollerkärspel kwamen körte klinkers veur in o.a de woorden sprekken, etten, leppel, etc. Meer naor et westen juust de erekte: spreaken, eaten en leapel. In Kampen wördt de lange klinkers gebruukt in een antal van disse woorden: lepel en eten. Ondudelik is wat de situasie in et westen van Zwollerkärspel was. Deur het midden van de gemiente leup de [[Eenheidsmearvoold|ienheids-pluralislien]]. Ten westen wier onder aandere wi'j wärken ezegt, ten oosten wi'j wärkt. De stad Zwolle lig op de liende. De ienige uutzundering hier was et wärkwoord wean. In Zwolle wier niet wi'j binnen ezegd määr wi'j bint<ref><nowiki>http://www.detaalvanoverijssel.nl/plaats/id:19</nowiki> Over de taal van Zwolle. Geraadpleegd op 5 juni 2020.</ref>. Ondudelik is hier wier wat de situasie in Zwollerkärspel was rund de liende.            

In een bulte woorden als bien, stien, iene, twiëe, wier in het gebied van Zwollerkärspel ie gebruukt. De greanze tussen waoras de ee en ie gebruukt wieren lag zo tussen de stad Zwolle en het zuden van de gemiente Zwollerkärspel. Bien vörmt hier een uutzundering, in Westenholte wier hier been ezegd.<ref>Meertens Instituut Kaartenbank.</ref>

=== Klederdracht ===

== Antal inwoners  ==
[[Ofbeelding:Bevolkingspiramide Gemiente Zwollerkerspel 1879.png|thumb|300px|Bevolkingspiramide van de gemiente Zwollerkärspel op 31 december 1879]]
*[[31 mei]] [[1947]]<ref> Volkstelling 1947, http://www.volkstellingen.nl/nl/volkstelling/imageview/VT1947B1T/index.html</ref>: 9.437
*31 mei [[1960]]<ref> Volkstelling 1960, http://www.volkstellingen.nl/nl/volkstelling/imageview/VT196002T2/index.html</ref>: 11.526
{| class="wikitable"
|+
Totale bevolking, antal huzen en geleuf<ref>Volkstellingen Nederlaand 1840-1960. Volkstellingen.nl</ref>
!Daotum
!Totale bevolking
!Gruui bevolking
!Antal huzen
!Protestanten
!Katholieken
!Israeliten
!Andere kärkgroepe
!Onbekend en/of 
gien kärkgroepe
|-
|[[1813]]
|3.500
|
|
|
|
|
|
|
|-
|[[1 januari]] [[1840]]
|3.900
| +400
|613
|3024 (77,5%)
|876 (22,5%)
|
|
|
|-
|[[19 november]] [[1849]]
|4.425
| +525
|718
|3493 (78,9%)
|932 (21,1%)
|
|
|
|-
|[[31 december]] [[1859]]
|4.735
| +310
|855
|3755 (79,4%)
|980 (20,6%)
|
|
|
|-
|[[1 december]] [[1869]]<ref>Vanof 1869 feitelike/getelde inwoners</ref>
|5.225
| +490
|979
|4183 (80,1%)
|1034 (19,8%)
|6
|
|2
|-
|31 december [[1879]]
|5.658
| +433
|1089
|4613 (81,5%)
|1042 (18,4%)
|1
|
|2
|-
|31 december [[1889]]
|5.794
| +136
|1109
|4772 (82,4%)
|1013 (17,5%)
|
|
|9 (0,1%)
|-
|31 december [[1899]]
|5.774
| -20
|1150
|4846 (83,9%)
|916 (15,9%)
|
|
|12 (0,2%)
|-
|31 december [[1909]]
|6.642
|<nowiki>+868</nowiki>
|1350
|5602 (84,3%)
|1000 (15,1%)
|
|9 (0,1%)
|31 (0,5%)
|-
|1 januari [[1919]]
|7.137
| +495
|
|
|
|
|
|
|-
|31 december [[1920]]
|7.231
| +94
|1434
|5874 (81,2%)
|1113 (15,5%)
|
|132 (1,8%)
|112 (1,5%)
|-
|31 december [[1930]]
|8.156
|<nowiki>+925</nowiki>
|1757
|6446 (79,0%)
|1223 (15,0)
|
|177 (2,2%)
|310 (3,8%)
|-
|[[31 mei]] [[1947]]
|
|
|
|
|
|
|
|
|-
|[[30 juni]] [[1956]]
|10.340
|
|2260
|
|
|
|
|
|-
|31 mei [[1960]]
|
|
|
|
|
|
|
|
|-
|[[1964]]
|13.264
|
|
|
|
|
|
|
|}
{| class="wikitable"
|+
Antal inwoners naor leaftied in ciefers
!Daotum
!0-4
!5-9
!10-14
!15-19
!20-24
!25-29
!30-34
!35-39
!40-44
!45-49
!50-54
!55-59
!60-64
!65-69
!70-74
!75-79
!80-84
!85-89
!90-94
!Totaal
|-
|31 december 1879
|713
|585
|544
|628
|562
|466
|407
|334
|292
|230
|226
|240
|154
|94
|83
|56
|22
|5
|3
|5658
|-
|31 december 1889
|721
|630
|571
|605
|577
|496
|395
|346
|304
|268
|237
|171
|152
|163
|84
|36
|24
|13
|1
|5794
|-
|31 december 1899
|703
|621
|574
|571
|542
|490
|394
|378
|296
|254
|247
|213
|189
|118
|86
|69
|22
|7
|0
|5774
|-
|31 december 1909
|870
|756
|659
|611
|619
|504
|473
|425
|336
|333
|275
|219
|192
|163
|111
|54
|42 (80+)
|
|
|6642
|-
|31 december 1920
|855
|789
|788
|751
|608
|553
|467
|457
|403
|375
|283
|271
|233
|158
|108
|81
|51 (80+)
|
|
|7231
|}
{| class="wikitable"
|+Antal inwoners naor leaftied in percenten
!Daotum
!0-4
!5-9
!10-14
!15-19
!20-24
!25-29
!30-34
!35-39
!40-44
!45-49
!50-54
!55-59
!60-64
!65-69
!70-74
!75-79
!80-84
!85-89
!90-94
|-
|31 december 1879
|12,60
|10,34
|9,61
|11,10
|9,93
|8,24
|7,19
|5,90
|5,16
|4,07
|3,99
|4,24
|2,72
|1,66
|1,47
|0,99
|0,39
|0,09
|0,05
|-
|31 december 1889
|12,44
|10,87
|9,86
|10,44
|9,96
|8,56
|6,82
|5,97
|5,25
|4,63
|4,09
|2,95
|2,62
|2,81
|1,45
|0,62
|0,41
|0,22
|0,02
|-
|31 december 1899
|12,18
|10,76
|9,94
|9,89
|9,39
|8,49
|6,82
|6,55
|5,13
|4,40
|4,28
|3,69
|3,27
|2,04
|1,49
|1,20
|0,38
|0,12
|0,00
|-
|31 december 1909
|13,10
|11,38
|9,92
|9,20
|9,32
|7,59
|7,12
|6,40
|5,06
|5,01
|4,14
|3,30
|2,89
|2,45
|1,67
|0,81
|0,63 (80+)
|
|
|-
|31 december 1920
|11,82
|10,91
|10,90
|10,39
|8,41
|7,65
|6,46
|6,32
|5,57
|5,19
|3,91
|3,75
|3,22
|2,19
|1,49
|1,12
|0,71 (80+)
|
|
|}

== Verwiezings ==
Veur völle van de informäsie hier, is het boek Zwollerkerspel deur Wim Coster (2017) gebruukt.
<references/>

{{Dia|Dit artikel is eschreven in et [[Sallaands]] van Zwollerkärspel, [[Oldlusen]], [[Dalsen]] en [[Zwolle]].}}

[[Kategorie:Sallaands artikel]]
[[Kategorie:Vroggere gemiente in Oaveriessel]]
