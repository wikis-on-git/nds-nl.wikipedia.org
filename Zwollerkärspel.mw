{{Gemeente |
naam = Zwollerkärspel |
bestaansnaam vlagge = Flag of Zwollerkerspel, Netherlands.svg |
bestaansnaam wapen = Zwollerkerspel wapen.svg |
lokasie = LocatieZwollerkerspel |
previnsie = [[Oaveriessel]] |
heufplaose = [[Zwolle]] (pläätse van gemientehuus in de 20ste ieuw |  
oppervlak = 147,5 |
oppervlak laand = |
oppervlak waoter = |
inwoeners = 14.615 |
daotum inwoeners = 1967 |
dichtheid = 99 |
breedtegraod = 52/31/0/N |
lengtegraod = 6/5/0/E |
verkeersaoder = A28, N35, N331, N337, N340, N764; spoor naor [[Grunnen (stad)|Grönning]], [[Liwwadden (stad)|Liwwadden]], [[Amersfoort]], [[Em (plaots)|Emmen]], [[Almelo]], [[Arnem]], [[Utrecht (stad)|Utrecht]] en [[Kampen (Overiessel)|Kampen]] |
netnummer = |
postcode = |
webstee = |
}}

'''Zwollerkärspel''' was een vroggere gemiente die op [[1 augustus]] 1967 is op egaon en noe diel uutmaakt van de (toenmaolige) gemientes [[Heino]] (noe [[Raolte]]), [[Zwolle]], [[Iesselmuden]] (noe [[Kampen (Overiessel)|Kampen]]) en [[Asselt]] en [[Genemuden]] (noe [[Zwärtewäterlaand|Zwärtewäterlaand]]). De näme ''[[Kärspel]]'' kump van et feit dät et gebied bi'j een [[Kaark (gebouw)|kerk]] heurden. De näme ''Zwoller'' kump weg van et feit dät de gemiente rondom de stad Zwolle hen lag. De gemiente ad in 1967 14.615 inwoners op een oppervlakte van 147,5 [[Vierkaante kilemeter|veerkaante kilometer]]. In [[1813]] ad de gemiente nog 3500 inwoners. De gemiente ad toen nog niet zien hudige vörm. <ref>https://www.archieven.nl/nl/zoeken?mivast=0&mizig=210&miadt=141&miaet=1&micode=0801&minr=10636340&miview=inv2</ref>

== Geschiedenisse töt de [[iezertied]] ==
Meer als 70.000 jaor eleden waren er [[Neanderthaler]]<nowiki/>s in [[Haorste]] te vinden. In de [[Bomhofsplas]] bint er in [[1988]] en [[1989]] resten van Neanderthalers evunnen, waoronder een bewärkte [[voestbiele]]. Ook in [[Sekdoorn]] bint resten van Neanderthalers evunnen<ref>Atlas van de Vecht, <nowiki>https://issuu.com/provicieoverijssel/docs/atlas_van_de_vecht_lr/56</nowiki></ref>. Tiedens de iestieden was et alderbärstens kold. Uutendelik bint de Neanderthalers uut estörven. Ongeveer 40.000 jaor eleden bint de [[Homo sapiens|mederne meansen]] naor Europe ekommen vanuut et [[Midden-Oosten]]. Vöndsten van mederne meansen uut de grotten van Misliya en Apidima (185.000 en 210.000 jaor old) in [[Griekenland]] wiest er op dät er al mederne meansen in [[Uropa]] waren veur 40.000 jaor eleden<ref>Apidima Cave fossils provide earliest evidence of ''Homo sapiens'' in Eurasia, https://www.nature.com/articles/s41586-019-1376-z</ref>. Toen et klimaot wärmer wier, trökken de mederne meansen vanuut wat in et [[Engels]] ''Last Glacial Maximum refugia'' iet op et noorden an.
 

Deur vöndsten in de baodem is ebleken dät de er in ömgeaving van Zwollerkärspel tiedens de Ni'je Stientied ([[Neolithicum]]) meansen waren (zie ook [[Swifterbandcultuur]]). Disse vöndsten bint onder meer in [[Spoelde]], [[Weensum]] en [[Ittersumerbroek]] edaone. In Ittersumerbroek bint fiene pielespitsies van [[Jager-verzamelaars|jager-verzameläärs]] evunnen die uut de periode 2850-4200 v. Chr stamt. In de [[Bronstied]] was de situasie van et gebied slim veranderd, zoas uut een andere vöndst in Ittersumerbroek blik, wat de ''[[Woodhenge van Zwolle]]'' iet. Disse kere waren er gien resten van jager-verzameläärs evunnen, määr van [[Boer|boeren]]. Disse boeren leavden op leege zandköppies. Dit dekzand is tiedens de [[leste iestied]] tiedens et [[Weichselien]] oonze kaante op eblaozen. De boeren leavden veurnämelik van akkerbouw en veeteelt, määr ook de jacht en visseri'je waren nog altied belangrieke. Een dörp was de Woodhenge van Zwolle niet, ongeveer tiene töt twintig meansen leavden er per ginneraosie. Deur meer activiteit van de [[Iessel]] bint de boeren vot egaone.

== Geschiedenisse vanof de iezertied ==
Et [[Iesseldal]] wier deur de tied hen steeds natter. Dit is meugelik ook deur egaon nao et begin van de Romeinse tied in Nederlaand. De völle overstromingen ebt er veur ezörgt dät er vruchtbaore leegen klei wieren of ezet. 
 
Körtbi'j in de buurte van de [[Iessel]] waren de [[leegterassen]] die ontstaon waren tiedens et [[Saalien]] en et [[Weichselien]] an et verbrökkelen. Eerstens bint er meansen op de heugste en minste verbrökkelde leegterassen gaon wonen waor zik nederzettings gongen vörmen: [[Ittersum]], [[Wietem]], [[Zuthem]] en [[Weensum]] (ook [[Attem]]). Deur de toe enömmen bint er ook meansen gaon wonen op de de mindere heuge en meer verbrökkelde leegterassen. Waorschijnlijk is dit gebeurd in de eerste eeuwen n. Chr. Op heuger elegen pläätsen onstunden [[Haorste]], [[Agnietenberg]], [[Frank-uus]], [[Genne]], [[Harculo]], [[Langen-olte]], [[Skelle|Schelle]], [[Spoelde]] en [[Oldeneel]]. Meer richting et oosten waoras de gronden vri'jwel niet verbrökkelt waren, ontstunden pläätsen als [[Dalsen]], [[Raolte]] en [[Heino]]. 


In [[Zalné]] bint eerdewärkscherven evunnen uut de twiede of därde eeuw. Disse inheems-Romeinse nederzettinge mos elegen ebben op een dekzaandrugge niet wied van een vot egaone loop van de [[Vechte]]. De bewoners van disse nederzettinge ebt zich ook ganks e-olden met et gieten van iezer ([[iezeroer]]), dät ze meugelik verhandelden met de [[Romeinen]]. Meugelik ebt de bewoners ook contact e-ad met Friezen en aandere [[Germanen|Germaanse stammen]]. An de Hollewandsweg bint ook resten evunnen van een soortgelieke nederzettingen. Zo om en naobi'j de därde eeuw waren de [[Franken]] ier anweazig. Een diel van de Franken, de [[Saliërs]], bouwden hun huzen in pläätsen die now [[Blalo]], [[Westen-olte]], [[Langen-olte]] en [[Katwolde]] iet. Tiedens de [[Grote Volksverhuzing]] in de veerde töt zesde eeuw bint de ni'je inwoners samen met de [[Romeinen]] verdwenen. Zie ebt allenig een paor nämen van een gebied of waterleup achter elaoten.

Tiedens de Merovingische tied, van om en nabi'j 475 töt 750, woonden er meansen in [[Wietem]] en in [[Herxen]] an de [[Iessel]]. In de zeuvende eeuw waren de [[Saksen]] ten oosten van de Iessel anweazig. Et gebied kwamp läter onder Frankische invloed te staon en uutendelik is et gebied [[Christendom|Christelijk]] ewörden (zie ook [[Saksenoorlogen]]). 



Op de [[Spoelderbärg]] wieren vrogger in de [[middeleeuwen]] vergaderingen ehölden deur de bisskoppen van Utrecht met alle grondbezitters van [[Sallaand]]. Parti'j zäken oaver bestuur wieren er bespröäken, määr ook zäken oaver de rechtsspraoke. In de twiede elfte van de veertiende eeuw kwamen uut [[Daeventer|Deamter]] ook riggelmaotig vertegenwoordigers. Toen de bisskop van Utrecht in [[1528]] zien gezag oaver ad egeaven an [[Karel V]] was et of elopen met de vergaderingen op de Spoelderbärg.

== Geschiedenisse van de gemiente==
[[Ofbeelding:Zwollerkerspel.gif|thumb|Grondgebied van Zwollerkärspel in 1867]]
In [[1802]] wier het schoutambt Zwollerkärspel escheiden van de stad Zwolle in de tied van de [[Bataofse Rippebliek]] naor Frans veurbield. In [[Frankriek]] wieren toen dörpen en steden geliek an mekaar esteld. Veur 1802 wier het gebied bestuurd deur de stad Zwolle zelf. <ref>https://www.entoen.nu/nl/overijssel/salland/zwolle/zwollerkerspel</ref>

== Bestuur van de gemiente ==

== Gebied van de gemiente en buurtschoppen ==
De gemiente Zwollerkärspel lag in wat noe in de gemientes [[Zwolle]], [[Raolte]], [[Kampen (Overiessel)|Kampen]] en [[Zwärtewäterlaand|Zwärtewäterlaand]] bint. In 1867 bestund de gemiente uut 14282 [[Bunder|bunders]] ([[Hectare|hectares]]).

== Taal van Zwollerkärspel ==
In Zwollerkärspel wier er [[Sallaands]] espröäken. Verschillen in et Sallaands dät in Zwollerkärspel espröäken wier waren er oaverdudelik, määr de verschillen waren niet slim groot.  

In et oosten van Zwollerkärspel kwamen körte klinkers veur in o.a de woorden sprekken, etten, leppel, etc. Meer naor et westen juust de erekte: spreaken, eaten en leapel. In Kampen wördt de lange klinkers gebruukt in een antal van disse woorden: lepel en eten. Ondudelik is wat de situasie in et westen van Zwollerkärspel was. Deur et midden van de gemiente leup de ienheids-pluralislien. Ten westen wier o.a wi'j werken ezegt, ten oosten wi'j werkt. 

== Antal inwoners  ==
*[[1813]]: 3.500
*[[Januari|1 januari]] [[1840]]<ref>Volkstelling 1840, http://www.volkstellingen.nl/nl/volkstelling/imageview/VT184000S8/index.html</ref>: 3.900
*[[November|19 november]] [[1849]]<ref>Volkstelling 1849, http://www.volkstellingen.nl/nl/volkstelling/imageview/VT184908H1/index.html</ref>: 4.425
*[[December|31 december]] [[1859]]<ref> Volkstelling 1859, http://www.volkstellingen.nl/nl/volkstelling/imageview/VT185901H1/index.html</ref>: 4.735
*1 december [[1869]]<ref> Volkstelling 1869, http://www.volkstellingen.nl/nl/volkstelling/imageview/VT186901H1/index.html</ref>: 5.270
*31 december [[1879]]<ref> Volkstelling 1879, http://www.volkstellingen.nl/nl/volkstelling/imageview/VT187902H2/index.html</ref>: 5.597
*31 december [[1889]]<ref> Volkstelling 1889, http://www.volkstellingen.nl/nl/volkstelling/imageview/VT188906H1/index.html</ref>: 5.794
*31 december [[1899]]<ref> Volkstelling 1899, http://www.volkstellingen.nl/nl/volkstelling/imageview/VT189908T/index.html</ref>: 5.774
*[[31 december]] [[1909]]<ref> Volkstelling 1909, http://www.volkstellingen.nl/nl/volkstelling/imageview/VT1909VERGT/index.html</ref>: 6.654
*31 december [[1920]]<ref> Volkstelling 1920, http://www.volkstellingen.nl/nl/volkstelling/imageview/VT192002T1/index.html</ref>: 7.236
*31 december [[1930]]<ref>Volkstelling 1930, http://www.volkstellingen.nl/nl/volkstelling/imageview/VT193001T1/index.html</ref>: 8.156
*[[31 mei]] [[1947]]<ref> Volkstelling 1947, http://www.volkstellingen.nl/nl/volkstelling/imageview/VT1947B1T/index.html</ref>: 9.437
*31 mei [[1960]]<ref> Volkstelling 1960, http://www.volkstellingen.nl/nl/volkstelling/imageview/VT196002T2/index.html</ref>: 11.526

== Verwiezings ==
Veur völle van de informäsie hier, is et boek Zwollerkerspel deur Wim Koster (2017) gebruukt.
<references/>

{{Dia|Dit artikel is eschreven in et [[Sallaands]] van Zwollerkärspel, [[Oldlusen]], [[Dalsen]] en [[Zwolle]].}}

[[Kategorie:Sallaands artikel]]
[[Kategorie:Vroggere gemiente in Oaveriessel]]
