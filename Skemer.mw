[[Ofbeelding:Sunrise in Enschede, the Netherlands.jpg|300px|thumb|right|Nen deemster in [[Eanske]].]]
[[Ofbeelding:Moments Before Sunrise.jpg|300px|thumb|right|Deemster.]]
[[Ofbeelding:Feathered Dusk.jpg|300px|thumb|right|Zönnesönnergang.]]
[[Ofbeelding:Twilight3 - NOAA.jpg|300px|thumb|right|Skemer.]]
[[Ofbeelding:Lisbon twilight.jpeg|300px|thumb|right|Skemer in [[Lissabon]].]]
[[Ofbeelding:Partially illuminated Ac with shadows.JPG|300px|thumb|right|Wölke biej nen skemer.]]
'''Skemer''' (ok wa: ''deemster'', ''skemerige'', ''moarn-/oawnddoester'') is nen toostaand woarbiej d'r nen oawergang van lich noar doester öf van doester noar lich ploatsvön. Dit kömp veur biej [[deemster]] (moarngloorn) en [[zönnesönnergang]] (valoawnd). Tiedns skemer is n himmel mangs wa verlich, moar is de zönne önner de horizönne.

D'r bint verskilnde gröade van n skemer:

*n ''burgerlikn'' skemer a't mirrepönt van de zönne minner as 6° önner de horizönne zett.
*n ''zeavoartkönnign/nautiesn'' skemer a't mirrepönt van de zönne 6° töt 12° önner de horizönne zett.
*n ''astronomiesn'' skemer a't mirrepönt van de zönne 12° töt 18° önner de horizönne zett.

Doardeur is d'r öp n zekker moment ginne verstreujige van t zönnelich mear te zeen. In de zömmer steet de zönne öp breadtn van mear as önnevear 48°N snachs zoo dich önner de horizönne det n astronomiesn oawndskemer dreks oawergeet in n deemster en t nich ech doester wör. Dit kömp deurdet de zönne dan minner as 18° önner de horizönne steet. Nautiese skemers brengt mangs in junie en julie lichnde nachwölke met zich met.

==Doer van n skemer==
n Skemer dör länger öp heugere breadtegröade. In zuudlike laandn as [[Spanje|Spaanje]] öf [[Italië]] dör n skemer völle körter as in neurdlike laandn as [[Neerlaand]] öf [[België]]. t Wör doarömme in zuudlike laandn soawnds noa zönnesönnergang gloepns vlögger doester. Nog stärker is dit effekt an n [[eawnoar]]. Det kömp deurdet de zönne rech önner de [[horizönne]] verdwin. Varre ten neurdn öf ten zuudn van n eawnoar beskrif de zönne nen oarn boan an n himmel en geet dissen önner nen kleainern hook ten öpzich van de horizönne önner, woardeur n skemer länger dör. Binnn Neerlaand leawert det a verskiln öp; zoo dör n burgerlikn skemer öp 20 junie öp [[Rottum]] t laangst en in [[Maastricht|Moastrich]] t körtst (52 minuutn öp Rottum teagnoawer 47 minuutn in Moastrich).

Veurbealdn van n doer van n burgerlikn skemer öp 20 juni:

*[[Reykjavik]]: n healn tied
*[[Oslo]]: 105 minuutn
*[[Amsterdam]]: 49 minuutn
*[[Wenen]]: 41 minuutn
*[[Madrid]]: 33 minuutn
*[[Miami]]: 26 minuutn
*[[Jakarta]]: 23 minuutn

==Verlichigestied==
Met betrekkige töt skemer is n antal tiedn definieard dee de greanzn tuskn de verskilnde seurte skemer angef. Dit is biejveurbeald wichtig in n zeavoart öf biej militeare operoasies. De ofkörtign bint (in kronologiese völgorde en in t [[Neerlaands]] zooa't an-skriewn is in de offisjeale beukskns):

BNMS: begin nautische morgenschemering<br />
ENMS: einde nautische morgenschemering<br />
BCMS: begin civiele morgenschemering<br />
ECMS: einde civiele morgenschemering

BCAS: begin civiele avondschemering<br />
ECAS: einde civiele avondschemering<br />
BNAS: begin nautische avondschemering<br />
ENAS: einde nautische avondschemering

DNS: duur nautische schemering<br />
DCS: duur civiele schemering

n ENMS en n BCMS doot duudlik dezölfde tiedspönt anduudn, net zooas ECAS en BNAS. ECMS is deemster en BCAS is zönnesönnergang. n Skema van boawn-nöamde ofkörtign met de spesifieke tiends veur n antal däta hett n verlichigestabel.

==Woarneamige==
Burgerlikn skemer: t Mensklik oog is in stoat zönner inspannige drökt skrif te leazn. Deule könt woar-nömn, richn is möglik en d'r bint weainig öf biejnoa ginne belemmerign veur militeare operoasies.

Nautiesn skemer: ömtrekke van objekte dee boawn de horizönne oetstekt könt woar-nömn wör. De horizönne is duudlik zichboar. Beweagnde veurwärpe könt öp önnevear 300 meter woar-nömn wör. Navigoasiestern bint zichboar.

Astronomiesn skemer: Visuele woarneamige is nich möglik. t Verskil tuskn astronomiesn skemer en völn doester is alleanig an te gefn in de woarneamigesmöglikheaid van n antal stern.

==Bewölkige==
Tiedns n skemer in n vreugn moarn röak t zönnelich nich dreks t eardöppervlak. t Zönnelich reflekteart teagn heuge wölke. Dee bint mangs de [[cirrus]]-greupe (heugn groop), as de zönne dicher biej de horizönne kömp wör doarnoa de [[alto]]-greupe (mirregroop) en doarnoa de [[stratus]]-greupe (laagn groop) belicht.

As dan de zönneströale de stratusgreupe beskient, kömp ok n earstn zönnestroal öp n Eard. Biej n deemster zölf wör as löatste de stratus-groop beskienn zooas [[nimbostratu]] en [[stratocumulus]]. Det kömp deurdet disse wölke zich mangs loag boawn n groond beveendt.

In teagnstellige töt de situoasie biej deemster krie'j biej zönnesönnergang earst de stratus-greupe, doarnoa de alto-greupe en as löatstn de cirrus-greupe, woarnoa t astronomies doester is. Tiedns n inzet van n skemer bint alleanig de allerhealderste objekte an n himmel zichboar, zooas n [[Maone|Moan]] den ok oawerdag zichboar kan wean, en n Oawndster öfwa n planeet [[Venus]].

Biej dichte bewölkige kö'j nich woarnemn de't zönnelich teagn bewölkige reflekteart, ömde't zönnelich boawn t wölkedek reflekteart. Wiej zeet biej dichte bewölkige wa de't in n moarn langzoam lichter wör en in n oawnd langzoam wier duusterder.

==Healder==
A't skemerig is biej healdern weader krie'j mangs earst nen gealn glood, de zönne bevönd zich dan kats net önner de horizönne.

Noarmoatn de zönne steads nen gröttern hook mäktm wör t steads duusterder. n Himmel wör dan [[reud]] töt vermiljoon tötdet de zönne steads nen gröttern hook mäkt. Doarnoa i't biej healdern weader a vlöks ok astronomies doester. Söms zee'j önner de horizönne nen lichblaawn glood boawn de horizönne hangn, dan is d'r weainig voch anweazig. Dit verskiensel kömp alleanig biej zwoar dreugn weader veru, zooas in n zömmer. Dit kömp veura noar veurn a'd'r völl stof anweazig is, stof verstreuj t zönnelich better.

==Skemern==
De lange schemering wordt in Nederland vaak gezellig gevonden[bron?]. Mensen steken dan nog geen of zuinig het licht op. Dit wordt schemeren genoemd. Er bestaat zelfs een speciale term voor de lamp die het eerst in de woonkamer wordt ontstoken, dat is de schemerlamp.

n Längn skemer wör in Neerlaand [[gezellig]] vöndn. Menskn stekt dan nog ginne lich öp öf bint d'r zuunig met. Dit wör ''skemern'' nömn. D'r besteet zölfs nen spesjoaln term veur n laamp den t earst in n woonkimmer an-stökn wörm, det is n [[skemerlaamp]].

[[Kategorie:Tweants artikel]]
[[Kategorie:Weerkunde]]
[[Kategorie:Steernskunde]]
