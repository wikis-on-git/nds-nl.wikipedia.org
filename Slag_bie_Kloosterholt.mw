t '''Slag bie Kloosterholt''' op 23 mai [[1568]] wor algemain zain as t begun van t [[Tachtigjoarigen Oorlog|Tachtegjoarige Oorlog]].

t Slag von ploats bie t loug [[Kloosterholt]] (Heiligerlee) bie [[Winschoot]] ien t pervìnzie [[Grunneng]]. 

== Partaien ==
* Stoatsen: 3900 man infanterai en 200 man kavvellerai, leid deur geve [[Lodewiek van Nassau]] en geve Adolf van Nassau.
* Keunegszinnen: 3200 man infanterai en 20 peerdrider, leid deur Johan de Ligne, geve van Armbaarge.

== Wat veurof gong ==
[[Willem van Oranje]] har laank oarzeld veurdat e wat ondernam veur hulp aan t Nederlanden. Nog ien [[1567]], tidens t [[Slag bie Oosterwele]], hinderde hai vanut Antwaarp t preutestanse leger te help. Mor zien aigense behandelen kombineerd mit doagelkse verzuiken tou hulp, veranderde zien mainen. Hai benoaderde verschaidne Duutse vörster om finansjele hulp, en bekocht 'silverwaark, klainodien, tepaiten en ander vörstelk goud'.
Hai von Coqueville, n jonker uut Nörmandie, beraid om mit zeuven of aachthondert man vanuut [[Frankriek]] n ienval ien [[Artais]] (Artois) en [[Hainego]] (Hainaut) te doun. De geve van Hoogstraten zoll laanks de grote revieren noar [[Gelderlaand]] trekken. Zien bruier geve Ludwiek van Nassau zol ien [[Vreesland|Fraislaand]] en [[Grunneng]] n aanval te doun. Haizulf zoll ien [[Braobant|Broabant]] verschienen wen hai vernam, dat [[Fernando Álvarez de Toledo|Alva]] zien leger over dizze drij ienvallen verduild zol hebben. 
Alva wit te bewaarkstellen dat t keuneng van [[Fraankriek|Frankriek]] Coqueville truggeruip. Coqueville wuir loater op last van t Franse keuning as rover ontheufd. 

De ienval laanks de [[Moas]] wuir ien t slag bie Doalhaim stopt. Van de drei ienvallen wuir de aanval ien t noorden t sucsesvolst.

De stoatsen trokken bie [[Bellingwolde|Bennewold]] t laand binnen en namen t slot te Wedde, de amtzetel van t [[Spanje|Espoanse]] laandvougd Johan de Ligne, geve van Armbaarge, ien zien afwezeghaid ien. Hiernoa richtten zai zoch op t stad Grunneng om dizze over te hoalen zoch veur de opstand te verkloaren, mor dizze poging mislukte.

== t Gevecht ==
Op 23 mai verkeerde t stoatse leger ien slechte toustand deur honger en aachterstaallige soldai betoalen (n endemisch probleem ien dei tied). Greve Ludwiek wos zai toch nog n moal ien woapens te kriegen. 

Dou Ludwiek van Nassau vernam dat zien tegenstander tegen hom optrok, wis e zien troepen toch te motevern en stelde zie op bie t klooster van Kloosterholt. t Terrain har drij hoogten, op ain hiervan ston t klooster. Achter de hoogten verschanste hai t merenduil van zien troepen. Veur de heuvel mit t klooster luip n weg, tuzzen de hoogten bevonden zoch koelen ontstoan deur [[törf]]winnen. Ook ien dizze koelen wuir infanterai verstopt. Tuzzen t weg en de hoogten bevond zoch moreg laand. 

Mit zien peerdrieders ondernam Adolf van Nassau n aanval op t Espoanse leger. Aremberg, dei van plan war op meer verstaarken te wachten, wuir verlaid de stoatse peerdrieders te volgen. De stoatse rieders lokden t Espoanse leger over de weg tuzzen de heuvels deur. De Espoanse troepen kwamen hierbie terecht ien t morege terrain tuzzen de hoogten, woar zai n gemakkelke prooi wuiren veur t stoatse schutters van Ludwiek. 

Volngs sommege bronnen kwam Adolf om bie t riederaanval op t Espoanse leger, volngs andere berichten noadat zien peerd op hol sluig tidens t heufdgevecht en hai midden tuzzen de vaiandelke troepen belaande.

De verlaizen aan Stoatse zied worren op 50 man schat, aan Espoanse zied op 1500-2500 man. De Stoatse troepen môkden ook 7 stukken geschut buut.

== De gevolgen ==
Dizze slag war de eerste succesvolle aktsie van t Nederlandse opstaand. As zodoaneg wor de slag as t begun van t tachtegjoarige oorlog zain. Hierbie telt ook met dat t vrede ien [[1648]] sloten war. War de vrede n joar eer sloten, den war meuglek de [[slag bie Oosterwail]] uut [[1567]] as t begun van t tachtegjoarige oorlog zain. t Is ja goud om over ronde aantallen te proaten.

t Laanketermain effekt van t slag bie Kloosterholt war beperkt. Deur t op dizze slag volgende nederloag ien t [[slag bie Jemmen]] leverde de overwinnen gain stretegisch veurduil op.

De dood van Adolf van Nassau ien t 4e koeplet van t [[Wilhelmus]] gememoreerd:<br />
''Graef Adolff is ghebleven, In Vriesland in den slaech''. Dizze zin stait ook te lezen op t momement veur t Slag bie Kloosterholt, dat ien [[1868]] deur [[Koning Willem III]] onthuld wuir. Ien [[Heiligerlee|Kloosterholt]] is overegens nog aal n museum, dat wat van t [[geschiednis]] van t slag teunt.

{{DEFAULTSORT:Slag Kloosterholt}}
[[Kattegerie:Tachtigjoarigen Oorlog]]
[[Kattegerie:Grunnegs artikel]]
[[Kattegerie:Geschiednis van Grunnen]]

[[bg:Битка при Хейлигерлей]]
[[de:Schlacht von Heiligerlee]]
[[en:Battle of Heiligerlee]]
[[eo:Batalo de Heiligerlee]]
[[es:Batalla de Heiligerlee]]
[[fr:Bataille de Heiligerlee]]
[[gl:Batalla de Heiligerlee]]
[[nds:Slacht bi Kloosterholt]]
[[nl:Slag bij Heiligerlee (1568)]]
[[pl:Bitwa pod Heiligerlee]]
