t '''Slag bi Kloosterholt''' op 23 mai [[1568]] wor algemain zain as t begun van t [[Tachtegjoarige Oorlog]].

t Slag von ploats bi t loug [[Heiligerlee|Kloosterholt]] (Heiligerlee) bi [[Winschoot]] ien t provinzie [[Provinz Grunneng|Grönnen]]. 

== Partaien ==
* Stoatsen: 3900 man infanterai en 200 man cavvellerai, leid deur geve [[Lodewiek van Nassau|Ludwiek van Nassau]] en geve Adolf van Nassau.
* Keunegszinnen: 3200 man infanterai en 20 peerdrider, leid deur Johan de Ligne, geve van Armbaarge.

== Wat veurôf gong ==
[[Willem van Oranje]] har laank oarzeld veurdat e wat ondernam veur hulp aan t Nederlanden. Nog ien [[1567]], tidens t [[slag bi Oosterwele]], hinderde hai vanut Antwaarp t preutestanse leger te hælp. Môr sin aigense behandelen kombineerd mit doagelkse verzuiken tou hulp, veranderde sin mainen. Hai benoaderde verschaidne Duutse vörster om finansjele hulp, en bekocht 'silverwaark, klainodien, tepaiten en ander vörstelk goud'.
Hai von Coqueville, n jonker ut Nörmandie, beraid om mit seuven of aachthondert man vanut [[Frankriek]] n ienval ien [[Artais]] (Artois) en [[Hainego]] (Hainaut) te doun. De geve van Hoogstraten zoll laanks de grote revieren noar [[Gelderlaand]] trekken. Sin bruier geve Ludwiek van Nassau zoll ien [[Vreeslaand|Fraislaand]] en [[Grunneng|Grönnen]] n aanval te doun. Haizulf zoll ien [[Braobant|Broabant]] verschienen wenn hai vernam, dat [[Fernando Álvarez de Toledo|Alva]] sin leger over disze drei ienvallen verduild zoll hebben. 
Alva wit te bewaarkstellen dat t keuneng van [[Fraankriek|Frankriek]] Coqueville truggeruip. Coqueville wuir loater op last van t Franse keuning as rover ontheufd. 

De ienval laanks de [[Moas]] wuir ien t slag bi Doalhaim stopt. Van de drei ienvallen wuir de aanval ien t noarden t sucsesvolst.

De stoatsen trokken bi [[Bellingwolde|Bennewold]] t laand binnen en namen t slot te Wedde, de amtzetel van t [[Spanien|Espoanse]] laandvougd Johan de Ligne, geve van Armbaarge, ien sin afwezeghaid ien. Hiernoa richtten zai zoch op t stad Grönnen om dizze over te hoalen zoch veur de opstand te verkloaren, môr dizze poging mislukte.

== t Gevæcht ==
Op 23 mai verkeerde t stoatse leger ien slæchte toustand deur honger en aachterstaallige soldai betoalen (n endemisch probleem ien dei tid). Greve Ludwiek wos zai toch nog n moal ien woapens te kriegen. 

Dou Ludwiek van Nassau vernam dat sin tegenstander tegen hom optrok, wis e sin troepen toch te motevern en stælde sie op bi t klooster van Kloosterholt. t terrain har drei hoogten, op ain hiervan ston t klooster. Achter de hoogten verschanste hai t merenduil van sin troepen. Veur de heuvel mit t klooster luip n weg, tuzzen de hoogten bevonden zoch koelen ontstoan deur [[törf]]winnen. Ook ien dizze koelen wuir infanterai verstopt. Tuzzen t weg en de hoogten bevond zoch moreg laand. 

Mit sin peerdrieders ondernam Adolf van Nassau n aanval op t Espoanse leger. Aremberg, dei van plan war op meer verstaarken te wachten, wuir verlaid de stoatse peerdrieders te volgen. De stoatse rieders lokden t Espoanse leger over de weg tuzzen de heuvels deur. De Espoanse troepen kwamen hierbi teræcht ien t morege terrain tuzzen de hoogten, woar zai n gemakkelke prooi wuiren veur t stoatse schutters van Ludwiek. 

Volngs sommege bronnen kwam Adolf om bi t riederaanval op t Espoanse leger, volngs andere berichten noadat sin peerd op hol sluig tidens t heufdgevecht en hai midden tuzzen de vaiandelke troepen belaande.

De verlaizen aan Stoatse zied worren op 50 man schat, aan Espoanse zied op 1500-2500 man. De Stoatse troepen môkden ook 7 stukken geschut buut.

== De gevolgen ==
Dizze slag war de eerste sucsesvolle aktsie van t Nederlandse opstaand. As zodoaneg wor de slag as t begun van t tachtegjoarige oorlog zain. Hierbi telt ook met dat t vrede ien [[1648]] sloten war. War de vrede n joar eer sloten, den war meuglek de [[slag bi Oosterwail]] ut [[1567]] as t begun van t tachtegjoarige oorlog zain. t Is ja goud om over ronde aantallen te proaten.

t Laanketermain effekt van t slag bi Kloosterholt war beperkt. Deur t op dizze slag volgende nederloag ien t [[slag bi Jemmen]] leverde de overwinnen gain stretegisch veurduil op.

De dood van Adolf van Nassau ien t 4e koeplet van t [[Wilhelmus]] gememoreerd:<br />
''Graef Adolff is ghebleven, In Vriesland in den slaech''. Dizze zin stait ook te lezen op t momement veur t Slag bi Kloosterholt, dat ien [[1868]] deur [[Koning Willem III]] onthuld wuir. Ien [[Heiligerlee|Kloosterholt]] is overegens nog aal n museum, dat wat van t [[geschiednis]] van t slag teunt.

[[Category:Grunnegers artikel]]
[[Category:Geschiedenis]]

[[bg:Битка при Хейлигерлей]]
[[de:Schlacht von Heiligerlee]]
[[en:Battle of Heiligerlee]]
[[es:Batalla de Heiligerlee]]
[[nl:Slag bij Heiligerlee]]
