'''De Ovend''' is een twiemaondelijks tiedschrift veur schrieveri'je in et [[Stellingwarfs]] en over de [[Stellingwarven]]. Et eerste nommer verscheen in september 1972; in et begun was et een kwartaolblad.

De andachtsvelden van ''De Ovend'' bin schrieveri'je, tael- en volkskunde en geschiedenis. Et antal bi'jdraegers het deur de jaoren hen varieerd van zoe'n vuuftiene tot dartig. ''De Ovend'' beslat zoe'n 180 bladzieden per jaor.

In 1974 verschenen de eerste beschouwelijke teksten over schrieveri'je in ''De Ovend''. Die waren niet mitiene slim kritisch, omdat et blad veural tot lezen en publiceren wol anzetten. Echte ofstaand tussen kriticus en schriever haj niet vaeke. Toch bin d'r ok wal besprekings publiceerd daorin literair of aanderszins kritisch wogen wodden. Mit de tied gebeurde dit vaeker.

De juryrapporten van de [[H.J. Bergveld-pries]] bin ok altied in ''De Ovend'' opneumen.

==Bronnen==
*Henk Bloemhoff en Pieter Jonker (2008), ''Stellingwerver literatuur'', in Henk Bloemhoff, Jurjen van der Kooi, Hermann Niebaum en Siemon Reker (red.), ''Handboek Nedersaksische Taal- en Letterkunde'', Assen: Van Gorcum

{{Dia|Dit stok is schreven in et [[Stellingwarfs]].}}

{{DEFAULTSORT:Ovend, De}}
[[Kategorie:Stellingwarfs artikel]]
[[Kategorie:Nedersaksies tiedschrift]]
