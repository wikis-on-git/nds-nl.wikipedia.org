De '''Guldensporenslag''' vund plaats op 't Groeningheslagveld bi'j [[Körtriek]] op woensdag [[11 juli]] [[1302]] tussen milities van de [[Graofschop Vlaandern]] en 't leger van de [[Flipsen II van Fraankriek|keunink van Fraankriek]]. De slag was in militair opzicht opmarkelijk, umdet piekeniers en boogschutters in staot bleken een ridderleger onder de kni'je te kriegen. Dit was daormit aans nog niet 't ende van dizze ridderlegers, zoas onder meer bleek bi'j [[Slag bij Kassel (1328)|Kassel]] (1328) en [[Slag bi'j Westrozebeke|Westrozebeke]] (1382).

In historiografisch opzicht is de slag van belang deur de rolle die dizze vanof de [[19e eeuw|19e ieuw]] speulden in de Vlaamse bewustwörding en de gruui van de [[Vlaamse Beweging]]. Hierbi'j raakten de [[feodalisme|feodaole]], sociaole en economische redens op de achtergrond en kreeg 't conflict een nationaol kerakter. Een belangrieke bi'jdrage an de mandielige bewustwörding van dizze gebeurtenis in Vlaandern leverden ok [[Hendrik Conscience]] mit zien roman [[De leeuw van Vlaanderen]] (1838), die een geromantiseerd bield van dizze stried gef.

De oaverwinning op 't starkste ridderleger van Europa deur voetvolk betiekenden 't begun van 't einde veur ridders as militaire kaste. Dit hef ok socioale effecten in hiel Europa ehad. Een vergeliekber waopenfeit, allewal op kleinere schaol, had eerder plaatsevunden toen in de [[Slag bi'j Aone]] (1227) een leger opstaandige [[Drenthe|Drenten]] 't ridderleger van de [[Sticht Utrecht|bisschop van Utrecht]] uutmoordden.

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Geschiedenis van Vlaandern]]
[[Kategorie:Geschiedenis van Fraankriek]]
[[Kategorie:Veldslag]]
[[Kategorie:14e eeuw]]
