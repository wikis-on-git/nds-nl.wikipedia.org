[[Bestaand:Santiago de chile collage.png|200px|right|thumb|Santiago de chile ]]
'''Santiago''', offisjeel in t Spaons '''Santiago de Chile''', is de [[heufdstad]] van [[Chili|Sjili]], on de grootste stad van t laand, mit ungeveer 5.428.590 iwoner in [[2002]]. De stad rekt zuk oet over n oppervlak van 641,4 km². t Is legen in de zentraole vallaei up n höchte van 520 m boven zeespeigel. Ofwool Santiago de heufdstad is, zit t parlemaent in de stad [[Valparaíso (stad)|Valparaíso]] even zudelker. De Sjileense president zit wol in Santiago. De stad is legen an de [[Río Mapocho]] dei naor t westen strult en waor de oorspronkelke vaolken van Sjili naor vernuimt zunt. 

De stad wordde sticht deur de [[Spanje|Spaonse]] kolonisten in wat dou nog [[Inka]] laand was. De stad wordde daor plaotst wegen t aigense klimaot as Spanje en daorum ook veul begrööiing in verlieken tou de umliggen baargen. Umdat Santiago dou nog Inka laand was, zunt der verscheidene aanvallen waest van de Inka-bevaolken. Oetendelk wuzzen de Spanjolen de stad suksesvol de verdedigen en de Amerikaonse vaolken dei daor woonden vertrokken dou naor t zuden tou. Sunt dei tied, um en bie 1600, is de stad gaauw grööid en nao de onaofhaankelkhaeid in [[1818]] wordde t dan ok kozen as heufdstad van t naeie Sjili. Vanaof de jaoren '60 van de [[20e eeuw|20e eiw]] hef Santiago n grote modernisaotsie zaein en in tieds oetgrööid tou n enörme metropool dei sikkom t heile gebied tusken de twaei baargriegen bezet. 

== Boetende haenwiezen ==
{{commons|Santiago de Chile}}

{{dia|Dit artikel is schreven up Westerwoulds in de [[ANS]].}}

[[Kategorie:Grunnegs artikel]]
[[Kategorie:Stad in Chili]]
