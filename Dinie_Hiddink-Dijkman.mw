'''Dinie Hiddink-Dijkman''' ([[Zwiep]], [[18 mei]] [[1940]]) is een [[Achterhook]]se schriefster.

Zee is geboren op [[boerderieje]] 'De Denneboom'. Vanaf eur zestiende jaor is zee actief in besturen van allerlei organisaties. Ok is ze veurzitter van ''Vrienden van de Streektaal veur Lochem en Umgeving''. Völle leu in d'n Achterhook kent eur van veurdrachten in [[Lochem]]s dialect. Ok buten het eigen gebied verzorgt ze aovende met veurdrachten en veurlaezen van eigen wark en dat van anderen.

In 1983 verscheen 't eerste book, ''Werken zolang het licht was''; in 1987 kwam daorvan het tweede deel uut. In ''Onderduiken in Zwiep'' (1984) staot verhalen uut de oorlog, die zich in en um de boerderieje van eure olders afspölt. De eerste bundel met jeugdherinneringen, ''Ploetern'', verscheen in 1994. In 1998 zag de bundel met dialectverhalen ''Mineke en Bets van de Kuperieje'' het lecht. Dree jaor later kwam een vervolg op ''Ploetern'' onder de titel ''Wiej ploetert vedan''. Een heel ander book van eure hand was ''De gevelde eik'' (1996), gedachten en geveulens nao het aoverlieden van den laevenspartner. Dit boek hef maerdere herdrukken ehad.

==Uutgaonde verwiezing==
*[http://www.dialectkring.nl/?pageId=162&Dinie_Hiddink-Dijkman Dialectkring Achterhook en Liemers aover Dinie Hiddink-Dijkman]

{{Bron|*Dialektkring.nl}}

[[Kattegerie:Achterhooks_artikel]]
[[Kattegerie:Nederlaandse schriever]]
