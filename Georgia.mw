{{Zie dv|Zie [[Georgia (duurverwiesziede)]] vuur aandere betekenissen van Georgia.}}
[[Ofbeelding:Map of USA GA.svg|thumb|right|250px|Georgia in t rood op ne kaarte van Amerika]]
'''Georgia''' (/{{IPA|ˈdʒɔrdʒə}}/) is ne stoat van [[Amerika]]. t Was ene van de oolde Darteen Kolonies dee't in opstaand kömn teegn de [[Groot-Britannië|Britn]] in n [[Amerikaansen Opstaand]]. t Was de leste stoat van de dartene, den't in [[1733]] wör in esteeld. Georgia was de veerde stoat den't n [[Amerikaansen Groondwet]] an nam op [[2 jannwaori|2 jannuwoari]] [[1788]]. Op [[21 jannewaori|21 jannuwoari]] [[1861]] verkloarden Georgia zik onofhaankelik van de Unie, en was een van de eerste Confederasiestoatn. Georgia wör as leste stoat in [[1870]] wier bie de Unie edoan.

Met ongevear 9.685.744 inwonners steet Georgia op de neegnde plaatse van Amerika wat antal inwonners angeet. Tusken 2007 en 2008 heurdn 14 proveensies van Georgia töt de härdstgröainde van Amerika, met allene [[Texas]] boawn zik. Georgia is bekeand as n ''Perzikstoat'' en de Rieksstoat van t Zuudn. De heuwdstad is [[Atlanta]], den't ook de meeste inwonners hef.

Op t zuudn van Georgia ligt [[Florida]], op t oostn n [[Atlantische Oceaan|Atlantiesn Oseaan]] en [[Zuud-Carolina]], op t westn [[Alabama]] en op t noorden [[Tennessee]] en [[Noord-Carolina]]. t Noordn van de stoat ligt in de [[Blauwraandbargen|Blauwraandboargen]], ne boargriege in t grote [[Appalachiese Boargen]]stelsel. De middelste vlakte löp van de heuwels töt an t peunt woer t vlakke groond oawer geet op rotsgroond. t Heugste peunt van Georgia is Brasstown Bald met 1458 meter. t Leegste peunt is de zeespegel.

Georgia hef ne oppervlakte van 153,909 km². De stoat is de grötste op t oosten van de [[Mississippi (rivier)|Mississippirivier]] wat laandoppervlakte angeet, terwiel t de veerde-grötste is noa [[Michigan]], [[Florida]] en [[Wisconsin]] in totale oppervlakte, umdet bie disse berekning ook wateroppervlaktes wordt met eteeld.

{{Verenigde Stoaten}}
[[Kategorie:Tweants artikel]]
[[Kategorie:Staoten van Amerika]]
