''' 'n Arnbarg''' (of '''Hadnbarg''', Nederlaans: '''Hardenberg''') in 'n plaatste an d' oavereselse [[Vechte]]. 't Hef teegn de 19.000 inwoners. 

Op 'n Arnbarg wöd 't [[Vechtdals]] espreukn, wat orig geleke is met dat wat d'r op umringde plaatsn, as [[Banthum]] en [[Ommen]], eheurd wöd.

==reurig 'n Arnbarg==
In de joarn '70 en '80 was 'n Arnbarg dé uutgoans-plekke van noord-oost Nederlaand. Van Zwolle, Almelo, Drenthe en alle kaantn kwaam doar luu zoepn en achter de wievies an. Et was hen- en wérden loopn van jonkvolk in de wiekendn. n Stad barstn van de diskotheekn en kroegn. Mar da's de leste joarn slim achteruut egoane. Et bint noe meerndeels winkels ewödn. 

2:00u gung 't spul allemoale dichte. En al 't bezeupn volk gungn nog in 't centrum hen donderjaagn en brekkn. De ondernemmers wödn doar ny goed van. Dus vanof eerste wekke december '79 mossn de kroegn, vanuut de burgemeester, de tente 00:30u dichte doen. Dus sanderhalf uur eerder as veurhen. Dat hebt de kroeggangers nie mooi evunn. De wiekendn d'r op hebt der slimme relln ewest in 't sentrum, grote groepn kroeggangers, teegn de duuznd tötaal, die et opnaamn teegn de pliesie, die met verstarkte manschoppn met knuppels en skildn -de ME- an mossn treedn. flink wat stienn vleugn deur de roetn, pliesie-auto's op de kaante, vuurwark wödn der gooit, meansn zuukt 'n veilig henkomm, jonkvolk die t asfalt van dichtebi-j mochn bekiekn, stroatn wödn of-ezet en 't verkeer ummeleidt, de burgermeester mos veur 't leevn uutkiekn en 't hele sentrum stunn op zienn kop. 'Hardenberg, slachtveld' spreukn de kraantn der van. wiekend d'r op kwamen der spandoekn an te pas. Én völle pottnkiekers. 't Wiekend der op was 't ietsies röstiger. Deur 't harde optreedn van de pliesie, en 't jonkvolk die zich toch mar eem achter de oorn krabtn, was 't nu wal edoane met 't grootste gedonder. Diskotheek The City sleutn zich de deurn, töt zich de röste in 'n Arnbarg trugge keern.

[[Kategorie:Sallaands artikel]]
[[Kategorie:Plaatse in Oaveriessel]]
[[Kategorie:Stad in Nederlaand]]
