'''Hardenbarg''' (verolderd: '''n Arnbarg''', Nederlands: '''Hardenberg''', in et sommer (bouwvak) ok ''Klepperstad'') is een stadty an de [[Oaveriessel|Oaverysselse]] [[Vechte]]. Et hevt tegen de 19.000 inwoners. 

Op den Ardenbarg wörd et [[Vechtdals]] espröken, wat årdig gelyke is med dat wat der op ümringende plaatsen, as [[Banthum|Banthüm]] en [[Ommen]], ehöörd wörd.

==Geskydenisse==
===Vöörgeskydenisse===
In [[Roke|Råke]] en [[Mainbarg|Maynbarg]] bint al gebrüüksvöörwarpen evünden den so een 4000 töt 5000 jår old bint. En gravvelden üüt de bronstyd. Soort-gelyke vündsen wörden ok edån op Bålderesch en op et sentrüm van den Ardenbarg sölv.

===Ontstån===
Wår as de oorsprüng van den Ardenbarg ligt, wet eagelik genyne presys. Wårschienlik is Hardenbarg ontstån vanüüt een Germaanse landbouwgemeenschop. Een veronderstelling is der dat in de tyd dat de Romeynen by unse Germaanse vöörolder ankwamen -begün van de jårtelling-, de Germanen in dit gebyd by de [[Vechte]] een neersetting stichten ümme de Vechte te blyven beheersen. Wat vöördelig was ümme tegen de Romeynen op te blyven künnen.

Wal wörd der ümstreks 800 melding edån van et plaatsy [[Ni-jnstee|Nyenstee]], wat lagen op wår nu ongeveer Hardenbarg ligt. Nyenstee wörd as de vöörloper van et hüdigen Hardenbarg esyn. Ümstreks et jår 760 lööt de Vrankiske hofmeester Pipijn III op Nyenstee een kappellegy bouwen. Nå at et meermåls verbouwd ewest hevt, wörden et op 1653 ov-ebröken. By et karkhov an de Statsyonsstråte hevt dit kappellegy stån.

Op den sündag nå de heyligen Lambartüsdag op 1362 gav bisschop Johan van Arkel van [[Zwolle|Swolle]] een bryv ov wårin he de stadsrechten van Nyenstee döördööd op Hardenbarg an. De givtbryv wördt nog ayt in et gemeentearchyv van Hardenbarg bewård.

===Bürcht Hardenbarg===
In den Ardenbarg hevt ok een bürcht estån, een verstarkte vestiging. Dår kümp de name misskyn ok wal vort: (den) Harden Bürcht. Swolle hevt döör syn gude hölpe an de bouw van bürcht Hardenbarg as dank syne stadrechten ók ekregen. De bouw van dissen bürcht was nå en danks de [[Slag bi'j Aone|Slag by Åne]], ümme de bülte in disse strekken better tegen de Ütrechtsen Bisskop te beskarmen.

Hardenbarg hevt dan ok nådyn 3 stadmüren ehad en de leste hevt Floris van Wevelinckhoven in 1386 ebouwd. De eerste stadsmüre wörden in 1230 ebouwd, net nå de slag by Åne düs. Gedeelten van dy müre ståt nog in de stad.

Tydens de [[Haanze|Hanse]] hevt Hardenbarg een klean gröänty med epikt döör zien handelsverbinding med Swolle vya de [[Vechte]]. Wat se te handelen hadden was vöörnamelik bestånd üüt landbouw-guder.

===Brand!===
Hardenbarg hevt twee mål ov-ebrand ewest. De eerste mål was in 1497, tu wörden et stadty helemåle in asse elegd. in 1708 was et oalde wyvy [[Aaltien Kraak|Aaltyn kreek]] dy de brand veroorsakenn; dat kwamp döördat he een ongelükky med een keerse in de berrestee had ehad. Op de skule, de karke en yn hüsy nå, was alles kats plat ebrand. Mar gyne nam et Aaltyn kwålik, en ümringende plaatsen hebt med vööl hölpe en bydragen med ehölpen de stad weer te herbouwen.

==Klepperman==
De Klepperman is een beeld in et sentrüm van Hardenbarg. Et is inspyreerd op een oalde foto üüt 1930 van de leste "echten" Klepperman van Hardenbarg, [[Jan Willem Schutte|Jan Willem Skütte]], den disse fünksy had van 1918 töt 1933 as nachtwaker van de stad. De klepper is een soort ratel, wår as he med kabaal maken konnen ümme te tyd an te geven en as der onråd was. Ewenlange hevt Hardenbarg so een keerl in dynst ehad. Sommers wörd Hardenbarg ümme-nüümd as "Klepperstad", ümme et vöör tuuristen interessant te låten lyken. 

'' 'Op de kleppe in 'n Arnbarg' ''- sprekt sy van in de sommertyd.

In 1983 gaven de künstenaar [[Jan Oosting]] sichsölv een opdracht. Op eet hüdige Klepperpleyn buutseren he vöör et oge van alle lüde wat der löpen een levensgroot beeld van de leste Klepperman. Mar Oosting maken dit beeld van keersevet, en as een soort dreygement van at as he gyn geld kregen üm et in brons oaver te låten gyten, seed he dat et beeld mooy as keerse dynst konnen duun med Karst. De hardenbargers en de gemeente vünden et een mooye maskotte vöör de stad en döden geld insamelen, en med wat grote givten hebt sy de bronsen varsy van et beeld ov-eköcht.

==Wyken==
In den Hardenberg ligt de volgende woonwyken:
{| class="wikitable"
! style="text-align:left;width:20%;"|''Name''
| '' '''Bouwjåren''' ''
|-
|
* [[Boalder|Bålder]]
||  [[1970-1979|70]] en [[1980-1989|80]] ([[20e ewe]])
|-
|
* [[Boalderveld|Bålderveld]]
|| '80 en [[1990-1999|90]] (20e ewe)
|-
|
* Sentrum*
||
|-
|
* [[Marslaandn|Marslanden]]
|| [[2000-2009|00]] en [[2010-2019|10]] ([[21e ewe]])
|-
|'''[[Hiemse|Hymse]]'''
||
|-
|
* [[Haasnbos|Hasenbos]]
|| '70 (20e ewe)
|-
|
* Hymserbos
|| [[1960-1969|60]] en 70 (20e ewe)
|-
|
* [[Hiemsermars|Hymsermars]]
|| '60 en '70 (20e ewe)
|-
|
* Norden
|| '70 (20e ewe)
|-
|colspan="2"|<br />* Et sentrüm is nog in verskillende buurten te verdelen, wåronder de [[Marsch-Kruserbrink]].
|}

==Godsdynst==
Den Hardenbarg is oaver et algemeen [[Riffermeerd Vri-jemaakt|Rifformeerd Vry-emaakt]]. Et hevt vyre karkgebouwen en is oaver ses karkelike gemeenten verdeeld.

Vanov begün 18e ewe hebt der in Hardenbarg een koppel jöödse gesinnen ewoond. Den hadden ok eer eagen synagogen en eagen begraavplaatsen, de oldste is et [[Jeudenbarchien|Jödenbargyn]]. Gyne hevt den Oorlog oaverleevt.

===Synagoge/ Sjuul===
De eerste synagoge stünd an de noordsyd van et Oostende, dat was in 1803. Al rap wörden dit gebedshüüs te klean, en verhüsen de gemeente, in 1855, når de süüdsyd van de stråte. Nå bynå een halve ewe wörden dit gebouw ov-ebröken en een nyen wörden der op eset. Dy in 1903 wörden in-ewyd. Nå den Oorlog kreeg et gebouw nog enkele bestemmings, ümme töt slot -onder völle protest van de Hardenbargers- in 1980 esloopt te wödn.

==Skulen==
Hardenbarg hevt ok wat hogerre skulen: Et Rifformeerd-Vry-emaakte [[Greijdanus College]], de openbare-kristelike [[Vechtdal College]], de [[Nieuwe Veste]], et [[Ambelt College]] en [[De Hoeksteen]]. En sowat elke wyke hevt wal syn basisskule.

==Stasyon Hardenbarg==
Sünds 1905 hevt Hardenbarg een eagen treynstasyon. Et hüdige stasyonsgebouw stamp ok üüt dy tyd. Vandage an de dag kün y der opstappen vöör de richting [[Almelo]], Swolle en [[Emmen]].

==Bekende (old-)inwoners van Hardenbarg==
* [[Floris van Wevelinkhoven]] (ca. 1315-1393), bisskop van Münster
* [[Albertus Risaeus]] (1510-1574), karkhervörmer
* [[Clara Feyoena van Raesfelt-van Sytzama|Clara Feyoena barones van Raesfelt-van Sytzama]] (1729-1807), dichteresse
* [[Jan Weitkamp]] (1870-1946), landbouwer, Kamerlid en wetholder
* [[Frits Slomp]], okwal bekend as [[Frits de Zwarver]], (1898-1978), predikant en versetsstryder
* [[Jaap Haartsen]] (1963), elektrotechniküs en üütvinder van Bluetooth.<ref>''Hoe rijk is mr. Bluetooth?'' in De Volkskraant, 4 april 2015. [http://www.volkskrant.nl/tech/hoe-rijk-is-mr-bluetooth~a3943169/ Online beschikbaar] op www.volkskrant.nl</ref>
* [[Edwin Evers]] (1971), dj en drümmer
* [[Agnes Mulder]] (1973), Tweede Kamerlid.
* [[Gerben Tieltjes]] (1983), vuutballer
* [[Helen Tanger]] (1978), arts en Nederlands röyer, olympisk sülver 2008 en brons 2004
* [[Casper Boom]] (1980), korfballer, [[Wereldkampioenschap korfbal 2007|weerldkampyuun 2007]]<ref>[https://web.archive.org/web/20090623101040/http://www.korfballeague.nl/speler.asp?Id=74 Website Korfbal League]</ref>
* [[Thijs Bouma]] (1992), vuutballer

==rörig 'n Arnbarg==
In de jåren '70 en '80, vörige ewe, was 'n Arnbarg dé üütgåns-plekke van noord-oost Oaveryssel. Van Swolle, Almelo, Drenthe en alle kanten kwamen hyr jonkvolk sich supen en (vööral) brekken. Et was hen- en wérden lopen van jonkvolk in de wekkenden. De stad barsten van de diskoteken en krugen. Mar dat is de leste jåren slim achterüüt egån. Et bint nu merendeels winkels ewörden. 

Gewoonlik güng et spül 2:00u allemåle dichte, end jåren '70. En al et besöpen volk güngen nog in et sentrüm hen donderjagen en brekken. De ondernemmers wörden dår nyt guud van. Düs vanov eerste wekke desember '79 mossen de krugen, vanüüt de bürgemeyster, de tente 00:30u dichte duun. Düs anderhalv üür eerder as vöörhen. Dat hebt de kruuggangers nyt mooy evünden. De wekkenden dårop hebt der slimme rellen in et sentrüm ewest. Grote grupen kruuggangers -tegen de düsend an- dy et opnamen tegen de polysy, dy med verstarkte manskoppen med knüppels en skilden (de ME) an mossen treden. Völle ondernemmers mossen ankyken hu as eer winkels kapot emaakt wörden. Vlink wat stynen vlögen döör de ruten, polysy-auto's op de kante, vüürwark wörden der gooyt, mensen söchten een veylig henkommen, jonkvolk dy et asvalt van dichteby mochten bekyken, stråten wörden der ov-eset en et verkeer ümmeleydt, de bürgermeyster mos vöör et leven üütkyken en et hele sentrüm stünden op synen kop. 'Hardenberg, slachtveld' spröken de kranten der van. Wekkende dårop kwamen der spanduken an te pas én völle pottenkykers. Et güngn weer net so an as de wekke dervöör. Mar de polysy was nu wat better vöörbereyd. Et wekkende dårop was et ytsys röstiger. Döör et harde optreden van de polysy, en et jonkvolk dy sich toch mar evven achter de oren krabten, was et nu wal edån med et grootste gedonder. Diskoteek The City slöten sich de dören, töt sich de röste in 'n Arnbarg terügge keren.

==Gemeentehuus Adnbarg==
In 2010 was d' oale gemeentehuus van Hadnbarg esloopt, en in 't zölfde joar wödn de eerste stien veur 't ni-je gemeentehuus elegd. Et gemeentehuus is 'n ontwarp van bureau de Architekten Cie, dat ok de uutbreiding van de Tweede Kamer ontweurpn. De gemeente wolln 't meest 'duurzame gebouw van Nederland' hebben. 

Et blad [[Cobouw]] deud in 2015 een verkiezing 'Lelijkste Bouwwerk van Nederland', woarin zeuvn gebouwen enomineerd wödn. Woaronder 't ni-je gemeentehuus van Hadnbarg. In tötaal hebt der wat meer as 5000 stemmn uut-ebracht west. 't Hadnbarger gemeentehuus kreeg, met de meerheid an stemmn van 58%, uutendelijk de titel ''Lelijkste Bouwwerk van Nederland 2010-2015''.

't Is dan ok 'n uutdaagnd bouwsel, veural veur de wat konservatieve Hadnbargers. in 2012 was 't kloar. 't Wöd vandage n dag in de volksmond nog ''de Poeste'' enuumd, um zien bollige vörm en de gele kleure.



[[Kategorie:Sallaands artikel]]
[[Kategorie:Plaatse in Oaveriessel]]
[[Kategorie:Stad in Nederlaand]]
