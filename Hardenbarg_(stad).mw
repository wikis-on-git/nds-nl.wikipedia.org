''' 'n Arnbarg''' (of '''Hadnbarg''', Nederlaans: '''Hardenberg''', in de zommermoandn ok ''Klepperstad'') in 'n plaatste an d' oaveriesselse [[Vechte]]. 't Hef teegn de 19.000 inwoners. 

Op 'n Arnbarg wöd 't [[Vechtdals]] espreukn, wat orig gelieke is met dat wat d'r op umringde plaatsn, as [[Banthum]] en [[Ommen]], eheurd wöd.

==Geskiedenisse==
===Veurgeschiedenisse===
In [[Roke]] en [[Mainbarg]] bint al gebruuksveurwarpn evunn den zo'n 4000 tot 5000 joar old bint. En grafveldn uut de broanstied. soort gelieke vondsn wödn ok edoane op Boalderesch en op 't sentrum van 'n Arnbarg zölf.

===Ontstoan===
Woar as d' oorsprung van 'n Arnbarg lig, wet eang'k geniene psies. Woarschienlik is 'n Arnbarg ontstoane vanuut 'n Germaanse laandbouwgemeenschop. 'n Veronderstelling is dat in de tied dat de Romeinn bi-j oze Germaanse veurolder ankwaam -begun van de joartelling-, de Germaann in dit gebied bi-j de [[Vechte]] 'n nederzetting stichtn umme de Vechte te blievn beheersn. Wat veurdelig was teegn de Romeinn op te blievn kunn.

Wel wöd d'r umstreks 800 melding emaakt van 't plaatsie [[Ni-jnstee]], wat laagn op woar noe ongeveer 'n Arnbarg lig. Ni-jnstee wöd as de veurloper van 't hudigen 'n Arnbarg eziene. Umstreks 't joar 760 leut de Fraankiese hofmeester Pipijn III op Ni-jnstee 'n kappellegie bouwn. Noa dat 't meermoaln verbouwd hef ewest, wödn 't op 1653 of-ebreukn. Bi-j 't karkhof an de Stationsstroate hef dit kappellegie stoan.

Op n zundag noa de heilige Lambertusdag in 1362 gaf bisschop Johan van Arkel in Zwolle 'n brief of woarin 'e de stadsrechtn van Ni-jnstee deurdeud op 'n Arnbarg an. De giftbrief wödt nog ait in 't gemeentearchief van 'n Arnbarg bewoard.

===Middeleewn===
''Stadsmure'': Hadnbarg hef drie stadmuurn ehad en de leste hef Floris van Wevelinckhoven in 1386 ebouwd. d'Eerste stadsmure wödn in 1230 ebouwd. Gedeeltn van de mure stoat nog in n stad.

===Braand!===
Hadnbarg hef twee moal of-ebraand ewest. Eerste moal in 1497 toe 't stadtie hillemoale in asse legd wödn. Op 1708 was 't d' oale vrouwe [[Aaltien Kraak]] die de braandd veroorzaakn, deurdat ze 'n ongelukkie had ehad met de keerze in de berrestee. Op de schoele, de karke en ien' huzie noa, was alles kats plat ebraand. Maar giene nam 't Aaltie kwoalik, en umringde plaatsn hebt met veul' hölpe en bi-jdraagn met ehölpn de stad weer te herbouwn.

==Klepperman==
De Klepperman in 'n beeld in 't sentrum van Adnbarg. Et is inspireerd op 'n olde foto uut 1930 van de leste "echte" Klepperman van n Adnbarg, Jan Willem Schutte, die disse funktie had van 1918 töt 1933 as nachtwaker van n stad Adnbarg. De klepper is 'n soort ratel, woar as 'e met geluud konn maken umme te tied an te geevn én as der onroad was. Eewnlange hef n Adnbarg zo'nne keerl in dienst ehad. Zommers wöd n Adnbarg umme-nuumd as "Klepperstad", veur touristiese doeln.

In 1983 gaavn de kunstenaar [[Jan Oosting]] zichzölf 'n opdracht. Op 't hudige Klepperplein boetseern 'e veur 't oge van alle meansn wat der leupn 'n leevsngroot beeld van de Klepperman. Mar Oosting maakn dit beeld van keerzevet, en as 'n soort dreigement, as 'e gien geld kreegn um 't umme te loatn gietn in broans, zeedn 'e dat et beeld mooi as keerze konn dienn met Karst. d' Adnbargers vundn 't 'n mooie mascotte en deudn geld insaameln, en met wat grote giftn hebt ze et beeld ekocht.

==Wiekn==
In n Adnbarg ligt de volgnde woonwieknn:
{| class="wikitable"
! style="text-align:left;width:20%;"|''Name''
| '' '''Bouwjoarn''' ''
|-
|
* [[Boalder]]
|| joarn [[1970-1979|70]] en [[1980-1989|80]] ([[20e ewe]])
|-
|
* [[Boalderveld]]
|| joarn 80 en [[1990-1999|90]] (20e ewe)
|-
|
* Sentrum*
||
|-
|
* [[Marslaandn]]
|| joarn [[2000-2009|00]] en [[2010-2019|10]] ([[21e ewe]])
|-
|'''[[Hiemse]]'''
||
|-
|
* [[Haasnbos]]
|| joarn 70 (20e ewe)
|-
|
* Hiemserbos
|| joarn [[1960-1969|60]] en 70 (20e ewe)
|-
|
* [[Hiemsermars]]
|| joarn 60 en 70 (20e ewe)
|-
|
* Nordn
|| joarn 70 (20e ewe)
|-
|colspan="2"|<br />* 't Sentrum is nog in verskillnde boertn te verdeeln, woaronder de [[Marsch-Kruserbrink]].
|}

==Godsdienst==
'n Arnbarg is oaver 't algemeen [[Riffermeerd Vri-jemaakt]]. 't Hef vier karkgebouwn en is oaver zess' karklike gemeentn verdeeld.

Vanof begun 18e ewe hebt der in 'n Arnbarg enkele jeudse gezinn ewoond. Den hadn ok eur eagn synagogn en eagn begraafplaatsn, d' oldste is 't [[Jeudenbarchien]]. Giene hef n Oorlog oaverleeft.

===Synagoge/ Sjoel===
d' Eerste synagoge stund an de noordzied van 't Oostende, dat was op 1803. Al rap wödn dit gebedshuus te klean, en verhuusn de gemeente, in 1855, noar de zuudzied van de stroate. Noa bi-jnoa 'n halve ewe wödn dit gebouw of-ebreukn en der 'n ni-je wödn d'r op ezet. Die op 1903 wödn in-ewied. Noa n Oorlog kreeg 't gebouw nog enkele bestemmings, umme töt slot -onder völle protest van 'n Ardnbargers- in 1980 esloopt te wödn.

==Skoeln==
Adnbarg hef ok wat hoog're skoeln: Et Riffermeerd-Vri-j-emaakte [[Greijdanus College]], de opnbare-kristelike [[Vechtdal College]], et [[Ambelt College]] en [[De Hoeksteen]]. En elke wieke hef wal zien basisskoele.

==Stasjon Adnbarg==
Sund 1905 hef Adnbarg 'n eagn treinstasjon. Et stasjonsgebouw stamp ok uut die tied. Vandage n dag ku'j der opstappn veur de richting [[Almelo]], [[Zwolle]] én [[Emmen]].

==Bekende (old-)inwoners van Adnbarg==
* [[Floris van Wevelinkhoven]] (ca. 1315-1393), bisskop van Münster
* [[Albertus Risaeus]] (1510-1574), karkhervörmer
* [[Clara Feyoena van Raesfelt-van Sytzama|Clara Feyoena barones van Raesfelt-van Sytzama]] (1729-1807), dichteresse
* [[Jan Weitkamp]] (1870-1946), laandbouwer, Kamerlid en wetholder
* [[Frits Slomp]], okwal bekend as [[Frits de Zwarver]], (1898-1978), predikaant en verzetsstrieder
* [[Jaap Haartsen]] (1963), elektrotechnicus en uutvinder van Bluetooth.<ref>''Hoe rijk is mr. Bluetooth?'' in De Volkskraant, 4 april 2015. [http://www.volkskrant.nl/tech/hoe-rijk-is-mr-bluetooth~a3943169/ Online beschikbaar] op www.volkskrant.nl</ref>
* [[Edwin Evers]] (1971), dj en drummer
* [[Agnes Mulder]] (1973), Tweede Kamerlid.
* [[Gerben Tieltjes]] (1983), voetballer
* [[Helen Tanger]] (1978), arts en Nederlaands reuier, olympies zulver 2008 en broans 2004
* [[Casper Boom]] (1980), korfballer, [[Wereldkampioenschap korfbal 2007|wereldkampioen 2007]]<ref>[https://web.archive.org/web/20090623101040/http://www.korfballeague.nl/speler.asp?Id=74 Website Korfbal League]</ref>
* [[Thijs Bouma]] (1992), voetballer

==reurig 'n Arnbarg==
In de joarn '70 en '80 was 'n Arnbarg dé uutgoans-plekke van noord-oost Oaveriessel. Van Zwolle, Almelo, Drenthe en alle kaantn kwaam doar luu zoepn en achter de wievies an. Et was hen- en wérden loopn van jonkvolk in de wiekendn. n Stad barstn van de diskotheekn en kroegn. Mar da's de leste joarn slim achteruut egoane. Et bint noe meerndeels winkels ewödn. 

Gwoonlik gung 't spul 2:00u allemoale dichte, end joarn '70. En al 't bezeupn volk gungn nog in 't centrum hen donderjaagn en brekkn. De ondernemmers wödn doar nie goed van. Dus vanof eerste wekke december '79 mossn de kroegn, vanuut de burgemeester, de tente 00:30u dichte doen. Dus aanderhalf uur eerder as veurhen. Dat hebt de kroeggangers nie mooi evunn. De wiekendn d'r op hebt der slimme relln in 't sentrum ewest. Grote groepn kroeggangers, teegn de duuznd tötaal, die et opnaamn teegn de pliesie, die met verstarkte manschoppn met knuppels en skildn -de ME- an mossn treedn. Völle ondernemmers mossn ankiekn hoe as eur winkels kepot emaakt wödn. flink wat stienn vleugn deur de roetn, pliesie-auto's op de kaante, vuurwark wödn der gooit, meansn zöchn 'n veilig henkomm, jonkvolk die t asfalt van dichtebi-j mochn bekiekn, stroatn wödn of-ezet en 't verkeer ummeleidt, de burgermeester mos veur 't leevn uutkiekn en 't hele sentrum stunn op zienn kop. 'Hardenberg, slachtveld' spreukn de kraantn der van. wiekend d'r op kwamen der spandoekn an te pas én völle pottnkiekers. 't Gungn weer net zo an as de wekke derveur. Mar de pliesie was noe wat better veurbereid. 't Wiekend der op was 't ietsies röstiger. Deur 't harde optreedn van de pliesie, en 't jonkvolk die zich toch mar eem achter de oorn krabtn, was 't noe wel edoane met 't grootste gedonder. Diskotheek The City sleutn zich de deurn, töt zich de röste in 'n Arnbarg trugge keern.

==Gemeentehuus Adnbarg==
In 2010 was d' oale gemeentehuus van Hadnbarg esloopt, en in 't zölfde joar wödn de eerste stien veur 't ni-je gemeentehuus elegd. Et gemeentehuus is 'n ontwarp van bureau de Architekten Cie, dat ok de uutbreiding van de Tweede Kamer ontweurpn. De gemeente wolln 't meest 'duurzame gebouw van Nederland' hebben. 

Et blad [[Cobouw]] deud in 2015 een verkiezing 'Lelijkste Bouwwerk van Nederland', woarin zeuvn gebouwen enomineerd wödn. Woaronder 't ni-je gemeentehuus van Hadnbarg. In tötaal hebt der wat meer as 5000 stemmn uut-ebracht west. 't Hadnbarger gemeentehuus kreeg, met de meerheid an stemmn van 58%, uutendelijk de titel ''Lelijkste Bouwwerk van Nederland 2010-2015''.

't Is dan ok 'n uutdaagnd bouwsel, veural veur de wat konservatieve Hadnbargers. in 2012 was 't kloar. 't Wöd vandage n dag in de volksmond nog ''de Poeste'' enuumd, um zien bollige vörm en de gelle kleure.

[[Kategorie:Sallaands artikel]]
[[Kategorie:Plaatse in Oaveriessel]]
[[Kategorie:Stad in Nederlaand]]
