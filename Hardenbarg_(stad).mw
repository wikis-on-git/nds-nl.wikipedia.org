''' 'n Arnbarg''' (ov '''Hadnbarg''', Neyderlaans: '''Hardenberg''') in 'n plaatste an d' åveryselse [[Vechte]]. 't Hev teygn de 19.000 inwoners. 

Op 'n Arnbarg wöd 't [[Vechtdals]] esprökn, wat orig gelyke is met dat wat d'r op umringde plaatsn, as [[Banthum]] en [[Ommen]], ehöörd wöd.

==röörig 'n Arnbarg==
In de jårn '70 en '80 was 'n Arnbarg dé uytgåns-plekke, van Zwolle en alle kaantn kwaam dår luy suupn en vröwgys kykn. n Stad barstn van de diskotheykn en kruugn, mar da's de leste jårn slim achteruyt egåne. Et bint nu meyrndeyls winkels ewödn. 

Boekhaandel Heijink, dé 'n Arnbargse boekwinkel, din sunds 1965 evestigd is op de Voorstraat, hev pas 'n buky uyt-ebracht ''Roerig Hardenberg''. Hyrin al'måle verhaaln åver de röörige jårn van 'n Arnbarg.  Vanov '79 mossn de kruugn de tente 00:30u dichte duun, aanderhalv uyr eyrder as vöörhen. Dat hebt de ukruuggangers nyt mooy evünn. De wykendn d'r op hebt der slimme relln ewest in 't sentrüm, grote gruupn kruuggangers dy et opnaamn teygn de plysy met skildn en helmn op. Stynn vlöögn döör de ruutn, de bürgermeister mos uytkykn en 't heyle sentrüm stünn op synmn kop.

[[Kategorie:Sallaands artikel]]
[[Kategorie:Plaatse in Oaveriessel]]
[[Kategorie:Stad in Nederlaand]]
