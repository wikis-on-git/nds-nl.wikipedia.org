[[Ofbeelding:Maybug.jpg|thumb|250px|De eekmulder]]
De '''eekmulder''' ([[Latien]]: ''Melolontha melolontha'') is een 2,5 tot 4 centimeter grote [[kevers|kever]] dee in de maond [[mei]] een gedaonteveraandering ondergeet en dan een paor weken van jonge boomblaodjes eet en rondvlieg, op zeuk naor een kammeraod.

Eekmulders koemen veur op zaandgronden. Vrogger kwammen ze algemeen veur, noen bin ze deur bestriejing arg zeldzaam ewönnen. De larven leven in de grond en knagen an de wortels van kruudachtige plaanten, zoas [[gres]], mar oek an de wortels van [[boom|bomen]]. In 't gres, mar oek in de [[greuntetune]], kunnen ze veul schao anrichen.

De larve van een eekmulder neumen ze een ''engerling''. De larve hef een brune kop en 't lief is geelwit van kleur. An de ziedkaanten zitten de naojemopeningen. De larven blieven twee tot dree jaor in de grond veurdat ze der eigen verpoppen. In de [[wienter]]maonden krupen de larven dieper de grond in.

Netuurlijke viejanen van de engerling bin [[molle (dier)|mollen]] en [[voegel]]s zoas [[meze]]n, [[kreien]] en [[spraone]]n.

[[Biologische bestriejing]] is meugelijk mit [[parresiet|parresitair]]e aoltjes. De mannetjes bin makkelijk te herkennen deurdat de lemellen an 't einde van de veulsprieten groter bin as de veulsprieten van 't wiefjen, zwat twee millimeter tegenover één millimeter.

==Spelletjes==
In 't Nedersaksische taalgebied en meschien zelfs wè derbuten wönnen eekmulders vrogger deur kienders as spelletjen op-evungen, in een ([[lucevar]])deusjen of potjen edaon en soms oek nog deur mekaar eschud. Hierdeur begun e stark te brommen, vandaor dat e in [[Tweante|Twente]] en de [[Achterhoek]] oek wè ''bromworm'' eneumd wonnen.

Op de [[Veluwe]] dungen kienders oek wè een draodjen an de poot van de eekmulder en leuten 't beestjen dan vliegen.

==Trivia==
* Tot 't midden van de [[20e eeuw]] wönnen disse kevers in [[Duutslaand]] en [[Frankriek]] oek wè gebruuk in [[eekmuldersoep]].

==Nedersaksisch==
*[[Achterhooks]]:
**''ekkelfrans''
**''ekkeltinus''
**''ekkeltôkse''
**''ekkelworm''
**''oakenbrood''
**''ekkelteve'', ''ekkeltieuwe''
**''bromworm''
**''ekkelbrommer''
**''meikever''
*[[Drèents]]:
**''eekmulder''
**''ekkelbieter''
**''ekkelmot''
**''iekenmulder''
**''iekmulder''
*[[Stellingwarfs]]: ''iekmulder''
*[[Tweants]]:
**''bromworm'' ([[Riesn]])
*[[Veluws]]: 
**''eekmulder''
**''meikever'' 
**''meikèver'' ([[Vaossen]])
**''meimulder'' ([[Attem]], [[Waopenvelde]], [[Heerde]])
**''meiwurm'' ([[Attem]])
**''mulder'' ([[Elburg]], [[Apeldoorne (stad)|Apeldoorne]])
**''turrewever'' ([[Putten]], [[Luntere]])
**''torrewever'' ([[Putten]])
**''gouwe tor'' ([[Putten]])
**''romeslaper'' ([[Elspeet]])

==Fotogallerieje==
<gallery>
Ofbeelding:Engerling1.jpg|Jonge larve
Ofbeelding:Meikeverlarven (Melolontha melolontha).jpg|Ouwere larven
Ofbeelding:Engerling in cocon (Melolontha melolontha).jpg|Volgreuien larve in kekon, net veur de verpopping
Ofbeelding:Meikever pop bovenzijde (Melolontha melolontha).jpg|Pop bovenzied
Ofbeelding:Meikever pop onderzijde (Melolontha melolontha).jpg|Pop onderzied
Ofbeelding:Meikever pop zijkant (Melolontha melolontha).jpg|Pop ziedkaante
Ofbeelding:Feldmaikäfer (Melolontha melolontha) w 1.jpg|Eekmulder bovenzied
Ofbeelding:Feldmaikäfer (Melolontha melolontha) w 2.jpg|Eekmulder onderzied
</gallery>

{{Commons|Melolontha melolontha}}
{{Dia|Disse pagina is eschreven in 't [[Nunspeets]]}}

[[Kattegerie:West-Veluws_artikel]]
[[Kattegerie:Insekt]]

[[bg:Майски бръмбар]]
[[br:C'hwil-derv]]
[[cs:Chroust obecný]]
[[de:Feldmaikäfer]]
[[en:Cockchafer]]
[[eu:Kotxorro]]
[[fa:سوسک طلایی]]
[[fr:Melolontha melolontha]]
[[frr:Driikraab]]
[[hsb:Mejski bruk]]
[[hu:Májusi cserebogár]]
[[io:Melolonto]]
[[is:Aldinbori]]
[[it:Melolontha melolontha]]
[[lt:Paprastasis grambuolys]]
[[nl:Meikever]]
[[no:Oldenborrer]]
[[pl:Chrabąszcz majowy]]
[[ro:Cărăbuș]]
[[ru:Майские жуки]]
[[sk:Chrúst obyčajný]]
[[sr:Гундељ]]
[[sv:Ollonborre]]
[[th:แมงอีนูน]]
[[uk:Хрущ]]
[[wa:Baloujhe]]
