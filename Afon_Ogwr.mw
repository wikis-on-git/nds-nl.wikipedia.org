[[Ofbeelding:The Ogmore River, Pen-y-cae - Bridgend - geograph.org.uk - 1600333.jpg|300px|thumb|n Ogwr biej Pen-y-cae, ten neurdn van Pen-y-Bont ar Ogwr.]]
[[Ofbeelding:A bend in the river, Bridgend - geograph.org.uk - 1692133.jpg|300px|thumb|n Ogwr in Pen-y-Bont ar Ogwr.]]
[[Ofbeelding:Stepping stones at Castell Ogwr in Afon Ogwr.jpg|300px|thumb|Stapsteann biej [[Castell Ogwr]], net streumöpwöards van woar n Afon Ewenni in n Afon Ogwr strömt.]]
[[Ofbeelding:The Ogmore River approaching the Bristol Channel - geograph.org.uk - 1765131.jpg|300px|thumb|n Afon Ogwr-estuoarium leg biej [[Aberogwr]] en strömt in t [[Bristol Channel]], laanks n bekant straand det Traeth-yr-Afon hett.]]
n '''Afon Ogwr''' ([[Engels]]: ''River Ogmore'') is nen [[stroom]] in Zuud-[[Kumrië]] den bekant steet biej viskers. t Geet oawer t algemean van noord noar zuud vanof Dyffryn Ogwr en Gilfach Goch, laanks [[Pen-y-Bont ar Ogwr]] en [[Ogwr]]. n Afon Ogwr begint biej Craig Ogwr (527&nbsp;m boawn zeenivo) as n Ogwr Fawr veurde't samngeet met Ogwr Fach biej [[Melin Ifan Ddu]]. n [[Afon Llynfi]], n [[Afon Garw]] en n [[Afon Ewenni]] in zin [[estuoarium]] bint alle ziejstreume van n Afon Ogwr. n Stroom mönd oet in n zea biej [[Aberogwr]] en biej de zaandduune van [[Merthyr Mawr]].

==Geogroafie en geologie==
De measte van de streume streumt oawer [[karboon]][[steankol]] met doaroawerhenne [[moreenn]] en [[fluvioal grind]]. De [[dal|dälle]] bint oarig bread veur nen kleainn stroom en völle van de ziejstreume meandern vreuger deur öare dälle. De urbanisoasie dee veura in n 19n joarhönnerd in t bestoan kömn hef d'r veur zorgd det de measte streume noe deur smalle, kunstmoatig an-legde kanöale goan mött, zooas biejveurbeeld in Pen-y-Bont ar Ogwr woar t laanks beaide kaantn met sementmuurn beskearmd is.

==Wichtigste ziejstreume==
===Afon Llynfi===
n [[Afon Llynfi]] (''River Llynfi'' in Engels) strömt veur önnevear 16km vanof zinne welle ten neurdn van [[Maesteg]] en strömt veur t grötste deil noar t zuudn deur t Llynfi-dal töt an n samnloop met n Afon Ogwr biej [[Abercynffig]].

===Afon Garw===
n [[Afon Garw]] (''River Garw'' in Engels) strömt veur t grötste deil van t neurdn noar t zuudn en strömt deur [[Pontycymer]] henne noar zinn samnloop met n Afon Ogwr biej [[Brynmenyn]].

===Afon Ewenni===
n [[Afon Ewenni]] (''River Ewenny'' in Engels) begint ten neurdeustn van Pen-y-Bont ar Ogwr en strömt deur [[Pencoed]] en [[Llangrallo]] woarnoa't samnströmt met n Afon Ogwr-estuoarium net streumofwöards van [[Castell Ogwr]].

==Ömgeffige==
De industrialisoasie van t Ogwr-dal deur mien- en zwoare industrie hef völle van de netuurlike ömgeffige van n stroom kaduukmoakt. Desöndaanks is d'r verbetterige deur de löatste jöare en wönt d'r wier ne gezoonde populoasie van önwearvelde woaterbeastn. n Stroom hef döch nöch steads pröbleamn deur de noabiejheaid van industrieale fabreekn, önveulig baawn en binnvalnde [[weer|weern]].

==Estuoarium==
Töt n poar jöare leadn döa t riolearignsstelsel zin ofvalwoater leuzn in t estuoarium, moar de woateroetloatign bint noe met ultraviolet lich beskeenn en d'r wör noe-an-n-dag weainig töt neks mear oet leusd. Alleannig a't zwoar reagnt wör d'r söms ofvalwoater leusd öm n woaterdrök te vermeendern.

==Visseriej==
In n industriealn tied was d'r ginn [[zalm]] mear in n Ogwr moar broene [[forel|foreln]] lökn t öm te oawerleawn in de kleainere ziejstreume.

Vanof [[1980]] kömn zälme en zeaforeln wier trög in n grötste stroom en n Afon Garw in steads grötter wördnde nömmern moar bleawn oet de zear vervuuldn Afon Llynfi. Moar ok hier kömn n broenn forel wier trög streumöpwöards van Tondu en hiermet kömn söms reagnboogforel met. In alle deiln van n stroom kö'j noe zalm en foreln samn met zeaforeln. Vearder bint [[oal|öale]] samn met [[dönnerpad|dönnerpädde]], [[gudgeon]], [[bermpke|bermpkn]] en [[veurn|veurnn]] veal-veurkömnd in n stroom.

[[Kategorie:Tweants artikel]]
[[Kategorie:Stroom in Kumrië]]
