{{Amerikaanse staot
| naam = Kalifornië
| biejnoam = ''n Gooldnen Stoat''
| vlagge = [[Bestaand:Flag of California.svg|125px]]
| wapen = [[Bestaand:Seal of California.svg|75px]]
| kaorte = Map of USA CA.svg
| heufdstad = [[Sakramento, Kalifornië|Sakramento]]
| oppervlak laand = 423.970
| oppervlak waoter = 4,7
| inwoeners = 37.691.912 (2011)
| dichtheid = 93,3 
| tiedzone = UTC -8/-7
| ofkorting = CA
| antal graafschappen = 
| toe-etrejen = 9 september [[1850]]
}}
'''Kalifornië''' ([[Engels]]: '''California''') is nen stoat in de [[Verenigde Stoaten]] van [[Amerika]], an de westkuste van [[Noord-Amerika]]. t Greanst in t zuudoostn an [[Arizona (stoat)|Arizona]], in t oostn an [[Nevada (stoat)|Nevada]] en in t noordn an [[Oregon (stoat)|Oregon]]. t Is met ofstaand de drokstbevolkte stoat van de VS<ref name="VolksTal">[http://www.census.gov/popest/states/tables/NST-EST2009-01.csv U.S. Census Bureau. Tabel 1. Annual Estimates of the Population for the United States, Regions, States, and Puerto Rico: April 1, 2000 to July 1, 2009]. Skreewn op 22 december 2009. Bekekn op 24 december 2009</ref> en n doardegrötsten wat antal beunder angeet (op [[Alaska (stoat)|Alaska]] en [[Texas (stoat)|Texas]] noa). In dissen stoat lignt de tweede- en zesdegrötste steadn van de VS: [[Los Angeles, Kalifornië|Los Angeles]] en [[San Fransisko]], en achte met de meeste inwonners (Los Angeles, [[San Diego, Kalifornië|San Diego]], [[San Jose, Kalifornië|San Jose]], [[San Fransisko]], [[Fresno, Kalifornië|Fresno]], [[Sakramento, Kalifornië|Sakramento]], [[Long Beach, Kalifornië|Long Beach]] en [[Oakland, Kalifornië|Oakland]]).<ref name="CA VolksTal">[http://www.dof.ca.gov/research/demographic/reports/estimates/e-4/2001-09/ E-4 California Department of Finance. Population Estimates for Cities, Counties and the State, 2001–2009, with 2000 Benchmark]. Mei 2009. Bekekn op 24 december 2009</ref> De heuwdstad van Kalifornië is Sakramento.

t Laandskop van Kalifornië is van plek töt plek verskilnd. In t westn he'j t kustgebeed, in t oostn he'j de [[Sierra Nevada]]boargen. In t noordwestn he'j de [[Kustmammoetbeume|Mammoetbeume]]-[[Douglasdanne|Douglasdannbosn]], in t Zuudoostn he'j de [[Mohaveweuste]]. t Middeln van n stoat wörd bepoald duur t middeldal, n groot [[boer]]ngebeed. Kalifornië hef met [[Mount Whitney]] (''n Whitneytop'') en [[Death Valley]] (''t Dooindal'') t heugste en leegste peunt van de VS, en de doardelängste kustliene, noa [[Alaska (stoat)|Alaska]] en [[Florida (stoat)|Florida]]. [[Eardbewing]]s komt regelmoatig vuur (duur mekoar zo 37.000 per joar), umdet Kalifornië kort bie de [[Pasifiese Reenk van Veur]] lig.<ref>[http://seismo.berkeley.edu/faq/rate_of_seism.html Seismo.berkeley.edu. Frequently Asked Questions]. Bekekn op 22 april 2010.</ref>

n Naam ''Kalifornia'' sleug vroger op n groot deel van [[Noord-Amerika]] wat [[Spanje]] as bezit zaggen, woerbie't n groot deel van t zuudwestn van de VS heurn en t [[Skiereilaand]] [[Baja Kalifornië]]. In t [[18e eeuw|18de joarhoonderd]] wör t gebeed wat bekeand was as Alta California koloniseerd duur t [[Spaanse Riek]] as deel van [[Niej Spanje]]. In [[1821]] wör Alta California deel van [[Mexiko]], noa nen geslaagden onofhaankelikheaidsstried. Kort noa n [[Mexikaans-Amerikaansen Oorlog]] van [[1846]] stichen ne groep Amerikaanse trekkers in [[Sonoma, Kalifornië|Sonoma]] nen onofhaankeliken [[Kaliforniesen Reppubliek]]. Skoonwal de onofhaankelikheaid nit lange doern, wör de vlagge de vuurloper van de hudige stoatsvlagge. Amerika wun n oorlog, woernoa t [[Verdrag van Guadalupe Hidalgo]] oonderteeknd wör, woermet Mexiko Kalifornië ofsteund an de VS. t Westn van Alta Kalifornië wör n hudigen stoat, den't n 31sten stoat wör den't zik bie de VS ansleut, op [[9 september]] [[1850]].
 
De [[Gooldkoorts van Kalifornië]], den't begun in [[1848]], gooin t hele doomoalige leawn op n kop, met ne grootskoalige intrek vanoet de VS en van oawer vear, en n doarbie heurnden ekonomiesen vuuroetgaank. Belangrieke oontwikkelings vuur de ekonomie in t [[20e eeuw|20ste joarhoonderd]] warn t feit at Los Angeles t middelpeunt van de Amerikaanse entertainmentindustrie wör, en ne onmeundige tooname in [[toerisme]] duur n heeln stoat. In de aandere helfte van t 20ste joarhoonderd kömn de technologie en informasiesektoorn op, woerbie [[Silicon Valley]] t vuurtouw nöm. Kalifornië hef n groot boernleawn, mer doarbie nog [[roemtevoart]], oonderwies en bouw. As Kalifornië op zikzelf zol stoan, zoonder de VS, har t de achtstegrötste [[ekonomie]] van de wearld.<ref>[http://www.businessweek.com/ap/financialnews/D9JS1MLO0.htm "Calif. retains economy that would be 8th largest"], "Businessweek", 2 december 2010, bekekn 2 december 2010</ref> en de 35ste met de meeste inwonners. Zowat al t verse fruit in de VS wörd verbouwd in Kalifornië, en ook met de greunte stoat ze boawnan.<ref>[http://www.lifeintheusa.com/food/vegetables.htm Life in the USA.com. Fruits and Vegetables, America Eats, from Life in the USA: The Complete Guide for Immigrants and Americans]. Bekekn op 23 augustus 2011</ref>

== Oetgoande koppelings ==
* [http://www.ca.gov Offisjele stoatswebstea]

== Verwiezings ==
<references/>

[[Kategorie:Tweants artikel]]
[[Kategorie:Stoaten van Amerika]]
