[[Ofbeelding:DeReestGezienVanafMolenDeWeert1576.JPG|thumb|right|250px|De Riest ien [[Möppelt]], vanof de stelling van de meule De Weert]]
De '''Riest''' is een reviertien dat begunt ien 't now ofegraoben hoogveen tussen [[Slagharen]] en [[De Vaort (plaots)|De Vaort]]. 't Meandert aover 35 kilometer op [[Möppelt]] an, daoras 't uutmondt in 't [[Meppelerdiep]]. De Riest streumt an de noordkaante van 't oerstreumdal van de [[Aoveriesselse Vechte]].

==Geogroafie==
De Riest is een hoogveenbeek, die veur een belaangriek diel de grèenze tussen de pervincies [[Oaveriessel]] en [[Drenthe]] angef. De vroggere gemiente Avereest (now diel van de [[Hardenbarg (gemiente)|gemiente Hardenbarg]]) was vernuumd naor 't reviertien.

Veur Nederlaandse begrippen kuj 't uniek numen det de Riest nog zo stark meandert. Umdet de Riest op de grèenze van twei pervincies löp, bint er pas in de jaoren zeubentig serieuze plannen ekomen um d'r een kanaol van te maken. Deur 'n veraandernde kiek op netuur en laandschop hebt ze det niet edaone.

==Ecologie==
't [[Riestdal]] (zo'n 100 tot an 500 meter iene breedte) biedt een riekeleke voedingsbodem veur de [[stöarke|eileuver]]s die heur opholdt op 't eileuverstation [[De Lokkerij]], niet wied van de havezate [[Havixhorst]]. Ok lèeft er [[Das (dier)|dassen]] en [[vos]]sen en greuit er bizondere bloemen, zoas noordse zegge, grote pimpernel, stief struusriet en 't zöldzame moeraskartelblad, dat ze de orchidee van de Riest neumt.

==Wus ie det?==
De Riest kump veur in de titel van [[Lucas Jonker]] zien roman ''Harm Boer'nlèv'n an de Riest''.

==Buten dizze webstee==

* [http://www.landschapoverijssel.nl/terreinen/reestdal.htm Landschap Overijssel schrif oaver de Riest]
* [http://www.mysteriesvanhetreestdal.nl/ Verhaolties en filmpies oaver de duustere kaanten van 't Riestdal]
* [http://www.natuurlijk.nl/kopvanoverijssel/staphorst/fietsroute_reest.htm Op fietse laangs de Riest]

[[Kattegerie:Drèents artikel]] 
[[Kattegerie:Revier in Nederlaand]]
[[Kattegerie:Drenthe]]
[[Kattegerie:Oaveriessel]]

[[fr:Reest]]
[[nl:Reest]]
