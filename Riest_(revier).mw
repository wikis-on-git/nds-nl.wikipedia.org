[[Ofbeelding:DeReestGezienVanafMolenDeWeert1576.JPG|thumb|right|250px|De Riest ien [[Möppelt]], vanof de stelling van de meule De Weert]]
De '''Riest''' (mangs: '''Rieste''') is een reviertien det begunt ien 't now of-egraven [[vene (grondsoorte)|hoogvene]] maank [[Slagharen]] en [[De Vaort (plaatse)|De Vaort]]. 't Meandert oaver 35 kilometer op [[Möppelt]] an, daoras 't uutmondt in 't [[Möppelerdiep]]. De Riest streumt an de noordkaante van 't oerstreumdal van de grotere revier de [[Vechte]]. De zudelijke grèenze maank de pervincies [[Drenthe]] en [[Oaveriessel]] volgt de Riest.

Veur Nederlaandse begrippen kuj 't uniek numen det de Riest nog zo stark meandert. Umdet de revier de grèenze van twei pervincies angef, bint d'r niet eerder as in de jaoren zeuventig serieuze plannen ekomen um de Riest te kanaliseren. Deur de veraandernde kiek op netuur en laandschop hebt ze det niet edaone.

==Ecologie==
't [[Riestdal]], honderd töt viefhonderd mèter bried, biedt een rieke voedingsbodem veur de [[stöarke|eileuver]]s die heur opholdt op 't eileuverstesjon [[De Lokkerij]], niet wied van de [[havezate]] [[Havixhorst]]. Ok lèeft d'r [[Das (dier)|dassen]] en [[vos]]sen en gruit d'r bezundere bloemen, zoas noordse zegge, grote pimpernel, stief struusriet en 't zöldzame moeraskartelblad, det ze de orchidee van de Riest nuumt.

==Cultuurrifferenties==
't Laand bi'j de Riest nuumt ze 't [[Riestenlaand]]. [[Lucas Jonker]] zien [[Drèents]]talige roman ''Harm Boerenlèven an de Riest'' (1939) en 't vervolg ''Harm, de boer van 't Hoogelaand'' (1939) speult heur daor of.

De zanger [[Luuks Nijsingh]] van [[De Balk]] in Oaveriessel hef de Riest bezongen in 't nommer ''Riestenlaand''.

De name van 't plaatsien en de vroggere gemiente [[Averiest]], now in de Oaveriesselse [[Hardenbarg (gemiente)|gemiente Hardenbarg]], betiekent 'oaver de Riest'.

==Citaot==
:''Het begun was mar een gröppel en 't ende vlakbi'j Möppel, Riestenlaand''<br/>
:''Waor in 't veurjaor bloemen bluien, grös en kruden weer gaot gruien, Riestenlaand''<br/>
:''Laand van Lommert, Lokkeri'je, Rievest, Pieperi'je, Riestenlaand''<br/>
:''Holten schuren, boerderi'jen, zomerdagen, heuien, mi'jen, Riestenlaand''<br/>

:Uut ''Riestenlaand'' deur Luuks Nijsingh

==Buten dizze webstee==
* [http://www.landschapoverijssel.nl/terreinen/reestdal.htm Landschap Overijssel oaver de Riest]
* [http://www.mysteriesvanhetreestdal.nl/ Vertellegies en filmpies oaver de duustere kaanten van 't Riestdal]
* [http://www.natuurlijk.nl/kopvanoverijssel/staphorst/fietsroute_reest.htm Radpadties langes de Riest]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel]] 
[[Kattegerie:Revier in Nederlaand]]
[[Kattegerie:Woater in Drenthe]]
[[Kattegerie:Woater in Oaveriessel]]

[[fr:Reest]]
[[nl:Reest]]
