[[Ofbeelding:DeReestGezienVanafMolenDeWeert1576.JPG|thumb|right|250px|De Riest ien [[Möppelt]], vanof de stelling van de meule De Weert]]
De '''Riest''' (mangs: '''Rieste''') is een reviertien det begunt ien 't now ofegraven hoogvene tussen [[Slagharen]] en [[De Vaort (plaatse)|De Vaort]]. 't Meandert oaver 35 kilometer op [[Möppelt]] an, daoras 't uutmondt in 't [[Möppelerdiep]]. De Riest streumt an de noordkaante van 't oerstreumdal van de grotere revier de [[Vechte]]. De zudelijke grèenze tussen de pervincies [[Drenthe]] en [[Oaveriessel]] volgt de Riest.

Veur Nederlaandse begrippen kuj 't uniek numen det de Riest nog zo stark meandert. Umdet de revier de grèenze van twei pervincies angef, bint er niet eerder as in de jaoren zeubentig serieuze plannen ekomen um de Riest te kanaliseren. Deur de veraandernde kiek op netuur en laandschop hebt ze det niet edaone.

==Ecologie==
't [[Riestdal]], honderd töt viefhonderd meter bried, biedt een rieke voedingsbodem veur de [[stöarke|eileuver]]s die heur opholdt op 't eileuverstesjon [[De Lokkerij]], niet wied van de [[havezate]] [[Havixhorst]]. Ok lèeft er [[Das (dier)|dassen]] en [[vos]]sen en gruit er bezundere bloemen, zoas noordse zegge, grote pimpernel, stief struusriet en 't zöldzame moeraskartelblad, det ze de orchidee van de Riest nuumt.

==Cultuurrifferenties==
't Laand bi'j de Riest nuumt ze 't Riestenlaand. [[Lucas Jonker]] zien [[Drèents]]talige roman ''Harm Boerenlèven an de Riest'' (1939) speult hum daor of.

De zanger [[Luuks Nijsingh]] van [[De Balk]] in Oaveriessel hef de Riest bezongen in 't nommer ''Riestenlaand''.

't Plaatsien [[Avereest]] in de Oaveriesselse [[Hardenbarg (gemiente)|gemiente Hardenbarg]] betiekent 'oaver de Riest'.

==Citaot==
:''Het begun was mar een gröppel en 't ende vlakbi'j Möppel, Riestenlaand''<br/>
:''Waor in 't veurjaor bloemen bluien, grös en kruden weer gaot gruien, Riestenlaand''<br/>
:''Laand van Lommert, Lokkeri'je, Rievest, Pieperi'je, Riestenlaand''<br/>
:''Holten schuren, boerderi'jen, zomerdagen, heuien, mi'jen, Riestenlaand''<br/>

:Uut ''Riestenlaand'' deur Luuks Nijsingh

==Buten dizze webstee==
* [http://www.landschapoverijssel.nl/terreinen/reestdal.htm Landschap Overijssel oaver de Riest]
* [http://www.mysteriesvanhetreestdal.nl/ Vertellegies en filmpies oaver de duustere kaanten van 't Riestdal]
* [http://www.natuurlijk.nl/kopvanoverijssel/staphorst/fietsroute_reest.htm Radpadties langes de Riest]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel]] 
[[Kattegerie:Revier in Nederlaand]]
[[Kattegerie:Drenthe]]
[[Kattegerie:Oaveriessel]]

[[fr:Reest]]
[[nl:Reest]]
