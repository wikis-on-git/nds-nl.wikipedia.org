De '''Riest''' is een reviertien dat begunt in de veengebieden tussen [[Slagharen]] en [[De Vaort (plaots)|De Vaort]]. 't Meandert oaver 35 km op [[Möppelt]] an, daoras 't uutmondt in 't [[Meppelerdiep]]. De Riest is een hoogveenbekien, dat veur een belaangriek diel de greens tussen de perveensies [[Oaveriessel]] en [[Drenthe]] angef.

't [[Riestdal]] (zo'n 100 tot an 500 mèter in de breedte) biedt een riekeleke voedingsbodem veur de [[eileuver]]s die heur opholdt op 't eileuverstation [[De Lokkerij]], niet wied van de havezathe [[Havixhorst]]. Ok lèeft er [[Das (dier)|dassen]] en [[vos]]sen en greuit er bizondere bloemen, zoas noordse zegge, grote pimpernel, stief struusriet en 't zöldzame moeraskartelblad, dat ze de orchidee van de Riest neumt.

De Riest kömp veur in de titel van [[Lucas Jonker]]s roman ''Harm Boer'nlèv'n an de Riest''.

==Buten dizze webstee==

* [http://www.landschapoverijssel.nl/terreinen/reestdal.htm Landschap Overijssel schrif oaver de Riest]
* [http://www.mysteriesvanhetreestdal.nl/ Verhaolties en filmpies oaver de duustere kaanten van 't Riestdal]
* [http://www.natuurlijk.nl/kopvanoverijssel/staphorst/fietsroute_reest.htm Op fietse laangs de Riest]

[[Categorie:Drèents artikel]] 
[[Categorie:Revier]]
[[Categorie:Drenthe]]
[[Categorie:Oaveriessel]]

[[nl:Reest]]
