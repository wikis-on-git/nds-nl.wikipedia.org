[[Ofbeelding:Wappen kleve.svg|thumb|right|120px|Et woapen van Kleef]]
'''Kleef''' ([[Duuts]]: ''Kleve'') is nen [[stad]] in den regio Kleef in et westen van den [[Duutslaand|Duutsen]] deelstoat [[Noordrhain-Westfele|Noord-Rijnlaand-Westfaolen]], 10 kilometer zuudelek van den riveer den [[Rijn]], en neet wiet van den [[Nederlaand]]sen grenze bi-j [[Nimweage]] en [['s-Heerenbarg]]. Wieter ligt Kleef in de buurte van den Duutsen stad [[Emmerik]] en et wooldgebeed [[Riekswoold]]. 

Kleef hef nen oppervlakte van rundumme 98 km². Den stad kreg in [[1242]] [[stadsrechten]]. Den stad ligt op nen [[endmorene]], nen [[stuwwal]] uut den [[iestied]], dee et delle van den [[Rijn]] begrenst. Nen dele van Kleef is doardeur arg bultachtig.

==Geskiednis==

===Tweeden Wealdoorlog===
Den stad wöd in den [[Tweede Wereldoorlog|Tweeden wealdkrieg]] gans zwoar gebomdardeerd (mangsmaol samen mit [[Nimweage]], dat mangs veur Kleef wöd ezeen). Den streek achter Nimweage, mit steedn as Kleef en [[Xanten]], was neet [[nazi]]-gezind moar kreg et zwoar te verduren tiedens den [[Krieg am Niederrhein]], den deur den [[geallieerden (Tweede Wereldoorlog)|geallieerden]] geplanden opmars noar Duutslaand, dee begun mit zwoare bombardementen in den grenze streek. Op [[7 oktober]] [[1944]] was et grootsten bombardement, woarbi-j den stad veur 80% wierd verneetigd. Den herbouw geskiedden vri-j langzoame.

==Bezeensweerdig==
* Den Domkarke uut den 14den-16den eeuwe
* Kasteel [[Zwoanenburg]], woaran den sage van den ''[[zwoanridder]]'' [[Lohengrin]] is verboanden.
* [[Den Kleefsen tuunen]]: den grave [[Johan Maurits van Nassau-Siegen]] (1604-1679) leet in Kleef tuunen anleggen. Nen bronne van ingeaving veur [[Frederik Willem van Brandenburg]] en den Fraansen könning [[Lodewiek XIV]]. Den Berliensen ''Zoo'' wöd an-elegd noar veurbeeld van den dierentuun in Kleef.
* [[Dierentuun]]: schuun teggenoaver et veurmoalig kuurhotel, noe museum veur beeldende kunst, is den ''Tiergarten''. Et dierenpark van vandage hef veurnoamelek olde [[huusdier]]rassen en nen tröpken Europesen [[roofdieren]] zoas [[karkoel]]en en Euraziatiesen [[lynx]]. Doar löpt nen tröppe [[Przewalskipeerd]]en doar bunt ok en viever mit [[zeehunden]].
* [[Huus Koekkoek]]: museum mit doarin et wark van den Nederlaandsen skilder [[Barend Cornelis Koekkoek]] en van aandere leedn van den familie Koekkoek.
* [[Museum Kurhaus Kleef]]; in et veurmoalige kuurhotel is vandage nen museum veur ni-jerwetsen en kunst van vandage. Den ni-jerwetsen kunst besteet uut den verzoameling [[Ewald Mataré]], weens dochter Sonja den noaloatenschap van heur va an den museumkreng van den stad Kleef gaf.
== Bekende inwoners==
===Johan Maurits van Nassau-Siegen===
[[Johan Maurits van Nassau-Siegen]] (1604-1679), [[stadholder]] van den [[keurvörst]] [[Frederik Willem van Brandenburg]], wöd in [[1647]] stadholder van Kleef en dizzen breg hier uutvoering an nen politeek van religieuzen verdroagzaamheid. Hi-j was zelf [[calvinist]], moar [[Rooms-katholieke Karke|katholeeken]] konden in Kleef blieven wonnen en ok [[joden|jüdden]] wödden too-elaoten. Doarnoast begun hi-j dreks mit ingriepende laandschappeleken veraanderingen. Doarveur haalden hi-j zien olde kaomeraod, [[Jacob van Campen]] noar Kleef. Bi-j zien paleis Haus Freudenbarg en op aandere plaetse rundumme den stad Kleef leet Johan Maurits skitterende [[classicisme|classistiesen]] parken mit kanoalen en fontienen en starvörmigen stelsels van loanen in den al bestoanden woolden anleggen.

==Galleri-je==
<gallery>
Ofbeelding:Kleef_straote.jpg|Straote
Ofbeelding:Kleef_karke.jpg|Karke
Ofbeelding:Kleef_zwanenburg.jpg|Zwoanenburg
Ofbeelding:Kleve_middeleeuwn.jpg|Kleef in den Middeleeuwn
</gallery>

[[Kattegerie:Achterhooks_artikel]]
[[Kattegerie:Stad in Duutslaand]]

[[bg:Клеве]]
[[de:Kleve]]
[[en:Kleve]]
[[eo:Kleve]]
[[es:Cléveris]]
[[fr:Clèves]]
[[it:Kleve (Nord Reno-Westfalia)]]
[[ja:クレーフェ]]
[[li:Kleef]]
[[nl:Kleef (stad)]]
[[pl:Kleve]]
[[pt:Cleves (Cleves)]]
[[ro:Kleve]]
[[ru:Клеве]]
[[sv:Kleve]]
[[tr:Kleve]]
[[vo:Kleve (Nordrhein-Westfalen)]]
