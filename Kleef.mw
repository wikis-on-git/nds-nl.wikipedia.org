[[Ofbeelding:Wappen_kleve.svg|thumb|right|120px|Et woapen van Kleef]]
'''Kleef''' ([[Duuts]]: ''Kleve'', [[Zuud-Gelders]]: ''Kleff'', [[Nederlands]]: ''Kleef'') is ne [[Stad (woonstee)|stad]] in de regio Kleef in et westen van den [[Duutslaand|Duutsen]] deelstoat [[Noordrhain-Westfele|Noordrien-Westfalen]], 10 kilometer zudelek van de revier den [[Rien]], en neet wiet van de [[Nederland]]sen grenze bi-j [[Nimwaege]] en [['s-Heerenbarg]]. Wieter ligt Kleef in de buurte van de Duutse stad [[Emmerik]] en et wooldgebeed [[Riekswoold]]. 

Kleef hef ne oppervlakte van rundumme 98 km². De stad kreg in [[1242]] [[stadsrechten]]. De stad ligt op ne [[endmorene]], nen [[stuwwal]] uut de [[iestied]], dee et dal van den [[Rien]] begrenst. Een deel van Kleef is doardeur arg heuvelachteg.

==Geskiednis==

===Tweeden Waeldoorlog===
De stad wodden in den [[Tweede Wereldoorlog|Tweeden waeldkrieg]] gans zwoar bomdardeerd (mangsmaol samen met [[Nimwaege]], dat mangs veur Kleef wodden an-ezene). De straeke achter Nimwaege, met staedn as Kleef en [[Xanten]], was neet [[nazi]]-gezind moar kreg et zwoar te verduren tiedens den [[Krieg am Niederrhein]], den deur de [[gaellieerden (Tweede Wereldoorlog)|gaellieerden]] geplanden opmars noar Duutslaand, den begun met zwoare bombardementen in de grensstraeke. Op [[7 oktober]] [[1944]] was et grootste bombardement, woarbi-j de stad veur 80% vernetegd wodden. Den herbouw gebeurden vri-j langzaam.

==Bezeensweerdig==
* De Domkarke uut de 14de-16de eeuwe
* Kasteel [[Zwoanenburg]], woaran de sage van den ''[[zwoanridder]]'' [[Lohengrin]] is verboanden.
* [[De Kleefse tunen]]: den graaf [[Johan Maurits van Nassau-Siegen]] (1604-1679) leet in Kleef tunen anleggen. Nen bronne van ingaeving veur [[Frederik Willem van Brandenburg]] en den Fraansen könning [[Lodewiek XIV]]. Den Berliensen ''Zoo'' wodden an-elegd noar veurbeeld van den dierentuun in Kleef.
* [[Dierentuun]]: schuun teggenoaver et veurmoalig kuurhotel, noe museum veur beeldende kunst, is den ''Tiergarten''. Et dierenpark van vandage hef veurnoamelek olde [[huusdier]]rassen en n tröpken Europese [[roofdieren]] zoas [[karkoel]]en en Euraziatiesen [[lynx]]. Doar löp n tröpken [[Przewalskipeerd]]e en der is ok nen viever met [[Zeehond|zeehunde]].
* [[Huus Koekkoek]]: museum met doarin et wark van den Nederlandsen skilder [[Barend Cornelis Koekkoek]] en van aandere leedn van de familie Koekkoek.
* [[Museum Kurhaus Kleef]]; in et veurmoalige kuurhotel is vandage n museum veur ni-jerwetse en kunst van vandage. De ni-jerwetse kunst besteet uut de verzameling [[Ewald Mataré]], ziene dochter Sonja hef de noaloatenschap van heur va an den museumkreng van den stad Kleef egovven.
== Bekende inwonners==
===Johan Maurits van Nassau-Siegen===
[[Johan Maurits van Nassau-Siegen]] (1604-1679), [[stadholder]] van den [[keurvörst]] [[Frederik Willem van Brandenburg]], wodden in [[1647]] stadholder van Kleef en dizzen brech hier uutvoering an ne politeek van religieuze verdroagzaamheid. Hi-j was zelf [[calvinist]], moar [[Rooms-katholieke Karke|kattelieken]] konden in Kleef blieven wonnen en ok [[joden|jödden]] wödden too-elaoten. Doarnoast begun hi-j dreks met ingriepende landskappeleke veraanderingen. Doarveur haalden hi-j zienen olden kaomeraod, [[Jacob van Campen]] noar Kleef. Bi-j zien paleis Haus Freudenbarg en op aandere plaetse rundumme de stad Kleef leet Johan Maurits skitterende [[classicisme|classisistiese]] parken mit kanalen en fontienen en sterrevörmige stelsels van lanen in de al bestoande woolden anleggen.

==Zee ok==
*[[Bimmen]], darp van Kleef

==Galleri-je==
<gallery>
Ofbeelding:Kleef_straote.jpg|Straote
Ofbeelding:Kleef_karke.jpg|Karke
Ofbeelding:Kleve 85.JPG|Zwoanenburg
Ofbeelding:Kleve_middeleeuwn.jpg|Kleef in de Middeleeuwn
</gallery>

[[Kattegerie:Achterhooks_artikel]]
[[Kattegerie:Noordrien-Westfoaln]]
[[Kattegerie:Stad in Duutslaand]]

[[af:Kleef]]
[[bg:Клеве]]
[[de:Kleve]]
[[en:Kleve]]
[[eo:Kleve]]
[[es:Cléveris]]
[[fa:کلوه]]
[[fr:Clèves]]
[[it:Kleve (Renania Settentrionale-Vestfalia)]]
[[ja:クレーフェ]]
[[li:Kleef]]
[[nl:Kleef (stad)]]
[[no:Kleve]]
[[pl:Kleve]]
[[pt:Cleves (Cleves)]]
[[ro:Kleve]]
[[ru:Клеве]]
[[sr:Клеве]]
[[sv:Kleve]]
[[vo:Kleve (Nordrhein-Westfalen)]]
[[war:Kleve]]
