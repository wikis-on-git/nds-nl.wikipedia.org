{{Wiu}}

'''Johannes (Hans) Heyting''' ([[Beilervoart]], [[13 augustus]] [[1918]] - [[9 juni]] [[1992]]) was een [[Drenthe|Drèentse]] dichter, teneel- en radioskriever en skilder.

Johannes Heyting is geboren an de Beilervaort, niet wied van [[Beilen]]. Hi'j greuiden op ien een aarm, streng geriffemeerd gezin. Toe as zien va - een klompenmaker, streuper en zundagsskilder - störf, vervreemden Hans van zien nöst. Hi'j mös van de ambachtsskoele of naodet hi'j 't fietsenhok opebleuzen had mit een zölf emeuken bom.

Bi'j de kunstenaor en tekenmeister [[Louis Kortenhorst]] wördden hi'j opeleid töt kunstskilder. De journalist-godsdienstleraar [[G.A. de Ridder]] bracht hum töt de literatuur.

Ien 1944 mös Heyting onderduken ien [[Börger]], daoras e de rest van zien leben blieben zol. Ien  1946 woonden hi'j een toertien samen mit de skilder [[Anton Heyboer]]. Ien 't zölfde jaor richtten hi'j [[De Drentse Schilders]] op. Mar hi'j vund staorigan det hi'j veur 't skilderen niet genog talent had.

Ien 't tiedskrift [[Erica_(tiedskrift)|Erica]], det as e ien 1945 hölp oprichten, ien [[Maandblad Drenthe]] en ien de [[Nieuwe Drentsche Volksalmanak]] skreef e oaver skilderkunst. Hi'j was regisseur van de Börger rederijkerskamer. Ien 1950 sprung hi'j van 't podium en blesseerden hum slim: haoste een jaor mös hi'j ien 't ziekenhuus blieben. Daor begun e te skrieben, onder meer 't teneelstok ''De vrömde vögel''. Veur [[Radio Noord]] gunk e skrieben en optreden: sketsen, heurspullen en cultureel-informatieve programma's. Ien 't Maondblad in de Drentse Taol [[Oeze Volk]], det hi'j ok mit oprichtten, stunden zien eerste gedichten. Vanof 1980 publiceerden hi'j ok ien 't Drents Letterkundig Tiedschrift [[Roet]].

Heyting trouwden ien 1953. Een bulte van zien skilderi'jen gungen verleuren toe as de Museumboerderij daor hi'j ien woonden ien 1967 ofbraandden. Hiernao gunk e nog meer skrieben.

==Uutegeben wark==
* ''Op de gribbelgrap'' (1968, bloemlezing veur kiender)
* ''Tweetalig'' (1970, dichtbundel, mit Hans Werners ([[Gerard Nijenhuis]]))
* ''Spiegelschrift'' (1977, dichtbundel)
* ''Kleutervertelboek van de biebelse geschiedenis - in het Drents an de kinder verteld deur Hans Heyting'' (1979, Drèentse vertaling van Anne de Vries zien biebel veur kiender)
* ''Marcus, een Drentse vertaoling'' (1981, mit [[G.H. Kocks]], G. Nijenhuis en [[K. Sluiter]])
* Negen kienderboeken ien 't Nederlaands tussen 1970 en 1983
* ''Toegift'' (1986, dichtbundel)

==Bronnen==
* ''Scheupers van de taol: Bloemlezing van de Drèentse Schrieverij 1837-2003'', bi'j menare zöcht en ieneleid deur Rouke Broersma, Het Drentse Boek, Zuudwolde, 2003 (p. 79-86)

[[Kattegerie:Drèents artikel|Heyting, Hans]]
[[Kattegerie:Drenthe|Heyting, Hans]]
[[Kattegerie:Nederlaandse schriever|Heyting, Hans]]
[[Kattegerie:Letterkunde|Heyting, Hans]]
