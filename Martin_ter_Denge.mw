'''Woolters''', echten naam '''Martin ter Denge''' (geboren [[11 december|11 desember]] [[1985]]) is nen muzikaant, skriewer en dichter oet t [[Tweante|Twaentse]] [[Riesn|Riessen]]. Hee dut skriewen en zingen in t [[Riesns|Riessense]] dialekt en dreg dit ok in dee taal oet noar de boetenwaerld. Ok is hee nen aktieven biedrager op de [[Nedersaksisch|Neersassiese]] Wikipedie. As geborene Riessender hef Woolters nog völle [[Tweants|Twaents]] met-ekreggen en doar is hee greuts op. Iets wat dan ok vaak in zien woark weerummekump is t behoold van de streektaal en ok zo völle meugelik op ne modaerne manere. 

==Naam==
De naam ''Woolters'' is ne familie-bienaam of [[Tweantse skeeldnaamns|skeeldnaam]]. In bepoalde delen van Twaente kump t gebroek van bienaamns völle vuur en zo ok in Aenter en Riessen, woar at Woolters vort kump. De presiese herkumst in nit wis, moar t verhoal geet at de boerderieje woar zien familie in ewoond hef vroger van ne familie Woolters hef ewest. Um t onderskaeid te maken tussen disse familie Ter Denge en ne aandere, wordt in t dageliks laewen mangs de naam Woolters gebroekt.

==Woark==
===Skriewerieje===
t Meeste hef Woolters op disse Wikipedie eskrewen, zowat allemoale in t Twaentse dialekt [[Riessens]]. Behalve Wikipedie skrif hee ok gedichten en proza. Hee dut oonder aandere n [[kollumn]] in n [[Niejen Bodbreef]], n blad van de [[Kreenk vuur de Twentse Sproak]]. Zien rubriekje "Plat op t Web" geet, zo as de naam al zeggen dut, oawer t gebroek van t plat, vuurnamelik t Twaents, op t [[internet]]. Zo gung t n kaer oawer wo en wovölle t plat in de [[sosiale media]] gebroekt wordt.

Doarnööst hef e ok de tekst eskrewen van de nummers ''Skriefmesjiene'' en ''Bleu Man'' dee duur [[Tonny Nijland]] en [[Martin Ter Haar]] espöld zeent oonder aandere op de Twaentse jazzerieje. Op de tweede Jazzerieje skreef hee ''Kræng'', wat oetvoord wör duur Petra ter Denge, en wat de eerste pries halen.

===Muziek===
Woolters spölt de [[kleaine tromme|klaeine tromme]] in n [[muziekkorps]] in Riessen. Zien muzikaliteit breg hee nit allene doar te geheure, mer ok via internet. Op [[YouTube]] hef hee verskaeidene leedkes en deuntjes oetebrocht, woarbiej hee zich vuural duur [[reggae]] löt beïnvleuden, moar hee maakt ok daansmuziek en hee kombineert dit mangs met de Twaentse sproake. De oonderstoande nummers en deuntjes zeent duur Woolters oetebrocht via YouTube. De nummers "Loat Kuuln", "Doot es Heanig an", "Wearldhearskoppieje" en "Daanske" hebt Twaentse tekst. Disse verskes wordt geregeld op proweensiale en lokale radiostatsions edraeit.

*''Loat Kuuln (Loat Toch Goan)'' (2008)
*''Boulevard Sountering'' (2009) 
*''Dreumt Mer Lekker (Sweet Dreams)'' 
*''Fruity Loops Reggae'' (2009) 
*''Sleepless'' (2009)
*''Verlöarn'' (2009)
*''Earlikheaid (Honesty)'' (2009)
*''Tukkermars'' (2009)
*''t Eande van Augustus'' (2009)
*''Doot es Heanig an'' (2010)
*''Wat n Woark'' (2010)
*''Wearldhearskoppieje'' (2010)
*''In This Love'' (2010) - cover van Bob Marley
*''Daanske'' (2011)
*''Basic Rockers Reggae in FL5'' (2011)
*'' Liquid Dub Revised'' (2011)
*''Wat n Woark'' (2011) - verniejde versie
*''Afrika'' (2011)
*''Deankt (Vuurde'j Skreewt)'' (2011)
*''Pieker Dub'' (2011)
*''Liesbeth Spies'' (2012) - Protestversken teegn de doomoalige Minister van Binnlaandse Zaakn

==Zeet ok==
*[[Gebruker:Woolters]] - Woolters zien Wikipedie-pagina

==Oetgoande verbeendige==
*[http://www.youtube.com/user/woolters Woolters op YouTube]
*[http://www.youtube.com/watch?v=82Mnn07ZjLU Woolters in ne körte reportazje oawer Wikipedie] 

{{Dialekt|twd|Riessen|ANS}}

[[Kategorie:Tweants artikel]]
[[Kategorie:Muzikaant uut Oaveriessel‎]]
[[Kategorie:Schriever in t Tweants]]
[[Kategorie:Tukker]]
