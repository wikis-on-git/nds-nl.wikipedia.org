'''Woolters''', echten naam '''Martin Ter Denge''' (geboren [[1 december|1 desember]] [[1985]]) is nen muzikaant, skriewer en dichter oet t [[Tweante|Twaentse]] [[Riesn|Riesen]]. He dut skriewen en zingen in t [[Riesns|Riesense]] dialekt en dragt dit ok in dee taal oet noar de boetenwearld. Ok is he nen aktieven biedrager op de [[Nedersaksisch|Neersassiese]] wikipedie. As geborene Riesender hef Woolters nog völle [[Tweants|Twaents]] met ekreggen en doar is he dan ok greuts op. Iets wat dan ok voak in zien woark weerumme kump is t behoold van de streektaal en ok zo völle meugelik op ne modaerne menere. 

==Naam==
De naam ''Woolters'' is ne familie-bienaam of [[Tweantse skeeldnaamns|skeeldnaam]]. In bepoalde delen van Twaente kump t gebroek van bienaamns völle vuur en zo ok in Riesen, woar at Woolters vort kump. De presiese herkumst in nit wis, moar t verhoal geet at de boerderieje woar zien familie in wont vroger van n familie Wolters hef ewest. Um t underskeaid te maken tussen disse familie Ter Denge en ne aandere, wordt in t doageliks laeven mangs de noam Woolters gebroekt.

==Woark==
===Skriewerieje===
t Meeste hef Woolters op disse Wikipedie eskrewen, allemoale in t Twaentse dialekt [[Riesens]]. Behalve wikipedie skriewt he ok gedichten en proza. He doot oonder aandere n [[kollumn]] in n [[Niejen Bodbreef]], n blad van de [[Kreenk vuur de Tweantse Sproak]]. Zien rubriekje "Plat op t Web" geet, zo as de naam al zeggen doot, oawer t gebroek van t Plat, vuurnoamelik t Tweants, op t [[internet]]. Zo gung t n kear oawer wo en wovölle t Plat in de [[sosjale media]] gebroekt wordt.

Doarnöast hef e ok de tekst eskrewen van de nummers ''Skriefmesjiene'' en ''Bleu Man'' de duur [[Tonny Nijland]] en [[Martin Ter Haar]] spölld zeent oonder aandere op de Tweantse Jazzerieje. 

===Meziek===
Woolters spöllen de [[kleaine tromme|klaeine tromme]] in n [[drumkorps]] in Riesen. Zien muziekaliteit brengt he nit allene doar to geheure, moar ok via internet. Op YouTube hef he verskeaidene leedkes en deuntjes oetebrocht, woarbiej he zich vuural duur [[Reggae]] loat beïnvleuden, moar he maakt ok daansmuziek en he kombineren dit mangs mit de Twaentse sproake. De oonderstaande nummers en deuntjes zeent duur Woolters oetebrocht via YouTube. De nummers "Loat Kuuln", "Doot es Heanig an", "Wearldhearskoppieje" en "Daanske" hebt Tweantse tekst. Disse verskes wordt geregeld op proweensjale en lokale radiostatsjons edreit.

*''Loat Kuuln (Loat Toch Goan)'' (2008)
*''Boulevard Sountering'' (2009) 
*''Dreumt Mer Lekker (Sweet Dreams)'' 
*''Fruity Loops Reggae'' (2009) 
*''Sleepless'' (2009)
*''Verlöarn'' (2009)
*''Earlikheaid (Honesty)'' (2009)
*''Tukkermars'' (2009)
*''t Eande van Augustus'' (2009)
*''Doot es Heanig an'' (2010)
*''Wat n Woark'' (2010)
*''Wearldhearskoppieje'' (2010)
*''In This Love'' (2010) - cover van Bob Marley
*''Daanske'' (2011)
*''Basic Rockers Reggae in FL5'' (2011)
*'' Liquid Dub Revised'' (2011)
*''Wat n Woark'' (2011) - verniejde versie
*''Afrika'' (2011)
*''Deankt (Vuurde'j Skreewt)'' (2011)
*''Pieker Dub'' (2011)
*''Waiting in Vain'' (2011) - cover van Bob Marley

{{dialekt|twd|Riesen|ANS}}

==Zeet ok==
*[[Gebruker:Woolters]] - Woolters zien Wikipedie-pagina

==Oetgoande verbeendige==
*[http://www.youtube.com/user/woolters Woolters op YouTube]
*[http://www.youtube.com/watch?v=82Mnn07ZjLU Woolters in ne körte reportazje oawer wikipedie] 

[[Kattegerie:Tweants artikel]]
