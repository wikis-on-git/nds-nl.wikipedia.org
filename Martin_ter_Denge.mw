'''Woolters''', echten naam '''Martin ter Denge''' (geboren [[11 december]] [[1985]]) is nen muzikaant, skriewer en dichter oet et [[Tweante|Tweantse]] [[Riesn|Riessen]]. Hee dut skriewen en zingen in et [[Riesns|Riessense]] dialekt en dreg dit ok in dee taal oet noar de boetenwearld. Ok is hee nen aktieven biedrager op de [[Nedersaksiese Wikipedia|Neersassische Wikipedia]]. As geborene Riessender hef Woolters nog völle [[Tweants]] met-ekreggen en doar is hee greuts op. Iets wat dan ok vaak in zien woark weerummekump is et behoold van de streektaal en ok zo völle meugelik op ne modearne manere. 

==Naam==
De naam ''Woolters'' is ne familie-bienaam of [[Tweantse skeeldnaamns|skeeldnaam]]. In bepoalde delen van Tweante kump et gebroek van bienamens völle vuur en zo ok in Eanter en Riessen, woar at Woolters vort kump. De preciese herkumst in nit wis, moar et verhoal geet at de boerderieje woar zien familie in ewoond hef vroger van ne familie Woolters hef ewest. Um et onderskeaid te maken tussen disse familie Ter Denge en ne aandere, wordt in et dageliks leawen mangs de naam Woolters gebroekt.

==Woark==
===Skriewerieje===
Et meeste hef Woolters op disse Wikipedia eskrewen, zowat allemoale in et Tweantse dialekt [[Riessens]]. Behalve Wikipedia skrif hee ok gedichten en proza. Hee dut oonder aandere een [[kollumn]] in een [[Niejen Bodbreef]], een blad van de [[Kreenk vuur de Twentse Sproak]]. Zien rubriekje "Plat op et Web" geet, zo as de naam al zeggen dut, oawer et gebroek van et plat, vuurnamelik et Tweants, op et [[internet]]. Zo gung et een kear oawer wo en wovölle et plat in de [[sociale media]] gebroekt wordt.

Doarnööst hef e ok de tekst eskrewen van de nummers ''Skriefmesjiene'' en ''Bleu Man'' dee duur [[Tonny Nijland]] en [[Martin Ter Haar]] espöld zeent oonder aandere op de Tweantse jazzerieje. Op de tweede Jazzerieje skreef hee ''Kræng'', wat oetvoord wör duur Petra ter Denge, en wat de eerste pries halen.

===Muziek===
Woolters spölt de [[kleaine tromme|kleaine tromme]] in een [[muziekkorps]] in Riessen. Zien muzikaliteit breg hee nit allene doar te geheure, mer ok via internet. Op [[YouTube]] hef hee verskeaidene leedkes en deuntjes oetebrocht, woarbiej hee zich vuural duur [[reggae]] löt beïnvleuden, moar hee maakt ok daansmuziek en hee kombineert dit mangs met de Tweantse sproake. De oonderstoande nummers en deuntjes zeent duur Woolters oetebrocht via YouTube. De nummers "Loat Kuuln", "Doot es Heanig an", "Wearldhearskoppieje" en "Daanske" hebt Tweantse tekst. Disse verskes wordt geregeld op proweensiale en lokale radiostatsions edraeid.

*''Loat Kuuln (Loat Toch Goan)'' (2008)
*''Boulevard Sountering'' (2009) 
*''Dreumt Mer Lekker (Sweet Dreams)'' 
*''Fruity Loops Reggae'' (2009) 
*''Sleepless'' (2009)
*''Verlöarn'' (2009)
*''Earlikheaid (Honesty)'' (2009)
*''Tukkermars'' (2009)
*''t Eande van Augustus'' (2009)
*''Doot es Heanig an'' (2010)
*''Wat een Woark'' (2010)
*''Wearldhearskoppieje'' (2010)
*''In This Love'' (2010) - cover van Bob Marley
*''Daanske'' (2011)
*''Basic Rockers Reggae in FL5'' (2011)
*'' Liquid Dub Revised'' (2011)
*''Wat een Woark'' (2011) - verniejde versie
*''Afrika'' (2011)
*''Deankt (Vuurde'j Skreewt)'' (2011)
*''Pieker Dub'' (2011)
*''Liesbeth Spies'' (2012) - Protestversken teegn de doomoalige Minister van Binnlaandse Zaakn

==Zeet ok==
*[[Gebruker:Woolters]] - Woolters zien Wikipedia-ziede

==Oetgoande verbeendige==
*[http://www.youtube.com/user/woolters Woolters op YouTube]
*[http://www.youtube.com/watch?v=82Mnn07ZjLU Woolters in ne körte reportage oawer Wikipedia] 

{{Dialekt|twd|Riessen|Algemene Nedersaksiese Schriefwieze}}

[[Kategorie:Tweants artikel]]
[[Kategorie:Muzikaant uut Oaveriessel‎]]
[[Kategorie:Schriever in t Tweants]]
[[Kategorie:Tukker]]
