'''Martin ter Denge''' (op internet ok wa gaanks as '''Woolters''') (geboren [[11 december]] [[1985]]) is nen muzikant, skriever en dichter oet et [[Tweante|Tweantse]] [[Riesn|Riessen]]. Hee dut skrieven en zingen in et [[Riesns|Riessense]] dialekt en dregt dit ok in dee sproake oet. Ok is hee nen aktieven biedreager op de [[Nedersaksiese Wikipedia|Neersassische Wikipedia]]. As geborene Riessender hef Woolters völle [[Tweants]] metkreagen en doar is hee greuts op. Zien wark dreit veurnamelik um et behold en 'n anjacht van de streektaal. Hee meant dat dat et beste wil op ne moderne wieze.

==Bienaam==
De naam Woolters is ne familie-bienaam of [[Tweantse skeeldnaamns|skeldnaam]]. In bepoalde delen van Tweante kump et gebroek van bienamens völle vuur en zo ok in Eanter en Riessen, woar at Ter Denge vortkump. In Enter stund vroger ne olde boerderieje, et Wooltershoes. Nen betoavergrotvader van Ter Denge treuk doar in en nam zo de biename oaver.

==Woark==
===Nedersaksisch activisme===
Ter Denge stiet bekend um zien activisme veur 't [[Nedersaksisch]], wat hij uutdrag as een moderne taal die prima geschikt is veur 't leven van vandage de dag. Bij de Universiteit Utrecht studeerde hij in 2012 of in Engelse Taal en Cultuur en Interculturele Communicatie. In zien masterscriptie ''Linguae Intergermanica'' (2012) betaogt hij det 't Nedersaksisch dient, en nog vaker zol kunnen dienen, as broggetaal tussen platpraotende Nederlaanders en Duutsers. Zien ideeën aover 't Nedersaksisch drag Ter Denge onder meer uut mit zien 'neadersassisk internettydskrivt' Werldspråke, in zien [[Nedersaksische podcasts|podcast Wearldspråke]] (sinds 2018), en in de podcast WATATA die as e sinds 2020 prissenteert mit Gerben Voortman.

Ter Denge is iene van de ontwerpers van de internationale [[Nysassiske Skryvwyse]] en drag die uut in zien eigen communicatie.

===Skrieverieje===
Et meeste van Ter Denge zien skriefwark is in et [[Riessens]], een dialekt van et Twents. Behalve vuur Wikipedia skrif hee ok verhalen, gedichten en proza. Verskeidene joaren had hee nen [[kollumn]] in 'n [[Niejen Bodbreef]], een blad van de [[Kreenk vuur de Twentse Sproak]]. Zien rubriek "Plat op et Web" gung oaver et gebroek van Tweants op [[internet]].

Doarnöast hef he ok de tekst eskrewen van de nummers ''Skriefmesjiene'' en ''Bleu Man'' dee duur [[Tonny Nijland]] en [[Martin Ter Haar]] espöld zint op onder andere de Tweantse [[Jazzerieje]]. Op de tweede Jazzerieje skreef hee ''Kræng'' op een arrangement van Jan Wessels, oetvoord duur Petra ter Denge (gin familie). Dat nummer haalden de eerste pries. Op de darde Jazzerieje skreef hee et nummer ''Veni, vidi, vici'' op een arrangement van Joris Bolhaar, ezungen duur Nadya Bolhaar.

===Muziek===
As achtjöärig junken begun Ter Denge met lessen op de [[kleine tromme]] bie Muziekvereniging ''Wilhelmina Rijssen'', woer as hee zowat 24 joar lid van was. As spöller bie de drumfanfare en [[dweilorkest]] ''De Kamgoarn Klösse'' deed he völle spöl- en podiumervaring op. Ondertusken learden hee zikzelf gitaar spöllen. Zien eerste zelf eskrevene nummer was in et [[Engels]], al is dat nooit publiceerd.

Wieders bekwoamen zik Ter Denge in muziekproductie (muziek maken met 'n komputer), terwiel hee ondertusken mear en mear [[reggae]] begun te lusteren. Dat leidden der to dat hee vöärnamelik reggae geenk maken. Tegelieke begun hee zik vuur et Twents en et Nedersaksisch te interesseren. Zo ontstund et idee um Twentse reggae te maken. In 2012 köm hee met et protestleed oaver veurmoalig minister Liesbeth Spies, umdat dee et Nedersaksisch gin heugere erkenning wol geven.

Tegelieke wol hee zik nit vaste leggen in enen stiel en zorget ziene brede muzikale interesse vuur oetstäpkes noar [[hiphop]], [[dance]], [[rock]] en [[soul]].

===Lieste met muziek===
*''Loat Kuuln (Loat Toch Goan)'' (2008)
*''Boulevard Sauntering'' (2009) 
*''Dreumt Mer Lekker (Sweet Dreams)'' (2009)
*''Fruity Loops Reggae'' (2009) 
*''Sleepless'' (2009)
*''Verlöarn'' (2009)
*''Earlikheaid (Honesty)'' (2009)
*''Tukkermars'' (2009)
*''t Eande van Augustus'' (2009)
*''Doot es Heanig an'' (2010)
*''Wat een Woark'' (2010)
*''Wearldhearskoppieje'' (2010)
*''In This Love'' (2010) - cover van Bob Marley
*''Daanske'' (2011)
*''Basic Rockers Reggae in FL5'' (2011)
*''Liquid Dub Revised'' (2011)
*''Wat een Woark'' (2011) - verniejde versie
*''Afrika'' (2011)
*''Deankt (Vuurde'j Skreewt)'' (2011)
*''Pieker Dub'' (2011)
*''Liesbeth Spies'' (2012) - Protestversken teegn de doomoalige Minister van Binnlaandse Zaakn
*''Hardcore Vibes (Reggae Remix)'' - cover van Dune (2014)
*''Reur den Pot'' (2014)
*''Zoaterdag'' (2014)
*''Keunink van Twente'' (2015)
*''Doot Plat en Rap Wat'' (2020)

==Bronnen==
*Ter Denge, Martin (2012), [https://dspace.library.uu.nl/handle/1874/254986 ''Linguae Intergermanica: The Use of Low Saxon, English, Dutch, German, and Receptive Multilingualism in Northern Dutch – Northern German Communication''], Utrecht: Universiteit Utrecht
*[https://www.tubantia.nl/rijssen-holten/jonge-ondernemer-uit-rijssen-zweert-bij-het-twents~ae1aa0b8/ 'Jonge ondernemer uit Rijssen zweert bij het Twents'], in Tubantia, 14 jannewaori 2017

==Zeet ok==
*[[Gebruker:Woolters]] - Woolters zien Wikipedia-ziede

==Oetgoande verbeendige==
*[http://www.youtube.com/user/woolters Woolters op YouTube]
*[http://www.youtube.com/watch?v=82Mnn07ZjLU Woolters in ne körte reportage oawer Wikipedia]

{{Dialekt|twd|Riessen|Algemene Nedersaksiese Schriefwieze}}

{{DEFAULTSORT:Denge, Martin ter}}
[[Kategorie:Muzikaant uut Oaveriessel]]
[[Kategorie:Schriever in t Tweants]]
[[Kategorie:Tukker]]
