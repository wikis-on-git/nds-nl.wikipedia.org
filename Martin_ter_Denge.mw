'''Woolters''', echten naam '''Martin ter Denge''' (geboren [[11 december|11 desember]] [[1985]]) is nen muzikaant, skriewer en dichter oet t [[Tweante|Twaentse]] [[Riesn|Riessen]]. He dut skriewen en zingen in t [[Riesns|Riessense]] dialekt en dreg dit ok in dee taal oet noar de boetenwearld. Ok is he nen aktieven biedrager op de [[Nedersaksisch|Neersassiese]] wikipedie. As geborene Riessender hef Woolters nog völle [[Tweants|Twaents]] met ekreggen en doar is he dan ok greuts op. Iets wat dan ok vaak in zien woark weerumme kump is t behoold van de streektaal en ok zo völle meugelik op ne modaerne manere. 

==Naam==
De naam ''Woolters'' is ne familie-bienaam of [[Tweantse skeeldnaamns|skeeldnaam]]. In bepoalde delen van Twaente kump t gebroek van bienaamns völle vuur en zo ok in Riesaen, woar at Woolters vort kump. De presiese herkumst in nit wis, moar t verhoal geet at de boerderieje woar zien familie in wont vroger van ne familie Wolters hef ewest. Um t onderskeaid te maken tussen disse familie Ter Denge en ne aandere, wordt in t dageliks laewen mangs de naam Woolters gebroekt.

==Woark==
===Skriewerieje===
t Meeste hef Woolters op disse Wikipedie eskrewen, allemoale in t Twaentse dialekt [[Riessens]]. Behalve wikipedie skrif he ok gedichten en proza. He dut oonder aandere n [[kollumn]] in n [[Niejen Bodbreef]], n blad van de [[Kreenk vuur de Tweantse Sproak]]. Zien rubriekje "Plat op t Web" geet, zo as de naam al zeggen dut, oawer t gebroek van t Plat, vuurnamelik t Twaents, op t [[internet]]. Zo gung t n kear oawer wo en wovölle t Plat in de [[sosjale media]] gebroekt wordt.

Doarnöast hef e ok de tekst eskrewen van de nummers ''Skriefmesjiene'' en ''Bleu Man'' dee duur [[Tonny Nijland]] en [[Martin Ter Haar]] spöld zeent oonder aandere op de Tweantse Jazzerieje. 

===Meziek===
Woolters spölt de [[kleaine tromme|klaeine tromme]] in n [[muziekkorps]] in Riessen. Zien muzikaliteit breg he nit allene doar te geheure, mer ok via internet. Op [[YouTube]] hef he verskeaidene leedkes en deuntjes oetebrocht, woarbiej he zich vuural duur [[Reggae]] löt beïnvleuden, moar he maakt ok daansmuziek en he kombineert dit mangs met de Twaentse sproake. De oonderstoande nummers en deuntjes zeent duur Woolters oetebrocht via YouTube. De nummers "Loat Kuuln", "Doot es Heanig an", "Wearldhearskoppieje" en "Daanske" hebt Twaentse tekst. Disse verskes wordt geregeld op proweensjale en lokale radiostatsjons edreait.

*''Loat Kuuln (Loat Toch Goan)'' (2008)
*''Boulevard Sountering'' (2009) 
*''Dreumt Mer Lekker (Sweet Dreams)'' 
*''Fruity Loops Reggae'' (2009) 
*''Sleepless'' (2009)
*''Verlöarn'' (2009)
*''Earlikheaid (Honesty)'' (2009)
*''Tukkermars'' (2009)
*''t Eande van Augustus'' (2009)
*''Doot es Heanig an'' (2010)
*''Wat n Woark'' (2010)
*''Wearldhearskoppieje'' (2010)
*''In This Love'' (2010) - cover van Bob Marley
*''Daanske'' (2011)
*''Basic Rockers Reggae in FL5'' (2011)
*'' Liquid Dub Revised'' (2011)
*''Wat n Woark'' (2011) - verniejde versie
*''Afrika'' (2011)
*''Deankt (Vuurde'j Skreewt)'' (2011)
*''Pieker Dub'' (2011)
*''Waiting in Vain'' (2011) - cover van Bob Marley

{{dialekt|twd|Riesen|ANS}}

==Zeet ok==
*[[Gebruker:Woolters]] - Woolters zien Wikipedie-pagina

==Oetgoande verbeendige==
*[http://www.youtube.com/user/woolters Woolters op YouTube]
*[http://www.youtube.com/watch?v=82Mnn07ZjLU Woolters in ne körte reportazje oawer wikipedie] 

[[Kattegerie:Tweants artikel]]
