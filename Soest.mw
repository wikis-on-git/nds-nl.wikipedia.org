{{wrapper}}
|
{{Gemeente |
naam = Soest |
bestaansnaam vlagge = Soest flag.png |
bestaansnaam wapen = Coat of arms of Soest.gif |
lokasie = LocatieSoest |
previnsie = [[Utrecht (previnsie)|Utrech]] |
heufplaose = Amesfoort |
oppervlak = 46,52 |
oppervlak laand =  |
oppervlak waoter =  |
inwoeners = 45.323 |
daotum inwoeners = 1 juli 2006 |
dichtheid = 975 |
breedtegraod =  |
lengtegraod =  |
verkeersaoder = [[N221]], [[N234]] |
netnummer = 035 |
postcode = 3760-3769 |
webstee = [http://www.soest.nl/ www.soest.nl] |
}}
[[Ofbeelding:Soestdiek.jpg|thumb|160px|Paleis Soestdiek]]
'''Soest''' is nen [[darp]] en [[gemeente]] in den [[Nederlaand]]sen [[proveensie]] [[Utrecht (previnsie)|Utrecht]] en hef een oppervlaakte van 46,47 km². Soest, Soesterbarg en Soestduunen bunt rieke an duunen, woold, heide en wiezen, grotendeals bruukt as oefengebeed veur et [[Könninkleken Laandmacht|Nederlaandsen leager]].

==Aandere darpen==
* [[Soestduunen]]
* [[Soesterbarg]]

==Harkomst van den name Soest==

Den name Soest: Zoys, Soyse, Suysen, Sose: Bronne op den grenze van hoogn en laegen groand. Of et kump van neaderzetting an 'ziede-oost'. Den eursprong van et darp ligt ok an den oostkante van den [[Engh]].

==Geskiednis==
Den eersten spoorn van (tiedeleken) bewonning rundumme Soest bunt trög evonden in den [[Soesterduunen]]. Rundumme 11.000 joar veur Christus bevölkten enkele jägersgröppen dizzen streke. Den sporen bestoanden uut enkele steen warktuugkens uut 8000 veur Christus. Den [[grafbulte]]n op den Esch en dee in et Munnekenbos bunt van rundumme 2500 veur Christus. 

Den eersten beskrieving van Soest kump uut [[1029]]. In [[2004]] vierden et darp dan ok heur 975-joarig bestoan. Soest ontstoand as nen kolonie uut et dichtbi-j eleagen [[Amersfoort]]. Den eersten boern gingen op den zuudoost helling van den Esch wonnen, nen uutloper van den [[Utrechtsen Heuvelrugge (stuwwal)|Utrechtsen Heuvelrugge]]. Zo waren zie bescharmd teggen den [[Zuderzee]], dee reggelmoatig den Eempolder oaverstreumden. Den Esch wöd untgonnen en bemest, zodat dizzen geschikt wöd veur [[akkerbouw]]. In den polder groasden de beestn. Den kolonie greujden uut tot nen klein boerndarp te midden van nen antal noaberschoppen. Westelek, achter den Esch, lag Heze, dat older was. Heze ging echter vort deurdat de stoefduunen, den teggenwoordigen Soesterduunen, an et sjoksen gingen en den noaberschop in den 15den eeuwe begroof. De name Heze leaft noe nog wieter in den wieken Overhees en Hees. 

Soest was reagelmaotig et striedtoneel van kriegs gebeurtenissen. Al in [[1278]] vond op den Esch nen veldslag plaetse tussen Hollaand en Utrecht. 
Deur den stichting van et kloster Mariënburg in [[1470]] wöd Soest belangrieker en op 26 september [[1472]] verkreg Soest [[schepenrechte]]. Moar al an et begin van den 16den eeuw wöd Soest plunderd en platgebraand deur den tröppen van [[Maarten van Rossum]]. Den nonnen wödden verkracht en van et kloster resteerden neets meer dan puun. Et darp wöd opni-j op-ebouwd en sindsdeen is doar moar weinig veraanderd. 
In den 17den eeuwe ontstoanden Zoestdyck en 't Hearte. 't Hearte was nen noaberschop, dat bestoand uut skapenholders en turfsteakers. Turf wöd oaverigens al in den 14den eeuwe stokken in et Soestervene, moar nam in umvang too in den loop van den 17den eeuwe. Et turf wöd mit bootn, den zogenoamde [[proam|proamen]], oaver den Proamgrachte noar den [[Eem]] vuurd.

In [[1650]] leet den toonmoalige burgemeister van [[Amsterdam]] nen buutenverblief bouwen längs den heufdwegge tussen Soest en [[Baarn]], ''den Hofstede aen Zoestdijck'', et [[Paleis Soestdiek]] van vandage, dat in et Baarnsen dele van [[Soestdiek]] ligt. In [[1674]] leet [[stadholder Willem III]] et verbouwen tot jächtslot. Soestdiek wöd nen darp mit nen aantal grootn [[buutenploats|buutenplaetse]], net as Baarn, moar Soest zelf, et heufddarp, nen slaoperig boerndarp blef. Soestdiek was rundumme [[1890]] nen dorp woar den rieken uut veurnamelek Amsterdam neerstreken. Zo waren doar veul privéhuze, moar ok verskillenden hotels. Den riekeleu kwamen noar Soestdiek vanweage den schonen luft en den mooie natuur. In [[1895]] ging den Soester [[Peerdentram]] rieden en in [[1898]] wöd Soest an-eslotten op et spoorweagennet. Rundumme [[1900]] telden Soest nog moar 4700 leu. Pas rundumme [[1920]] greujden Soestdiek en Soest an mekaar. In [[1945]] telden Soest 16.000 inwonners. In den joaren zestig wöd et darp 'verni-jd'. Dat heeld in, dat nen antal buutenplaetse gesloopt wöd, zodat den oppervlaakte van den tuunen extra ruumte opleaverden veur huze bouw en umdat et onderhold van den villa's gewoon te kostboar was ewödden. Den heufdstroate van Soestdiek onderging nen gedoante verwisseling , wat achterof neet bepoald nen verbeatering is ewest. Den stoatige [[herenhuus|heernhuze]] maakten plaetse veur winkels en huzebouw. Et darp was hierdeur minder mooi ewödden en stuk veur stuk sloten den hotels en pensions hun deurn. Bekande hotels waarn Hotel Trier, Hotel Eemlaand en et Oranjehotel.

In den jaoren doarnoa breidden Soest zich wieter uut. Den wieken Kloarwoater en Smitsvene in den joaren '70. Overhees in dem joaren '80. Den meest ni-jen uutbreiding is den Boernstreke, woar vanof [[1997]] in veer stappen ebouwd wödt.
Soest hef noe rundumme 45.500 inwoners.

==Bezeensweerdig==
*In Soest steet den diksten [[mammoetboom]] van den proveensie Utrecht.
*Op den Soester Esch is [[stellingmölle|stelling]][[koornnmölle]] [[Den Windhond (Soest)|Den Windhund]] harbouwd en op 10 mei 2008 in gebruuk enommen.

==Uutgoande verwiezingen==
*[http://www.soest.nl/ Webstee van de gemeente] Van dizzen stee is nen grootn dele van den hier vermelde infomasie ofkumstig
*[http://www.soestactueel.nl/ Ni-js en infomasiestee oaver Soest mit doezenden ofbeeldingen]
*[http://www.windhond.nl// Webstee Mölle den Windhund]

{{Utrecht}}

[[Kattegerie:Achterhooks_artikel]]
[[Kattegerie:Utrecht]]

[[cy:Soest (Iseldiroedd)]]
[[de:Soest (Niederlande)]]
[[en:Soest, Netherlands]]
[[eo:Soest (Nederlando)]]
[[fr:Soest (Pays-Bas)]]
[[fy:Soest]]
[[id:Soest]]
[[it:Soest (Paesi Bassi)]]
[[li:Soest]]
[[ms:Soest]]
[[nl:Soest (Nederland)]]
[[pl:Soest (miasto w Holandii)]]
[[ro:Soest (Olanda)]]
[[sv:Soest]]
[[vo:Soest]]
