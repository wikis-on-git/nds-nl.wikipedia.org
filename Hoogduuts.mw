[[Ofbeelding:Heutige_deutsche_Mundarten.PNG|300px|thumb|De Benrather liende vörmt de gröppe tussen Leegduuts (geel) en Hoogduuts (blauw en gruun). De [[Spierse liende]] scheidt 't blauwe en grune gebied.]]
'''Hoogduuts''' kan wiezen op de [[Duuts|Duutse standerdtaal]] of op de [[dialect|dialecten]] in 't oorspronkelijke Hoogduutse taalgebied. In [[Noord-Duutslaand]] wördt now ok de Hoogduutse standerdtaal epraot, mar de oorspronkelijke taal is daor in heufdzaak [[Platduuts]].

Kenmarkend veur de Hoogduutse dialecten is det ze de [[Twiede Germaanse klaankverskoeving|Tweide Germaonse klaankverschoeving]] ondergaon hebt. Op schrift viej ze terogge töt in de [[7e eeuw|7e ieuw]]. Ok 't [[Jiddisch]] en de dialecten die in de Nederlaandse pervincie [[Limburg (Nederlaand)|Limbörg]] zudelk van de [[Benrather liende]] esproken wördt, vörmt taalkundig eziene een Hoogduutse [[variëteit (taalkunde)|variëteit]]. Schematisch zöt de Tweide Germaonse klaankverschoeving d'r as volgt uut (''x'' stiet veur de ''ch''-klaank in ''nicht''):
{| border="1"
|-----
| '''Germaons''' || '''Hoogduuts'''
|-----
| &nbsp;p || &nbsp;pf
|-----
| &nbsp;t || &nbsp;ts
|-----
| &nbsp;k ||  &nbsp;x&nbsp;of&nbsp;kx
|}
Vergeliekt [[Nedersaksisch]] ''appel/abbel'' - Hoogduuts ''Apfel'', Nedersaksisch ''tied'' - Hoogduuts ''Zeit'', Nedersaksisch ''maken/moaken'' - Hoogduuts ''machen''. In de Zwitserse dialecten is dizze klaankverschoeving 't varste deurevuerd (''kiend'' klinkt daor as ''kxind'').

De grèenze tussen Hoog- en Leegduuts löp langes de [[Benrather liende]]: 't Hoogduuts umvat de dialecten die ze zudelk van dizze denkbieldige liende praot, waoronder 't [[Alemannisch]] (inclusief 't [[Zwitserduuts]]), 't [[Beiers-Oostenrieks]] en 't [[Zwaobisch]].

't Eerste boek in 't [[Oldhoogduuts]] is de ''[[Abrogans]]'', een verklaorend en oaverzettend woordenboek [[Latien]]-Duuts uut de [[8e eeuw|8e ieuw]].

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Germaanse taol]]
[[Kategorie:Duuts]]
