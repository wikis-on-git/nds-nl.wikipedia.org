'''Niersen''' is n [[buurtschap]] in de gemeente [[Epe]], in de [[Nederlaand|Nederlandse]] [[pervincie|provinsie]] [[Gelderlaand|Gelderland]]. t Ligt ongeveer drie kilometer ten westen van [[Vaossen]].

De buurtschap ligt te midden van de bossen van de [[Veluwe]], an n olde weg, waorlanges veule [[grafheuvel]]s te vienen bint. Niersen bestiet al enkele eeuwen, t wordden in 1335 al in n dokument eneumd as 'Marka niirsen'. Vanwegen de ligging van de grafheuvels an de Elburgerweg is t waorschienlik dat de umgeving van Niersen al zo'n 6000 jaor bewoond wordt. In de middeleeuwen leefden de bewoners van schaopenteelt en akkerbouw. De schaopenmest wordden as bemesting gebruukt.

In de umgeving van Niersen he'j veule [[sprenge]]n, die n vrogge industrialisasie in t darp [[Vaossen]] meugelik maakten. Langes de loop van de verschillende [[beke|baeken]] wordden [[papier]]fabrieken, [[wasserieje]]n, [[forelle]]kwekeriejen en andere deur [[watermeule]]s an-edreven inrichtingen esticht.

t Anwezige water maakten ok landbouw meugelik op de Niersense [[nenk]]. De bevolking wist zich in vroggere tiejen ok in leven te holden deur veeteelt. De destieds umringende [[heed (vegetasie)|heedvelden]] wordden mit schaopskuddes begreesd.

Niersen wordt ten zujen en westen umringd deur [[Kroondomein t Loo]].

{{Epe}}
{{Dialekt|ovel|Epe|Algemene Nedersaksiese Schriefwieze}}

[[Kategorie:Plaotse in Gelderlaand]]
