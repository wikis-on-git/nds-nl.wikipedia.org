[[Ofbeelding:Dylan Swansea.jpg|thumb|Dylan Thomas-monument in Maritime Quarter, Swansea, emeuken deur [[John Doubleday]]]]

'''Dylan Marlais Thomas''' ([[Swansea]], 27 [[oktober]] 1914 - [[New York City]], 9 [[november]] 1953) was een dichter en skriever uut [[Wales]]. Veule lu ziet hum as ien van de miest ienvloedrieke [[lyriek|lyrische]] dichters van de [[20e eeuw|twintigste ieuw]] en ien van de beste van zokke dichters van alle tieden. Hi'j is bekend um zien surreële kiek en bieldspraoke die oe kats versteld döt staon.

==Lèven en wark==
In 1934 verskeen zien eerste dichtbundel, ''18 Poems'', evolgd deur ''Twenty-five Poems'' (1936), ''Deaths and Entrances'' (1946) and ''Collected Poems 1934-1952'' (1952). Naost dichtwark skreef Thomas ok vertellens en dri'jboeken veur film en radio. Zien vertellens bint versierd mit veule poëtische bieldspraoke, en bint maanks stoer te begriepen, krek as zien gedichten. Bename in de [[Verienigde Staoten van Amerika|Verienigde Staoten]] reisden hi'j rond en dreug zien eing en aandermans wark veur. Mit dizze optredens was e slim succesvol.

Zien buldernde stemme mit een subtiel Welse wieze wördden haoste lieke bekend as zien skrieveri'je. Onder zien bekendste warken valt 't [[heurspul]] ''[[Under Milk Wood]]'' en een gedicht oaver zien starvende va, ''[[Do not go gentle into that good night]]''.

Tiedens zien vierde veurdrachtenriege in Amerika in 1953, een paar dagen nao zien 39ste verjaordag, zakten Thomas in menare in zien hotel in New York. Hi'j störf daor in St. Vincent's Hospital. De officiële doodsoorzaake wördden vastelegd as 'chronische draankvergiftiging'. Zien liek hebt ze terogge stuurd hen [[Laugharne]], Wales, daoras e in een boothuus ewoond had. Zien graf hef een ienvoldig holten kruus.

Thomas was etrouwd mit Caitlin MacNamara en had drei kiender mit heur. Nao zien dood leefden zi'j veural in [[Italië]], daoras ze in 1994 uut de tied kwaamp. Ze is naost heur man begraven.

==Veurbielden==
''Hier volgt een paar fragmenten uut gedichten van Dylan Thomas, mit lösse ummezetting.''

{|
|-----
|
:Prologue<br />
:''This day winding down now''
:''At God speeded summer's end''
:''In the torrent salmon sun,''
:''In my seashaken house''
:''On a breakneck of rocks''
:''Tangled with chirrup and fruit,''
:''Froth, flute, fin and quill''
:''...''
|
:Proloog<br />
:''Dizze dag die now oflöp''
:''In 't leste van een zegenrieke zomer''
:''In de streum van een zalmrode zunne,''
:''In mien broesende huus bi'j de zee''
:''Haals-oaver-kop op een bult''
:''Begruuid mit brummels en vogelzang,''
:''Skoem, skubben, sapsiep, stiekels''
:''...''
|}

{|
|-----
|
:This bread I break<br />
:''This bread I break was once the oat,''
:''This wine upon a foreign tree''
:''Plunged in its fruit;''
:''Man in the day or wind at night''
:''Laid the crops low, broke the grape's joy.''
:''...''
|
:Dizze stoete die ak breke<br />
:''Dizze stoete die ak breke is verleuren graon,''
:''Mien wien was in een vrömde raank eskunken:''
:''Een keerl oaverdag of de wiend bi'j nacht''
:''Hef 't veld eskoren,''
:''Hef de droeve breuken.''
:''...''
|}

==Uutgaonde verwiezing==
*[http://members.home.nl/goaitsen/twents/dv/dv08.htm ''Van n Voarnbelt''], [[Goaitsen van der Vliet]] zien Twèentse ummezetting van Thomas zien gedicht ''Fern Hill'', mit uut-ebreid commentaor

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel|Thomas, Dylan]]
[[Kattegerie:Literatuur|Thomas, Dylan]]
[[Kattegerie:Welse schriever|Thomas, Dylan]]

[[bg:Дилън Томас]]
[[bs:Dylan Thomas]]
[[ca:Dylan Thomas]]
[[cs:Dylan Thomas]]
[[cy:Dylan Thomas]]
[[da:Dylan Thomas]]
[[de:Dylan Thomas]]
[[en:Dylan Thomas]]
[[es:Dylan Thomas]]
[[et:Dylan Thomas]]
[[eu:Dylan Thomas]]
[[fa:دیلان تامس]]
[[fi:Dylan Thomas]]
[[fr:Dylan Thomas]]
[[gl:Dylan Thomas]]
[[he:דילן תומאס]]
[[hr:Dylan Thomas]]
[[hu:Dylan Thomas]]
[[it:Dylan Thomas]]
[[ja:ディラン・トマス]]
[[mr:डिलन थॉमस]]
[[nl:Dylan Thomas]]
[[no:Dylan Thomas]]
[[pl:Dylan Thomas]]
[[pt:Dylan Thomas]]
[[ru:Томас, Дилан]]
[[simple:Dylan Thomas]]
[[sv:Dylan Thomas]]
[[tr:Dylan Thomas]]
[[zh:狄兰·托马斯]]
