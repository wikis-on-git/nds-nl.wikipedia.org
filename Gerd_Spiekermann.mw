'''Gerd Spiekermann''' ([[Övelgünn]], [[Duutslaand]], [[4 april]] [[1952]]) is een [[Platduuts]]e schriever en verteller.

Spiekermann studeerde [[Romaanse talen]] en [[politieke wetenschoppen]] in [[Marbörg]] en [[Rennes]]. Van 1985 töt zien pensionering in 2015 was e redacteur Platduuts bij radiozender NDR Hamburg-Welle 90,3. Hij is mitwarker van 't Platduutse radioprogramma ''[[Hör mal 'n beten to]]'', waorin vertellegies en literaire stokkies veuredragen wördt. Ok was Spiekermann veertien jaor endredacteur van de radioprogramma's ''Hamburger Hafenkonzert'' en (töt 't ende dervan) ''Sonntakte''. Wieder trekt e rond mit Platduutse ienmansshows.

Veur de tekst ''As dat Huus in de Grund versunk'' kreeg Spiekermann in 1982 de [[Freudenthal-Pries]] veur Platduutse/[[Nedersaksisch]]e literatuur. In 1991 keeg e de [[Platduutse literatuurpries van de stad Kappeln]], die det jaor veur 't eerst uutereikt wördden. In 2000 völt hum de [[Heinrich-Schmidt-Barrien-Pries]] ten diel, en in 2008 de [[Fritz-Reuter-Pries (Hambörg)|Fritz-Reuter-Pries]] van de Carl-Toepfer-Stiftung in [[Hambörg]].

In 't eerste nummer van Nedersaksisch tiedschrift ''[[De Pennevogel]]'', det in [[Grunnen (provìnzie)|Grunning]] uutegeven wördden, stund van Spiekermann 't gedicht 'Vorfilmbeleven'. Grunningstalig tiedschrift ''[[Krödde (tiedschrift)|Krödde]]'' (1982-2015) wördden de eerste jaoren in Hambörg edrokt onder 't toeziend oge van Spiekermann.

==Warken (keuze)==
* ''Mien halve Fro'', Chöttingen 1983
* Platduutse aoverzetting van ''Plisch und Plum''. In: Manfred Gerlach (red.) (1984), ''Wilhelm Busch – Plisch und Plum in deutschen Dialekten'', dtv, München
* ''Geesche geiht up Tour'', Hambörg 1987
* ''Kiek mol'n beten to'', Hambörg 1990
* ''Ick pack ut. Plattdeutsche Geschichten'', Hambörg 1991
* ''Nich mit mi! Plattdeutsche Alltagsgeschichten'', Hambörg 1995
* ''Oma ehr Schötteldook'', Dassendörp 1997
* ''Kattenschiet'', Hambörg 1998
* ''Huus mit Goorn'' (opname), Dassendörp 1998
* ''Wiehnachts-Stress'', Hambörg 1999
* ''Feste fiern. Ein Vortrags- und Lesebuch'', Hambörg: Quickborn-Verlag 1999
* ''Achter mien Döör. Hintersinnige, erotische und ganz alltägliche Geschichten'', Hambörg 2000
* ''Wohr Di weg!'', Hambörg 2001
* ''100 Jahre [[Ohnsorg-Theater]]'' (multimedia), Hambörg 2002
* ''Wat ick nich utstohn kann'' (luusterboek; live-opname), Hambörg 2003
* ''Du kannst mi mol!'', Hambörg 2004
* mit Antje Grajetzki en Uwe Vorberg: ''In Fahrtrichtung Links. Eine Odyssee durch Revue und Revolte'', Essen 2006
* ''Dat lütte Wiehnachtsbook''; uutg.: [[Gesche Scheller]], schrievers: [[Gerd Bahr]], [[Ines Barber]], [[Hein Blomberg]], [[Reimer Bull]], [[Heike Fedderke]], [[Hans-Jürgen Forster]], [[Irmgard Harder]], [[Christa Heise-Batt]], [[Rudolf Kinau]], [[Dirk Römmer]], Gerd Spiekermann en [[Günter Timm]], Quickborn-Verlag, Hambörg 2008
* ''Goh mi af!'', Hambörg
* ''Gerd Spiekermann vertellt'' (luusterboek), Hambörg

==Aover hum==
* Falko Weerts (2001), ''Dat Talk op Platt Book'', Kiel: Verlag Michael Jung, blz. 14
* Ulf-Thomas Lesle (2008), 'Fritz-Reuter-Preis 2008 für Gerd Spiekermann. Laudatio', in: ''Quickborn. Zeitschrift für plattdeutsche Sprache und Dichtung'', jk. 98, nr. 3, blz. 6–14

==Uutgaonde verwiezings==
*[https://www.gerdspiekermann.de/ Gerd Spiekermann zien webstee]

{{Dia|Dit artikel is eschreven in 't [[Zuudwest-Drèents]].}}

{{DEFAULTSORT:Spiekermann, Gerd}}
[[Kategorie:Drèents artikel]]
[[Kategorie:Platduutse schriever]]
