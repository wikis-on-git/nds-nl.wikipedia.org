[[Ofbeelding:Birthday cake.jpg|right|250px|thumb|n Verjaordagstaorte mit keerskens]]
n '''Verjaordag''' is de dag op de [[gregoriaonse kalender]] dat eine n [[jaor]] oolder wordt. In de [[westerse wereld|westerse]] en verwesterde weelt wordt dit vaokentieds veierd mit n feestken waor of familie en vrunden bi einanner kommen um de jaorege up dei dag to eren. Vaok geft man ok geschenken an deie dei jaoreg is. Bi kinder wordt de verjaordag vaok oetgebreider veierd as bi heilwassenen. Kinder geit vaok echt zaoken undernemen zo as speultjes of swimmen, in de tied dat heilwassenen gewoon gemuidelk bi einander zitten geit en n zeupke nemt. Ook et man vaok taorte of n gebakje. Vrouger was t zo dat as luu in Oost Grönnen up verjaordag kwamp, dan kreeg man to eerst n plak [[kouk]] (Grönneger kouk of "''cake''") bi de [[kavvee]]. Bi t tweide kopken kreeg man pas n [[gebakje]]. Ok a'j to laot kammen en de ander luu wazzen scheun an t gebakje, dan nog kreeg ie eerst n plak kouk en daornao pas n gebakje. t Geven van geschenken zat hier tusken in. Noudaogs gebeurt dit binao nich meer. Vandaog an n dag geft man t geschenk an t begun en krigt man of n gebakje of n plak kouk en nich beident. Enkeld wat oolde mìnsen dut t noch wo man dat vrouger dee.

Algemein gebrukelk is ok dat luu op de taorte keerskens zet dei t nummer van de oolder angeft, en dei de jaorege oetpoezen mot. Tiedens t poezen mag er dan n wìnsk doun. Daornaost is t gebrukelk dat de luu um hem to zingt veur de jaorege en dat de jaorege dei luu trakteren dut up slik of n leutekheidken. t Bekendste verjaordagsleidken is ''Lang zal hij/zij leven'', maor ok ''Er is er een jarig'' en ''Hij leve hoog'', dei vaok nao einander volgen. 

Veur de mìns bint de leeftieden 18, 21, 30, 50, 75 en 80 vaok reden um n extra groot feest to geven, umreden dit vaok veur neie faosen in heur leven steit. As eine de leeftied 50 hef, wordt hi ok wol "Abraham" nuimd en de vraauw wordt "Sara" nuimd. Bi dizze leeftied zet familie vaok n puppe in de toen mit eventuweel n spandouk mit daorup de mitdeiling dat dei en dei 50 worden is.

{{dia|Schreven up [[Westerwoolds]]}}

[[Kattegerie:Grunnegs artikel]]

[[ar:عيد ميلاد]]
[[arc:ܒܝܬ ܝܠܕܐ]]
[[az:Ad günü]]
[[cs:Narozeniny]]
[[da:Fødselsdag]]
[[de:Geburtstag]]
[[en:Birthday]]
[[eo:Naskiĝtago]]
[[es:Cumpleaños]]
[[et:Sünnipäev]]
[[eu:Urtebetetze]]
[[fa:جشن تولد]]
[[fi:Syntymäpäivä]]
[[fr:Anniversaire]]
[[fy:Jierdei]]
[[gl:Aniversario]]
[[he:יום הולדת]]
[[hu:Születésnap]]
[[id:Ulang tahun]]
[[is:Afmæli]]
[[it:Compleanno]]
[[ja:誕生日]]
[[km:ពិធី ខួប កំណើត]]
[[ko:생일]]
[[ksh:Jebootsdaach]]
[[mk:Роденден]]
[[ms:Hari lahir]]
[[nl:Verjaardag]]
[[nn:Fødselsdag]]
[[no:Fødselsdag]]
[[pl:Urodziny]]
[[pt:Aniversário]]
[[qu:Wata hunt'ay]]
[[ru:День рождения]]
[[si:උපන් දිනය]]
[[simple:Birthday]]
[[sk:Narodeniny]]
[[sl:Rojstni dan]]
[[sr:Рођендан]]
[[sv:Födelsedag]]
[[tg:Рӯзи таваллуд]]
[[th:วันเกิด]]
[[tl:Kaarawan]]
[[tr:Doğum günü]]
[[uk:День народження]]
[[yi:געבורטס טאג]]
[[zh:生日]]
[[zh-yue:生日]]
