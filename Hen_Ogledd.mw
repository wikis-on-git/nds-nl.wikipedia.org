[[Ofbeelding:Yr.Hen.Ogledd.550.650.Koch.jpg|thumb|300px|Britse keuninkrieken van 't Olde Noorden]]
'''''Yr Hen Ogledd''''' (ər ˌheːn ˈɔɡlɛð) ('''<nowiki></nowiki>'t Olde Noorden'''), was de historische contrei op 't eilaand [[Groot-Brittannië]] waor de [[Keltische Britten]] verschillende keuninkrieken hadden in de tied nao 't vertrek van de [[Romeinse Riek|Romeinen]], in de [[vrogge middelieuwen]]. Dizze contrei besleug 't noorden van 't hudige [[Engelaand (regio)|Engelaand]] en de zudelijke leeglaanden van 't hudige [[Schotlaand]]. De lu preuten der de [[Britse talen|Britse taal]] [[Cumbrisch]], die dicht op 't [[Oldwelsh]] stund. De Hen Ogledd wördden onderscheiden van de contreien daor as de [[Picten]], de [[Angelsaksen]] en de [[Scoti]] woonden, en ok van [[Wales]].

De grootste keuninkrieken van de Hen Ogledd waren:
*[[Elmet]] (in 't hudige westelijke [[Yorkshire]]),
*[[Gododdin]] (in 't hudige [[Lothian]] en de [[Scottish Borders]]),
*[[Rheged]] (miest in 't hudige [[Galloway]]) en
*'t [[Keuninkriek Strathclyde]], rond de [[Firth of Clyde]].

Kleinere keuninkrieken of gebieden waren [[Aeron]], [[Calchfynydd]], [[Eidyn]], [[Lothian|Lleuddiniawn]], en [[Manaw Gododdin]]. De leste dreie liekt diel uutemeuken te hebben van Gododdin. De keuninkrieken [[Deira]] en [[Bernicia]] van de Germaanse [[Angelen|Angeln]] waren Brits van name, wat dèenken lat det 't oorspronkelijk Britse keuninkrieken waren. Alle keuninkrieken van de Hen Ogledd op Strathclyde nao waren tegen 800 veraoverd deur de [[Angelsassen|Angelsaksen]] en de Picten. Strathclyde wördden in de elfde ieuw bij 't [[Keuninkriek Schotlaand]] edaone.

Nog ieuwen naodet de keuninkrieken van de Hen Ogledd verdwenen waren, naamp 't gebied nog een belangrieke plekke in de Welshe schrieverije en treditie in. De Welshen hölden [[stamboom|stambomen]] bij van de ''Gwŷr y Gogledd'', de Mansluden van 't Noorden, en verscheiden belangrieke Welshe [[dynastie|dynasties]] mienden of te stammen van de Britten van 't Olde Noorden. Een köppel belangrieke vrogge Welshtalige teksten wördden toe-eschreven an schrievers en dichters uut de Hen Ogledd, zoas [[Taliesin]], [[Aneirin]], [[Myrddin Wyllt]] en ''Y Cynfeirdd'', de 'Olde Dichters'. Helden van 't noorden zoas [[Urien]], [[Owain mab Urien]], en [[Coel Hen]] en zien naozaoten wördt bezungen in de Welshe dichterije en in de ''Trioedd Ynys Prydein'' (Welsh Triads), een verzameling onderling erelateerde Welshe folkloristische, mythologische en treditioneel-historische teksten.

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Geschiedenis van et Verienigd Keuninkriek]]
