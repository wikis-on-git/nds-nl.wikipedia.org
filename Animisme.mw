'''Animisme''' (van [[Oldgrieks|Oaldgrieks]] ''ἄνεμος'' 'geest' of 'ziele', gelieke-as [[Latiens]] ''animus'') is de schriftloze [[rilligie]] van verskillenden völker, veural [[jager-verzamelaar|jager-verzaamlaar]] völker. Van dit geleuf wöd ezegt dat 't d' eersten vörme van meanslik geleuf is. Luu geleuft dat alls nn geest of ziele hef. 

==Was is 't==
't Animisme giet van 't geleuf dat alls n ziele of nn geest hef. [[Plaante|Plaanten]], [[dier]]en en [[stien]]e, mar ok natuurkrachten zo as [[onweer|donder]] en [[regen|reeigen]]. Zölfs abstrakte dinge as weurde en naeme kunt nn geest of ziele hebben.

Eank is animisme gien rilligie op zichzölf, mar höld völlen dinge geliek-an aander rilligies der met. Animisme is nen netuurlike- of netuurgodsdienst woormet geesten- en vooroalenverering 't belankrieksten bint. Nen animist gelöf in 't bestoane van goeien en kwoaden geesten, din könt leven op beume, dieren en spullegies. Din geesten mut goettepasse höalden wörden met der offers an te geven, 't hoalden van rittewelen, daansen en 't hoalden van taboeregels. Animisme giet 't helen léven van de luu wuk 't anhaankt an.

Bi-j 't animisme valt op:
* Dat ter op gien meniere nen idee bestiet van almachtigen göde of [[God]], of ok mar iets god-achtigst. Vake wörd ter sprökken van nen 'Heugsten Wezen'.
* Dat ter, effen-iens, gien metafysika met spölt: 't is gewoon de drekte netuur, din is zölf 't Wezen en pröt deur netuurlike gebeuren.
* Dat ter gien godsdienst huze der bint.
* Dat ter eankel godsdienstigen en alledaagsen regels bestoat wat kump uut en veur de netuur.

==Volker==
Der bint genog volker wuk dis soort geleuf ter op noa hoald, uuteandlik kump aal 't geleuf van dissen of. Veur das 't [[christendom|kristendom]] op [[Europa]] ankwaam, haren de [[Germanen]] nog nen godsdienst wat völle van 't anismisme vot haren. En et geleuf van de Kelten en Germanen wöd noe, in 'n modernen vörme, wier edoane deur New-Age streumings as [[Druidisme]] en [[Asatru]]. Wuk lesten sund de joaren 1970 nen offesjelen godsdienst is in Skandenavieje.

Meansen die geleuft dat ales op eerde bepoalde krachten hef, bint animisten. Donder, reagen, wind en vuur bint krachten, maer ok zunne, moane, reviers, zaand, rötsen. Meansen, aandere dieren, plaanten en veurwarpen hebt voalgs animisten ok krachten.

Op völle plaatsen is 't animisme vermengd met aandere rilligies. Ienene din ’n gelukspöppegie bi-j zich drög of ’n hoefiezer ophankt, is ealk ok ’n animist. Hum gelöf namlik dat 't veurwarp de kracht hef geluk te geaven.

't animisme is 't eerste geleuf van meansen. Geniene hef it uut-evunden, maer meansen zöchen verkloarings veur de dinge wat ter umme eur 'en gebeuren. D’ Eerde lekken edreaven deur bepoalde krachten. Din huzen dels in ’n weerld wuk meansen nie gewaar könt wörden, en dels ’n weerld wat wel gewaar te wörden is. De natuur en zien krachten.

Umdat meansen ok wal ’n bettie kontrole wollen hebben oaver de dinge, kwaam ze an met rittewelen. Hiermet konden ze ’n bettie de krachten op Eerde sturen, en in kontakt kommen met ’n aandere weerld. De krachten wörden met rittewelen goed te passe stemt.

Ealkn animist eert netuurkrachten, zo as de zunne, eerde, donder. Mangs wördt zo’n netuurkracht veursteld as ’n god of geest: de dondergod en ’n watergeest. Ook wörd ter ziels-krachten vereert of magiese krachten van veurwarpen. Mear weerldwied hef 't animisme gien vasten göde.

Animisten hebt gien gebedshuze of tempels. Aals wat zi-j an stille ween en rittewelen doet, doet ze buten. Vake bi-j heeligen beume of bi-j revierties, zo as de [[Saksen]] eekbeume haren wat veur eur god-achtig waren. Beume en plaanten bint de huze van de bos geesten en hebt magische krachten. As ter ienene holt mossen hebben umme ’n huzie te bouwn, deun ze eerst umme vergiffing vroagen an din boom. Of helen rittewelen veurdat ter oogst wörden.

Animisme giet vake geliek-op met veuroalderverering. Luu geleuft dat de ziele van veuroalden nog in de natuur de rondte in zwarft. Zo kwaam ze weerumme as ’n aander dier, wuk ze dan met röst leuten umme hum nie hellig te maken.


{{Dialekt|sdz}}

[[Kategorie:Geleuf]]
