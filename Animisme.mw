'''Animisme''' (van [[Oldgrieks|Ooldgrieks]] ''ἄνεμος'' 'geest' of 'zele', geliek-as [[Latiens]] ''animus'') is de schriftloze [[rilligie]] van verskillnde volker, veural [[jager-verzamelaar|jager-verzaamlaar]] volker. Van dit geleuf wöd zegt dat 't nen eerstn vörme van meanslik geleuf is. Luu geleuft dat aals nen geest of zele hef. 

==Was is 't==
't Animisme giet van 't geleuf dat der oaveral nen ziele of nen geest op zit. [[Plaante|Plaantn]], [[dier]]n en [[stien]]n, mar ok natuurkrachtn zo as [[onweer|donder]] en [[regen|réégn]]. Zölfs abstrakte dingn as woordn en nammn kunt nen geest of zele hemmn.

Eaglik is animisme gin rilligie op zikzölf, mar höld völle dingn geliek-an aander rilligies op zik. Animisme is nen netuurlike of netuurgodsdienst woormet geesten- en vooroalenverering 't belangriekstn bint. Nen animist gelöf in 't bestoane van goede en kwoade geesten, den kunt léévn op bomen, diern en spöllegies. De geestn mut goettepasse hooldn wödn met der offers te géévn, 't hooldn van rittewelen, daansn en 't hoolden van taboeregels. Animisme giet heeln léévn an van de luu wuk 't anhaankt.

Bi-j 't animisme valt op:
* Dat ter op gin vörme nen idee bestiet van almachtige goden of [[God]], of ok mar iets god-achtigst. Vake wöd ter sprökkn van nen 'Heugstn Wézen'.
* Dat ter, éffen-iens, gin metafysika met spölt: 't gewoon de drekte netuur, den is zölf 't wézen en sprek deur netuurlike gebeurn.
* Dat ter gin godsdienst huzen der bint.
* Dat ter enkel godsdienstigen en alledaagsen regels bestoat wat kump uut en veur de netuur.

==Volker==
Der bint genog volker wuk nog dis soort geleuf ter op noa hoold, uuteandlik kump aal 't geleuf van dissn uut. Veur das 't [[christendom|kristndom]] op [[Europa]] ankwaam, haadn de [[Germanen]] nog nen godsdienst wat völle van 't anismisme vot haarn.

{{Dialekt|sdz}}

[[Kategorie:Geleuf]]
