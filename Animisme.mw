'''Animisme''' (van [[Oldgrieks|Oldgryks]] ''ἄνεμος'' 'geest' of 'syle', gelyke-as [[Latiens|Latyms]] ''animus'') is de skrivtlose [[rilligie|rilligy]] van verskillende volker, vööral [[jager-verzamelaar|jager-gadderaar]] volker. Van disse vörme van gelööv wörd esegt dat et de eerste vörme van menslik gelööv is. Dy lüde gelöövt dat alles een geest ov syle hevt. 

==Was is et==
Et animisme gyt van et gelööv dat alles een syle ov een geest hevt. [[Plaante|Planten]], [[dier|dyrs]] en [[stien|styne]], mar ok natüürkrachten so as [[onweer|donder]] en [[regen|reygen]]. Sölvs abstrakte dinge as woorden en nämen künt een geest of syle hebben.

Eaygelik is animisme gyn rilligy op sichsölven, mar hevt völle dinge gelieke as in andere rilligys. Animisme is een [[Natuurgodsdienst|natüürgodsdynst]] wårmed geesten- en vööroalderverering de belankrykste dinge bint. Een animist gelövt in et bestån van gude en kwåde geesten. Den könt leven op böme, dyrs en spüllegys. De geesten müt eer vake guud te passe ehöälden wörden, döör byvööbeeld ovvers, et holden van rittewelen, dansen en et holden van tabuuregels. Animisme gyt et hele leven van de lüde wülk et anhankt an.

By et animisme valt op:
* Dat der op gyn wyse een ydee bestyt van almachtige goden ov [[God]], ov ok mar yts god-achtigs. Vake wörd der esprökken van een 'Höögste Wesen'.
* Dat der, eaven-yns, gyn metafysika med spölt: et is gewoon de dyrekte natüür. De natüür is sölv et heyligsten, en pröt döör et natüürlike gebören.
* Dat der gyn (groots) ebouwde tempels bint.
* Dat der enkel godsdynstige en alledaagse reagels beståt wat komt üüt en vöör de natüür.

==Volker==
Der bint genog volker wuk dit soort geleuf ter op noa hold, zo at de [[San]] of de [[Inhiemse Amerikaann]], uutendlik kump al 't geleuf van 't Animisme of. Veur dat 't [[christendom|kristndom]] op [[Europa]] ankwaam, haren de [[Germanen]] nog nen godsdienst wat völle van 't anismisme vot haren. En 't geleuf van de Kelten en Germanen wöd noe, in 'n moderne vörme, weer deur New-Age stromings as [[Druidisme]] en [[Asatru]] edoane. Wuk lesten sund de joaren 1970 nen offesjelen godsdienst is in Skandenavie.

Méénsen die geleuft dat alls op eerde bepoalde krachten hef, bint animisten. Donder, reeigen, wind en vuur bint krachten, mar ok zunne, moane, reviern, zaand, rötsen. Méénsen, aandere dieren, plaanten en veurwarpen hebt voolgs animisten ok krachten.

Op völle plaatsen is 't animisme vermengd met aandere rilligies. Ienene den ’n gelukspöppegie bi-j zich drög of ’n hoefiezer ophankt, is eang'k ok ’n animist. Hi-j gelöf naamlik dat 't veurwarp de kracht hef geluk te geven.

't animisme is 't eerste geleuf van méénsen. Geniene hef 't uut-evunden, mar méénsen zöchen verkloarings veur de dinge wat der umme heur hen gebeuren. D’ Eerde lekken edréévn deur bepoalde krachten. Den huzen deels in 'n weerld wuk méénsen nie gewaar wörden kunt, en deels d' weerld wat wel gewaar te wörden is. De natuur en zienn kraechte.

Umdat méénsen ok wal ’n bettie kontrole wollen hebben oaver de dinge, kwaam ze an met rittewelen. Hiermet konden ze ’n bettie de krachten op eerde sturen, en in kontakt kommen met ’n aandere weerld. De krachten wörden met rittewelen goed te passe estemt.

Ealkn animist eert netuurkrachten, zo as de zunne, eerde, donder. Mangs wördt zo’n netuurkracht veursteld as ’n god of geest: de dondergod en ’n watergeest. Ook wörd ter ziels-krachten vereert of magiese krachten van veurwarpen. Mar weerldwied hef 't animisme gien vaste goden.

Animisten hebt gien gebedshuze of tempels. Aals wat zi-j an stille ween en rittewelen doet, doet ze buten. Vake bi-j heilige beume of bi-j revierties, zo as de [[Saksen]] eekbeume haren wat veur heur god-achtig waren. Beume en plaanten bint de huze van de bosgeesten en hebt magiese krachten. As der ienene holt mossen hebben umme ’n huzie te bouwn, deun ze eerst umme vergiffing vroagen an den boom. Of helen rittewelen veurdat der oogst wörden.

Animisme giet vake geliek-op met veuroalderverering. Luu geleuft dat de ziele van veuroalden nog in de natuur de rondte in zwarft. Zo kwaam ze weerumme as ’n aander dier, wuk ze dan met röst leuten umme hum nie hellig te maken.


{{Dialekt|sdz}}

[[Kategorie:Geleuf]]
