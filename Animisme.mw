'''Animisme''' (van [[Oldgrieks|Oldgryks]] ''ἄνεμος'' 'geyst' of 'syle', gelyke-as [[Latiens|Latyms]] ''animus'') is de skrivtlose [[rilligie|religy]] van verskillende volker, vöäral [[jager-verzamelaar|jager-gadderaar]] volker. Van disse förme van gelöyv wörd esegt dat et de eyrste förme van menskelik gelöyv is. Dee lüde gelöyvt dat alles een geyst of sele hevt.

==Was is et==
Et animisme geyt van et gelöyv dat alles een sele of een geyst hevt. [[Plaante|Planten]], [[dier|deren]] en [[stien|steyner]], mar ouk natuurkrachten so as [[onweer|dunder]] en [[regen|reagen]]. Sülvs abstrakte dinge as woorden en namen künt een geyst of sele hebben.

Eigenlik is animisme geyn religy up sichsülven, mar hevt völle dinge gelieke as in andere religys. Animisme is een [[Natuurgodsdienst|natuurgodsdeenst]] wårmed geysten- en vöärolderverearing de belangrykste dinge bint. Een animist gelövt in et bestån van gode en kwåde geysten. Den künt leaven op boumeb, deren en spüllegys. De geyeten müttet ear vake good te passe ehölden wörden, döär byvöärbeyld ovvers, et holden van rituelen, dansen en et holden van tabureagels. Animisme geyt et heyle leaven van de lüde wülk et anhanget an.

By et animisme valt up:
* Dat der up geyn wyse een idey besteyt van almachtige goden of [[God]], of ouk mar yts god-achtigs. Vake wörd der espröäken van een 'Houchste Weysen'.
* Dat der, eaven-eyns, geyn metafysika med spölt: et is gewoon de direkte natuur. De natuur is sülv et heiligsten, en pröt döär et natuurlike geböären.
* Dat der geyn (grouts) ebouwde tempels bint.
* Dat der enkel godsdeenstige en alledaagse reagels beståt wat kumt uut en vöär de natuur.

==Völker==
Der bint vandage an de dag noch vööl volker dy dit soort gelööv anhold. So as de [[San]] ov de [[Inhiemse Amerikaann|Inhymse Amerykanen]]. Alles terogge berekkend komt al et gelööv van mensen van et anymisme ov. Vöör dat et [[christendom|kristendom]] op [[Europa|Öropa]] ankwam, hadden de [[Germanen]] nog een godsdynst wat völle van et anysmisme vort had. En et gelööv van de Kelten en Germanen wörd nu, in een moderne vörme, weer döör [[Heidndom|heydense]] stromings as [[Druidisme]] en [[Asatru]] edån. Astru is sünds de jåren '70 een offesjele godsdynst is in [[Ieslaand|Ysland]].

Mensen dy gelöövt dat alles op eerde bepålde krachten hevt, bint anymisten. Donder, reygen, wind en vüür bint krachten, mar ok de [[Zunne|sünne]], de [[Moane|måne]], revyren, sand, rotsen. Mensen andere dyrs, planten en vöörwarpen hebt voalgens anymisten ok krachten.

Op völle plaatsen is et anymisme vermengd met andere rilligys. Yne dy een gelükspöppegy by sich drögt ov een huufyser ophankt ov een krüüs üm den hals drögt, is eaygelik ok een anymist. Hy gelövt namelik dat et vöörwarp de kracht hevt gelük te geven.

Et anymisme is et eerste gelööv van mensen. Genyne hevt et üüt-evünden, mar mensen söchten verklårings vöör de dinge wat der ümme eer hen gebören. De Eerde lekken edreven döör bepålde krachten. Dy hüsen deels in een weerld dy mensen nyt gewaar wörden künt, en deels de weerld wat wal gewaar te wörden is. De natüür en syn krachten.

Ümdat mensen ok wal een betty kontrole wolden hebben oaver de dinge, kwamen se an met rittewelen. Hyrmed könden se een betty de krachten op eerde stüren, en in kontakt kommen med de andere weerld. De krachten wörden med rittewelen guud te passe estemd.

Manks wördt so een natüürkracht vöör-esteld as een god ov ee geest: de dondergod en de watergeest. Ok wörd der syls-krachten vereert ov magiske krachten van vöörwarpen. Mar weerldwyd hevt et anymisme gyn vaste goden.

Anymisten hebt gyn gebedshüse ov tempels. Alles wat sy an stille wesen en rittewelen duut, duut se büten. Vake by heylige böme ov by waterstromen, so as de [[Saksen]] ekenböme hadden wat vöör eer godachtig was. Böme en planten bint de hüse van de bosgeesten en hebt magiske krachten. As der yne holt mossen hakken, dööd he eerst ümme vergeving vrågen an den boom. Ov hele rittewelen wörden eholden, vöör dat der oogst wörden.

Anymisme gyt vake gelyke op med veurolderverering. Lüde gelöövt dat de syle van vöörolder nog in de natuur de ronde in swarvt. so kwamen se terogge as een ander dyr, dy de nåbestånden dan med röste löten ümme hüm nyt hellig te maken. Kykt ok: [[Levenskrinkloop (volksgeleuf)|Levenskrinkloop]]


{{Dialekt|sdz}}

[[Kategorie:Geleuf]]
