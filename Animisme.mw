'''Animisme''' (van [[Oldgrieks|Oaldgrieks]] ''ἄνεμος'' 'geest' of 'ziele', geliek-as [[Latiens]] ''animus'') is de schriftloze [[rilligie]] van verskillende volker, veural [[jager-verzamelaar|jager-verzaamlaar]] volker. Van dit geleuf wöd ezegt dat 't nen eersten vörme van meanslik geleuf is. Luu geleuft dat alles nen geest of ziele hef. 

==Was is 't==
't Animisme giet van 't geleuf dat der oaveral nen ziele of nen geest op zit. [[Plaante|Plaanten]], [[dier]]en en [[stien]]en, mar ok natuurkrachten zo as [[onweer|donder]] en [[regen|régen]]. Zölfs abstrakte dingen as woorden en nammen kunt nen geest of ziele hemmen.

Eaglik is animisme gien rilligie op zikzölf, mar höld völle dingen geliek-an aander rilligies der met. Animisme is nen netuurlike- of netuurgodsdienst woormet geesten- en vooroalenverering 't belankrieksten bint. Nen animist gelöf in 't bestoane van goede en kwoade geesten, den kunt léven op bomen, dieren en spöllegies. De geesten mut goettepasse hoalden wön met der offers te géven, 't hoalden van rittewelen, daansen en 't hoalden van taboeregels. Animisme giet 't helen lévenvan de luu wuk 't anhaankt an.

Bi-j 't animisme valt op:
* Dat ter op gien meniere nen idee bestiet van almachtige goden of [[God]], of ok mar iets god-achtigst. Vake wöd ter sprökken van nen 'Heugsten Wézen'.
* Dat ter, éffen-iens, gien metafysika met spölt: 't is gewoon de drekte netuur, den is zölf 't wézen en sprek deur netuurlike gebeuren.
* Dat ter gien godsdienst huzen der bint.
* Dat ter enkel godsdienstigen en alledaagsen regels bestoat wat kump uut en veur de netuur.

==Volker==
Der bint genog volker wuk nog dis soort geleuf ter op noa hoald, uuteandlik kump aal 't geleuf van dissen uut. Veur das 't [[christendom|kristendom]] op [[Europa]] ankwaam, haren de [[Germanen]] nog nen godsdienst wat völle van 't anismisme vot haren.

{{Dialekt|sdz}}

[[Kategorie:Geleuf]]
