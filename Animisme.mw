'''Animisme''' (van [[Oldgrieks|Oldgryks]] ''ἄνεμος'' 'geest' of 'syle', gelyke-as [[Latiens|Latyms]] ''animus'') is de skrivtlose [[rilligie|rilligy]] van verskillende volker, vööral [[jager-verzamelaar|jager-gadderaar]] volker. Van disse vörme van gelööv wörd esegt dat et de eerste vörme van menslik gelööv is. Dy lüde gelöövt dat alles een geest ov syle hevt. 

==Was is et==
Et animisme gyt van et gelööv dat alles een syle ov een geest hevt. [[Plaante|Planten]], [[dier|dyrs]] en [[stien|styne]], mar ok natüürkrachten so as [[onweer|donder]] en [[regen|reygen]]. Sölvs abstrakte dinge as woorden en nämen künt een geest of syle hebben.

Eaygelik is animisme gyn rilligy op sichsölven, mar hevt völle dinge gelieke as in andere rilligys. Animisme is een [[Natuurgodsdienst|natüürgodsdynst]] wårmed geesten- en vööroalderverering de belankrykste dinge bint. Een animist gelövt in et bestån van gude en kwåde geesten. Den könt leven op böme, dyrs en spüllegys. De geesten müt eer vake guud te passe ehöälden wörden, döör byvööbeeld ovvers, et holden van rittewelen, dansen en et holden van tabuuregels. Animisme gyt et hele leven van de lüde wülk et anhankt an.

By et animisme valt op:
* Dat der op gyn wyse een ydee bestyt van almachtige goden ov [[God]], ov ok mar yts god-achtigs. Vake wörd der esprökken van een 'Höögste Wesen'.
* Dat der, eaven-yns, gyn metafysika med spölt: et is gewoon de dyrekte natüür. De natüür is sölv et heyligsten, en pröt döör et natüürlike gebören.
* Dat der gyn (groots) ebouwde tempels bint.
* Dat der enkel godsdynstige en alledaagse reagels beståt wat komt üüt en vöör de natüür.

==Völker==
Der bint vandage an de dag noch vööl volker dy dit soort gelööv anhold. So as de [[San]] ov de [[Inhiemse Amerikaann|Inhymse Amerykanen]]. Alles terogge berekkend komt al et gelööv van mensen van et anymisme ov. Vöör dat et [[christendom|kristendom]] op [[Europa|Öropa]] ankwam, hadden de [[Germanen]] nog een godsdynst wat völle van et anysmisme vort had. En et gelööv van de Kelten en Germanen wörd nu, in een moderne vörme, weer döör [[Heidndom|heydense]] stromings as [[Druidisme]] en [[Asatru]] edån. Astru is sünds de jåren '70 een offesjele godsdynst is in [[Ieslaand|Ysland]].

Mensen dy gelöövt dat alles op eerde bepålde krachten hevt, bint anymisten. Donder, reygen, wind en vüür bint krachten, mar ok de [[Zunne|sünne]], de [[Moane|måne]], revyren, sand, rotsen. Mensen andere dyrs, planten en vöörwarpen hebt voalgens anymisten ok krachten.

Op völle plaatsen is et anymisme vermengd met andere rilligys. Yne dy een gelükspöppegy by sich drögt ov een huufyser ophankt ov een krüüs üm den hals drögt, is eaygelik ok een anymist. Hy gelövt namelik dat et vöörwarp de kracht hevt gelük te geven.

Et anymisme is et eerste gelööv van mensen. Genyne hevt et üüt-evünden, mar mensen söchten verklårings vöör de dinge wat der ümme eer hen gebören. De Eerde lekken edreven döör bepålde krachten. Dy hüsen deels in een weerld dy mensen nyt gewaar wörden künt, en deels de weerld wat wal gewaar te wörden is. De natüür en syn krachten.

Umdat méénsen ok wal ’n bettie kontrole wollen hebben oaver de dinge, kwaam ze an met rittewelen. Hiermet konden ze ’n bettie de krachten op eerde sturen, en in kontakt kommen met ’n aandere weerld. De krachten wörden met rittewelen goed te passe estemt.

Ealkn animist eert netuurkrachten, zo as de zunne, eerde, donder. Mangs wördt zo’n netuurkracht veursteld as ’n god of geest: de dondergod en ’n watergeest. Ook wörd ter ziels-krachten vereert of magiese krachten van veurwarpen. Mar weerldwied hef 't animisme gien vaste goden.

Animisten hebt gien gebedshuze of tempels. Aals wat zi-j an stille ween en rittewelen doet, doet ze buten. Vake bi-j heilige beume of bi-j revierties, zo as de [[Saksen]] eekbeume haren wat veur heur god-achtig waren. Beume en plaanten bint de huze van de bosgeesten en hebt magiese krachten. As der ienene holt mossen hebben umme ’n huzie te bouwn, deun ze eerst umme vergiffing vroagen an den boom. Of helen rittewelen veurdat der oogst wörden.

Animisme giet vake geliek-op met veuroalderverering. Luu geleuft dat de ziele van veuroalden nog in de natuur de rondte in zwarft. Zo kwaam ze weerumme as ’n aander dier, wuk ze dan met röst leuten umme hum nie hellig te maken.


{{Dialekt|sdz}}

[[Kategorie:Geleuf]]
