[[Ofbeelding:Kerk IJhorst.jpg|thumb|right|260px|Hervörmde karke van De Rieverst]]
'''De Rieverst''' (ok: '''IJhorst''' en ''' 't Rieverst'''; ie woont ''in de Rieverst'' of ''an de Rieverst'') is een dörp in de [[Stappest (gemiente)|gemiente Stappest]] in de [[Nederlaand|Nederlaanse]] [[previncie]] [[Oaveriessel]]. 't Dörp lig in 't [[Riestdal]] op de grèenze van [[Oaveriessel]] en [[Drenthe]], krek onder 't Drèentse dörp [[De Wiek]]. 't Hef 1340 inwoners (2007). Mit de dörpen [[Stappest]] en [[Roevène]] en de [[buurtskop]]pen [[Hamingen]], [[Haalfweg (Stappest)|Haalfweg]], [[De Punt (Stappest)|De Punt]] en [[Lankhorst]] vörmt De Rieverst de gemiente Stappest. Iene van de Rieverst het een ''Rieverster''.

== Karke ==
In de Rieverst stiet een in 1823 ebouwde karke mit een lösstaonde [[klokkestoele]]. De karke, erestaureerd in 1995, gebruukt de [[Nederlaanse Hervörmde Karke|hervörmde gemiente]] IJhorst/De Wiek. 't Dörp wik aans wat de karkelijkheid angiet slim of van de rest van de gemiente Stappest: 't is veule minder orthodox.

== Veurzienings ==
De Rieverst hef een köppel campings binnen heur grèenzen (onder aandere De Witte Bergen, De Vosseburcht en De Braamsluiper), mar d'r is haoste gien [[middenstaand]] meer. Wal is d'r de eerste zaoterdagmörreng van iedere maond een wied en zied bekende [[rommelmark]].

D'r is iene [[basisonderwies (Nederlaand)|basisskoele]], de OBS De Iekmulder, een sporthal, een [[voetbal]]veld daoras [[VV IJhorst]] speult, een [[volleybal]]-, een [[gymnastiek (sport)|gymnastiek]]- en een [[biljart]]veriening (NOAD: Nooit Opgeven Altijd Doorgaan).

't Voetbalveld was in 1963 anleidige veur een slimme rel maank de bevolking van De Rieverst en 't gemientebestuur van Stappest. De raod, die voor een groot deel uut [[Staatkundig Gereformeerde Partij|SGP]]-leden bestund, verbeud VV IJhorst 't voetballen op zundag. Daor kwaamp hiel wat drokte van, waordeur De Rieverst en Stappest de wereldmedia ehaald hebt.

== Taal ==
De [[streektaal]] van De Rieverst is 't [[Zuudwest-Zuud-Drèents]], det bi'j 't [[Nedersaksisch]] heurt.

=== Citaot ===
:''Waor langs Drente een mooi riviertien stroomt
:''Waor um grune weide hoge bomen zoomt
:''Waor nog meinsen woont die tevreden bint
:''Daor lig 't Rieverst, dorpien waor ik geboren bin

Uut [http://www.historieijhorst.nl/p23.html ''Het Rieverst Dorpien''] deur Arend Klomp

== Uutgaonde verwiezing ==
*[http://www.derieverst.nl/ Portaol De Rieverst]
*[http://www.historieijhorst.nl/ De historie van IJhorst]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents_artikel|Rieverst, De]]
[[Kategorie:Plaatse in Oaveriessel|Rieverst, De]]
