[[Ofbeelding:Kerk IJhorst.jpg|thumb|300px|Hervörmde karke van De Rieverst]]
[[Ofbeelding:IJhorst - Klokkenstoel RM34495.JPG|thumb|300px|Klokkenstoel op De Rieverst]]
[[Ofbeelding:RieverstBörd.jpg|thumb|right|300px|Plaatsnaambörd De Rieverst, meie 2020]]
'''De Rieverst''' of ''' 't Rieverst''' ([[Nederlaands]]: '''IJhorst''') is een dörp in de [[Stappest (gemiente)|gemiente Stappest]] in de [[Nederlaand|Nederlaanse]] [[previncie]] [[Aoveriessel]]. 't Dörp lig in 't [[Riestdal]] op de grèenze van Aoveriessel en [[Drenthe]], krek onder 't Drèentse dörp [[De Wiek (Drenthe)|De Wiek]]. 't Hef 1500 inwoners (2019). Mit de dörpen [[Stappest]] en [[Roevène]] en de [[buurtschop]]pen [[Hamingen]], [[Haalfweg (Stappest)|Haalfweg]], [[De Punt (Stappest)|De Punt]] en [[Lankhorst]] vörmt De Rieverst de gemiente Stappest.

== Ontstaon ==
Mit de ontginning van 't bosgebied wördden anevöngen rond 1100. 't Veurnaamste gewas det de lu bebouwden was [[raai|rogge]]. In 1236 stichtte de [[bisdom Utrecht|bisschop van Utrecht]] op de plekke van 't hudige dörp de parochie Restina, een [[Latien|Latiense]] verwiezing naor 't hier stromende reviertien de [[Riest (revier)|Riest)]]. De parochie mit heur karke völt onder 't [[Zwartewaterklooster]] bij [[Asselt]].

Mit de uutbreiding van de ontgonnen gebieden wördden de parochie in tweien esplitst. Zo ontstunden [[Averiest|Aoverriest]] en Ter Iewehurst (later Nederriest). ''Iewe''  is de Nedersaksische name veur de [[taxusboom]], die hier vanolds gruide. Ter Iewehurst wördden in de volksmond De Rieverst en wördden in 't Nederlaands ummezet naor IJhorst. Ie woont ''in de Rieverst'' of ''an de Rieverst''. Iene van de Rieverst het een ''Rieverster''.

== Karke ==
An de Rieverst stiet een middelieuwse karke mit een lösstaonde [[klokkestoele]]. De oorspronkelijke karke stamt uut de 13de ieuw; in de loop van de tied is e meermaols verbouwd of herbouwd. In 1823 wördden de hudige, grotere karke um de muren van de olde karke hen ezet. In 1995 is dit gebouw erestaureerd.

De karke is in gebruuk deur de [[Nederlaanse Hervörmde Karke|hervörmde gemiente]] IJhorst/De Wiek. 't Dörp wik wat karkelijkheid angiet slim of van de rest van de gemiente Stappest: 't is veule minder orthodox.

== Veurzienings ==
De Rieverst hef een köppel campings binnen de grèenzen (onder aandere De Witte Bergen, De Vosseburcht en De Braamsluiper), mar der is haoste gien [[middenstaand]] meer. Wal is der de eerste zaoterdagmörgen van iedere maond een wied en zied bekende [[rommelmarkt]].

Der is iene [[basisonderwies (Nederlaand)|basisschoele]], OBS De Iekmulder. An sportveurzienings bint der een sporthal, een [[voetbal]]veld daor as [[VV IJhorst]] speult, en [[volleybal]]-, [[gymnastiek (sport)|gymnastiek]]- en [[biljart]]verienings (NOAD: Nooit Opgeven Altijd Doorgaan).

't Voetbalveld was in 1963 anleidige veur een slimme rel tussen de bevolking van De Rieverst en 't gemientebestuur van Stappest. De raod, die voor een groot deel uut [[Staatkundig Gereformeerde Partij|SGP]]-leden bestund, verbeud VV IJhorst 't voetballen op zundag. Daor kwaamp hiel wat drokte van, waordeur De Rieverst en Stappest de wereldmedia ehaald hebt.

== Taal ==
De [[streektaal]] van De Rieverst is 't [[Zuudwest-Zuud-Drèents]], det bij 't [[Nedersaksisch]] heurt.

=== Citaoten ===
==Citaot==
<poem style="margin-left:1.5em; font-style:italic">
Langs het kronk'lende reviertien
gruune weiden, 't hoge zàànd
Löp het melkvee en de peerden
ien 't met bos umzeumde làànd
Boeren op de zelfde erven
van geslachten op geslacht
Hebt het mooie dorp de Rieves
samen ien cultuur ebracht
Doar stiet nog de olde kèrke
met de klokkestoel d'r noast
Röstig ligt as een oase
ien een wereld die mar roast.
</poem>

Uut [[Hendrik Sterken]] zien gedicht 'Drie-eenheid'. In: J.P. van den Berg c.s. (1986), ''Van Reestdal tot Beentjesgraven. Van Kievitshaar tot Kievitsnest'', Zwolle: Natuur en Milieu Federatie Overijssel, blz. 53


<poem style="margin-left:1.5em; font-style:italic">
Waor langs Drente een mooi riviertien stroomt
Waor um grune weide hoge bomen zoomt
Waor nog meinsen woont die tevreden bint
Daor lig 't Rieverst, dorpien waor ik geboren bin
</poem>

Uut 'Het Rieverst Dorpien' deur Arend Klomp

{{Stappest}}
{{Dia|Dit stok is eschreven in 't [[Zuudwest-Zuud-Drèents]].}}

[[Kategorie:Drèents_artikel]]
[[Kategorie:Plaatse in Oaveriessel]]
[[Kategorie:Stappest]]
