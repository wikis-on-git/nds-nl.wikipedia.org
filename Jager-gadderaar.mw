Nen '''Jäger-verzoameloar''' is en [[mens]] dee zich in leaven holdt deur middel van den [[Jächt]] en/of et verzoamelen van eatboare [[plaanten]]. Et jägen en verzoamelen as oaverleavingswieze is bi-jnoa oaveral vervangen deur den [[laandbouw]].
 
In et geskiedenisbook van den [[mens|mensheid]] besloan de heufdstukken dee den '''Jäger-verzoameloars''' behandelen wietweg de meeste bladzieden. Tenminste, dat zol zo mötten wean ekekken noar den tied dat den mensheid den [[eerde (planeet)|aeede]] veurnaomelek as [[nomaden]] bevölkten. Van den 60.000 joar dat doar mensen van den ni-jerwetsen soort ([[Homo sapiens]]) rundleepen op dizze [[planeet]], schatten wi-j noo dat wi-j den lengsten tied hiervan, rundumme 50.000 joar, hebt eleafd as Jäger-verzoameloars.

Nen leaven as Jäger-verzoameloar stoand in et tekken van oaverleaven. Deur op tocht te goan veur et verzoamelen van eatboare wilde plaanten en et jägen op wilde dieren zörgden zi-j elke dag wier veur voldoonde etten. Den jäger-verzoameloars leafden nen primiteef leaven: mangs hadden zi-j gene vasten verbliefsploats, moar trokken zi-j in kleine gröppen (deurgoans 20-50 leu) rond as nomoaden op zook noar ni-je gebeeden woar genög eaten te vinden was.

Het is nen misverstaand dat Jäger-verzoameloars en erbermeliek bestoan hadden. Gemiddeld enommen hadden zi-j woarschienliek better eaten dan primitieeven boern en verkeerden zi-j in nen beteren gezondheid. Wal hebt vri-j kleine gröpskes jägers en verzoameloars nen groot gebeed neudig um in te leaven. Et is unwoarschienlek dat den eerde veur den untwekkeling van den laandbouw ooit meer dan 10 miljoon inwonners had.

Op verskillenden ploatsen en op verskillenden tiedstippen gingen gröppen mensen oaver op et holden van [[vee]] en [[huusdier]]en. Ok wödden plaanten kultivierd. Hierdeur was den tochte neet lenger noodzoakelek en wödden oaveral darpen gesticht, later uutgreujend tot steedn.

Vermeudelek is dit et eerst ebeurd in et [[Midden-Oosten]]. In et streumgebeed van den [[Eufroat]] en de [[Tieger]] (Mesopotaomie) untstoanden zo'n 10.000 joar eleden den eersten [[stadstoat|stadstoaten]].

[[Kattegerie:Achterhooks_artikel]]
[[Kattegerie:Prehistorie]]

[[ca:Societat caçadora-recol·lectora]]
[[da:Jæger og samler]]
[[de:Jäger und Sammler]]
[[en:Hunter-gatherer]]
[[eo:Ĉasistoj-kolektistoj]]
[[es:Caza-recolección]]
[[eu:Ehiztari-biltzaileak]]
[[fi:Metsästäjä-keräilijät]]
[[fr:Chasseur-cueilleur]]
[[fy:Jager-samler]]
[[he:ציידים-לקטים]]
[[is:Veiðimenn og safnarar]]
[[it:Caccia e raccolta]]
[[ja:狩猟採集社会]]
[[nl:Jager-verzamelaar]]
[[no:Jegere og samlere]]
[[pl:Łowcy-zbieracze]]
[[pt:Caçador-coletor]]
[[ru:Охотники и собиратели]]
[[sh:Lovci-sakupljači]]
[[simple:Hunter-gatherer]]
[[sv:Jägare-samlare]]
[[zh:狩猎收集者]]
