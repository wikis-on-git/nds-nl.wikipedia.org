Nen '''jager-verzamelaar''' is n [[mens]] den zich in leaven höld deur middel van den [[jacht]] en/of et verzamelen van etboare [[plaanten]]. Et jagen en verzamelen as oaverleavingswieze is bi-jnoa oaveral vervongen deur den [[laandbouw]].
 
In et geskiedenisbook van de [[mens]]heid besloat de heufdstukken dee-t de '''Jager-verzamelaars''' behandelt wietweg de meeste bladzieden. Tenminste, dat zol zo motten wean ekekken noar de tied dat de mensheid de [[eerde (planeet)|eerde]] veurnaomelek as [[nomaden]] bevölkten. Van de 60.000 joar dat der mensen van de ni-jerwetse soort ([[Homo sapiens]]) rundlepen op dizze [[planeet]], schat wi-j noo dat wi-j de langste tied hiervan, rundumme 50.000 joar, hebt eleafd as jager-verzamelaars.

Et leaven as jager-verzamelaar stoand in et tekken van oaverleaven. Deur op tocht te goan veur et verzamelen van etboare wilde plaanten en et jagen op wilde dieren zörgden zi-j elken dag wier veur genog te etten. De jager-verzamelaars leafden n primiteef leaven: mangs hadden zi-j gene vaste verbliefsplaats, moar trokken zi-j in kleine tröpkes (deurgoans 20-50 leu) rond as nomaden op zeuk noar ni-je gebeeden woar genog eaten te vinden was.

Et is n misverstaand dat jager-verzamelaars n erbermelek bestoan hadden. Gemiddeld enommen hadden zi-j woarschienliek better eaten dan primitieve boern en verkeerden zi-j in ne bettere gezondheid. Wal hebt vri-j kleine gröpskes jägers en verzamelaars n groot gebeed neudig um in te leaven. Et is unwoarschienlek dat de eerde veur de untwekkeling van den laandbouw ooit meer as 10 miljoon inwonners had.

Op verskillende plaetse en op verskillende tiedstippen gingen gröppen mensen oaver op et holden van [[vee]] en [[huusdier]]en. Ok wödden plaanten kultivierd. Hierdeur was den tocht neet lenger noodzoakelek en wodden oaveral darpen gesticht, later uutgreujend tot steadn.

Vermeudelek is dit et eerst ebeurd in et [[Midden-Oosten]]. In et streumgebeed van den [[Eufroat]] en de [[Tieger]] (Mesopotaomie) untstoanden zo'n 10.000 joar eleden de eerste [[stadstoat]]en.

{{DEFAULTSORT:Jager Verzamelaar}}

[[Kattegerie:Achterhooks artikel]]
[[Kattegerie:Prehistorie]]

[[ca:Societat caçadora-recol·lectora]]
[[da:Jæger og samler]]
[[de:Jäger und Sammler]]
[[en:Hunter-gatherer]]
[[eo:Ĉasistoj-kolektistoj]]
[[es:Caza-recolección]]
[[eu:Ehiztari-biltzaileak]]
[[fi:Metsästäjä-keräilijät]]
[[fr:Chasseur-cueilleur]]
[[fy:Jager-samler]]
[[he:ציידים-לקטים]]
[[id:Pemburu-pengumpul]]
[[is:Veiðimenn og safnarar]]
[[it:Caccia e raccolta]]
[[ja:狩猟採集社会]]
[[nl:Jager-verzamelaar]]
[[nn:Jakt og sanking]]
[[no:Jegere og samlere]]
[[pl:Ludy zbieracko-łowieckie]]
[[pt:Caçador-coletor]]
[[ru:Охотники и собиратели]]
[[sh:Lovci-sakupljači]]
[[simple:Hunter-gatherer]]
[[sr:Ловци-сакупљачи]]
[[sv:Jägare-samlare]]
[[zh:狩猎收集者]]
