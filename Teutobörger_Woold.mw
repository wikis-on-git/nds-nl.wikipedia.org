[[File:Karte Naturpark Teutoburger Wald-Eggegebirge.png|thumb|Plek van t Teutobörger Woold op de kaarte van [[Duutslaand]].]]
t '''Teutobörger Woold''' ([[Platduuts]]: '''Osning''', [[Hoogduuts]]: '''Teutoburger Wald''', vake kortweg ''teuto'') is nen boarggroep in [[Niedersachsen|Neersassen]] en [[Noordrein-Westfaaln]]. t Heugste peunt is 446 meter. t Teutobörger Woold is vuural bekeand ewördn duur de [[Varusslacht]], den't doar in t joar 9 n. Kr. gebuurdn. Doarbie versleugn n antal [[Germanen|Germaanse]] stamn n [[Romeinse Riek|Romeins]] leager. Toeristn goat aait gearne noar t Gedeankteekn vuur [[Arminius|Herman]], de [[Eksternsteender]] en de [[Deurnter Klipn]] met t [[Wief in de hurkn]].

==n Naam==
Woer't n naam ''Osning'' van ofstamt, is neet mear oet te maakn. Töt non too is t ook neet dudelik, of de naam Osning in de umtrek vuur de hele boarggroep gebroekt wörd. Dr is op Plat feaitelik helemoal gin naam vuur de alle boargn te hope, mer dr zeent bloots dree naams vuur verskeaidene deeln: Osning (bie [[Bielefeld]]), [[Ramskenbrink]] (bie [[Ravensboarg]]) en [[Lippsken Waule]] (an n raand van de [[Senne]]).

Al in t joar 1616 gavn n Duutsen geograaf en geskiedkeundigen Philipp Clüver n Osning nen aandern naam. Hee was n eerstn den't n naam ''Teutoburgiensis saltus'' broekt hef, wat op Plat dus Teutobörger Woold is. Hee meann oet t bericht van [[Tacitus]] at bie n Osning de Varusslacht esloan wör. Oonder de Cherusken öarn baas Arminius (Herman) versleugn n leager van verskeaidene Germaanse stamn n antal Romeinse legioenn. Clüver baseerdn det op de Grautenborg, dee doar te veendn is. 

In de alledeagse sproake is de nieje naam pas vanof t [[18e eeuw|18de joarhoonderd]] in gebroek kömn. Vuural umdet Ferdinand van Fürstenberg, den't vorst en [[bisskop]] van [[Paderborn]] en [[Meunster]] was, t gebreuk in ziene "Monumenta Paderborniensa" en t ook op zinne laandkaartn drukn leut.

Vanweage nieje veundste dee bie archeoloogn vuur n dag ekömn zeend, wörd edacht at de Varusslacht wellicht neet in n Osningn hef ewest, mer wieter noar t noordn too, bie [[Kalkriese]] en [[Wiejnboarge]]. Mer zeker is det ook neet. Allerhaande weetnskopsleu meant at dr wellicht nen aanderen veeldslag ewest hef in latere tiedn.

==Ligging en eardloagn==
t Teutobörger Woold lig van Hörstel in t kreis [[Stemmert]] in t noordwestn töt t zuudn langs [[Ibbenbuurn]] en [[Osnbrugge]], duur [[Kreis Guutsel]], duur de stad [[Bielefeld]] en duur t [[Kreis Lippe]] noar t zuudoostn hen, töt an de [[Egnboarg]] bie [[Hoorn-Bad Meinboarg]]. As [[Foolnboarg]] rekt he, saamn met de Wiejnboarg töt depe in t Noordduutse ziedlaand. Met oetzeundering van t stukn bie Osnbrugge, wat in Neersassen lig, heurt t Teutobörger Woold vuur t gröttere deel bie Noordrein-Westfaaln.

[[Kategorie:Tweants artikel]]
[[Kategorie:Gebargte in Duutslaand]]
[[Kategorie:Nedersaksen]]
[[Kategorie:Noordrien-Westfoaln]]
