[[Ofbeelding:Map NL It Hearrenfean Ketlik.png|thumb|Ligging van Katliek]]
[[Ofbeelding:Katlijk monument en klokkenstoel 6.JPG|thumb|Klokkestoel en links et oorlogsmonement]]
'''Katliek''' ([[Nederlaands|Nederlaans]]: ''Katlijk'', [[Westlaauwers Frais|Fries]]: ''Ketlik'') is een dörpien in de [[Nederlaand|Nederlaanse]] gemiente [[Et Vene (gemiente)|Et Vene]] in de perveensie [[Frieslaand]]. Katliek had begin [[2007]] omdebi'j de 634 inwoners. De naeme komt lichtkaans  van ''kat'' dat ''aarme grond'' betekent en ''leke'' dat ''waeterlossing'' betekent. De naeme zol ok van et woord ''[[katteliek]]'' of kunnen kommen.

== Geschiedenis ==
De geschiedenis van Katliek gaot weerom tot in de [[13e eeuw|dattiende ieuw]]. Et is bekend dat d'r in [[1254]] een kapel ston, waor langzem een [[buurtschop]] ontston. In [[1525]] kreeg de buurtschop een eigen [[kaark (gebouw)|karke]], de hudige Thomaskarke, waordeur et echt een dörp wodde. In de [[16e eeuw|zestiende ieuw]] wodde Katliek een turfdörp, omdat et veur een [[compagnie]] turf produceerde. Katliek beston overigens lange tied uut twie verschillende buurtschoppen: Groot Katliek en Klein Katliek.

In [[2003]] beston ''Plaatselijk Belang Katlijk'' 75 jaor, wat reden was veur een boek over Katliek. Verschillende Katliekers hebben vuuf jaor lange de hanen inmekeer sleugen om et boek, dat uut 192 bladzieden bestaot, tot staand te brengen. [[Geert Mak]] schreef et veurwoord; hi'j kent et dörp goed omdat hi'j d'r vaeke komt. Et boek is [[2004]] uutbrocht. 

Naost de karke staot ok ien van de [[klokkestoelen in Frieslaand]]. Disse klokkestoel wodt ok bruukt veur [[Sunte-Thomasluden]].

== Ontwikkeling inwonertal ==
*[[1954]] - 700
*[[1959]] - 683
*[[1964]] - 669
*[[1969]] - 647
*[[1973]] - 614
*[[2003]] - 606
*[[2004]] - 629
*[[2007]] - 634

== Uutgaonde verwiezings ==
* [http://www.ketlik.nl/ Webstee van Katliek (mit dörpskraante de Raaptepper)]
* [http://www.katlijk.nl/index.html?boekN.html Infermaosie over et boek 'Katlijk door de eeuwen heen']
*[http://www.aldefrysketsjerken.nl/katlijk.html De karke van Katliek]
*[http://66.102.9.104/search?q=cache:cpsVPMEA8GYJ:www.heerenveen.nl/index.jsp%3Fobjectid%3D28722+Ketlik&hl=nl&ct=clnk&cd=89 Verklaoring van de straotnaemen]

[[Kategorie:Stellingwarfs_artikel]]
[[Kategorie:Plak in Frieslaand]]
