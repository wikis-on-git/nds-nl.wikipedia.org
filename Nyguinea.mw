[[bestaand:LocationNewGuinea.svg|thumb|right|300px|Ligging van Nyguinea]]
[[bestaand:Raggiana_Bird-of-Paradise_wild_5.jpg|thumb|right|300px|Nen raggiana-paradysvoagel, ne inheymske soorte van Nyguinea]]
'''Nyguinea''' ([[Tok Pisin]]: ''Niugini''; [[Hiri Motu]]: ''Niu Gini''; indonesisk: ''Papua'', vanoldsher ''Irian'') is et up-eyn-nå gröätste eiland van de wearld. Med ne uppervlakde van 785,753 km2 is et et gröätste eiland up et [[Zujelik halfroend|südelik halvrund]]. Et is underdeyl van [[Melanesie]] en de süüdwestelike [[Grote Oceaan|Groute Oceaan]] en ligt up 150 km van [[Australie]]. Ouk verskillende kleinere eilanden up et westen en ousten höyret der by an. De oustelike hälvde van et eiland valt under den unafhangeliken ståt [[Papua-Nyguinea]]. Et westen, ouk bekend as Westnyguinea of Westpapua, is deyl van [[Indonezie|Indonesie]].

In totaal woanet der sou'n 11 miljoon lüde up et eiland. Dee sint te verdeylen in ungeväär dusend verskillende volker, med eavenvöäle verskillende språken. Volgens [[Ethnologue]] sint der in Papua Nyguinea 826 språken en in indonesisk Papua noch es 257, wat et totaal up 1073 språken bregt. Dårmed is Nyguinea wat språken angeyt et meyst verskeidene gebeed van de wearld.

Med 0,5% van et totale wearlduppervlak is et eyne van de rykste gebeden wat leavensförme angeyt. Vöäle [[Dieren|deers]] en [[Plaanten|planten]] dee der leavet kummet nargens anders vöär en sint noch neet beskreaven döär de [[weatenskap]]. Nyguinea wördt vake selvs bestempeld as 'håste' en wearlddeyl up sikselv.

== Namen ==
Et eiland hevt verskilende namen ekreagen. Den name ''Papua'' wör al gebruked vöär wat deylen van et eiland vöär kuntakt med et Westen. De herkumst van dat woord is neet düdelik. Wat brunnen bewäret dat et uut et [[Tidore]] kumt, de språke van et [[Sultanaat Tidore]]. Dat had verskillende küststreaken under beheyr. Et woord kan ouk ne samenstelling weasen van ''papo'' (vereynigen) en ''ua'' (untkenning), wat wist up 'neet vereynigd' of 'afgeleygen gebeed (en dårdöär neet vereynigd)'.

Volgens Anton Ploeg kümt et woord papua uut et [[maleisk]]<nowiki/>e ''papua'' of ''pua-pua'', wat 'karduushår' bedüdet, verwysend når et slim krusende hår van de inwoaners. Ne andere verklåren, geaven döär Sollewijn Gelpke in 1993 is dat et uut et van et [[Biak|biakske]] sinneke '''sup i papwa''<nowiki/>' kümt; 'land under de undergånde sünne'. Dat verwist når de eilanden up et westen van [[Voagelkop (Nyguinea)|Voagelkop]], töt sou wyd as [[Halmahera]]. Den name ''Papua'' wör lykesteld med dit gebeed en vöäral med Halmahera. Sou nöömden et de [[Portugal|portugesen]] do as se dit deyl van de wearld [[Kolonialisme|koloniseerden]].

Do as de portugesen en [[Spanje|spanjaarden]] dit eiland begünden te verkennen vanaf de Krüdeneilanden, nöömden se et ouk al ''Papua''. Den spaansken verkenner [[Yñigo Ortiz de Retez]] begünde in [[1545]] med et gebruuk van den name ''New Guinea'', ümdat hee vünd at de inwoaners van Papua leaken up de inwoaners van et [[Afrika|afrikaanske]] [[Guinea]]. Dårmed heat et eigenlik 'Swartenland', verwysend når de klöre van et vel van de inwoaners.

De hollanders, dee later under Jacob le Maire en Willem Schouten kümmen, nöömden et ''Schouteneiland.'' Later wör dat enkel noch gebruked vöär de noordelike eilanden boaven Papua, dee noch altyd Schouteneilanden heatet. Do as de hollanders et deyl makeden van [[Verainde Oostindiese Komnij|Neaderlandsk Oustindie]] nöömden se et ''Nieuw Guinea''.

Den name ''Irian'' wördt in et indonesisk gebruked en slöt tegelyke up et eiland en de indonesiske provincy. See nöömden et ''Irian Barat'' (Westirian) en later ''Irian Jaya'' (Provincy Irian). Den name wör in 1945 döär [[Marcus Kaisiepo]] inestelled, bröder van den eyrsten gouvernöör [[Frans Kaisiepo]]. Et kümt uut de språke [[biak]] van [[Biakeiland]] en bedüdet 'upkummen' of 'upkummenden geyst'. ''Irian'' wördt ouk in andere språken gebruket, sou as [[Serui]], [[Marauke]] en [[Waropen]]. Dee name wör töt 2001 gebruked, wårnå Papua weader officieel in bruuk küm. Ümdat de naam ''Irian'' nu döär den indonesisken ståt upelegd wördt, willet de inwoaners et neet meyr gebruken.

== Landbeskryving ==
[[Bestaand:New Guinea Topography.png|duum|335x335px|Höygdekaarte van Nyguinea, wårup as et oustwestelike hougland düdelik te seen is.]]
Et nyguineaske eiland ligt up et noorden van Australie, besüden den evenaar. Et ligt ineslöäten tüsken de [[Arafurasey]] up et westen en de [[Stråt van Torres]] en de [[koraalsey]] up et ousten. Mangs wördt et bestempeld as et meyst oustelike eiland van den indonesisken archipel. Et ligt up et noorden van Australie's [[Top End (Australie)|Top End]], den [[Gulv van Karpentari]] en et [[skyreiland]] [[Kaap York]] en up et westen van de [[Bismarck-archipel]] en de Solomonseilände.

Politik is et eiland in twey deylen verdeyld. Et westen beslöt twey indonesiske provincys: [[Papua (Indonesie)|Papua]] en [[Westpapua (Indonesie)|Westpapua]]. Et ousten is et vasteland van et land [[Papua Nyguinea]].

Den förm van et eiland wördt vake vergeleaken med nen paradysvoagel (dee ouk up et eiland vöärkummet). Dit gevt de twey uutenden van et eiland öären naam: et noordwesten wördt wal ''Voagelkop'' enöömd en et süüdwesten Voagelstart.

Et landskap van Nyguinea wördt bepåld döär de [[Nyguineaske Houglanden]], nen bargkeaten van 1600 kilometer den as et eiland van oust når west döärlöpt. Vöäle van disse bargen sint meyr as 4000 meter houge. De westerhälvde hevt de höygste bargen van [[Oceanie]]. Et höygste punt is [[Puncak Jaya]], med 4884 meter. De boumlyne ligt rund de 4000 meter. Up de höygste bargen ligget [[gletsjer]]<nowiki/>s, dee al seyd minstens 1936 kleiner wordet. Wyders gevt et noordelik en südelik ouk noch kleinere bargkeatens. Behalve in de höyger liggende deylen heyrst der et heyle jår döär en warm, vuchtig klimaat. In et noordousten kümt mangs en reagenseisoon vöär.

En ander vöärnaam kenmark sint de uutstrekkede südelike en noordelike laeglanden van hunderden kilometers. Hyr groiet laeglandreagenwolden, uutestrekkede watergebeden, [[Savanne|savannes]] en wat van de gröätste [[Mangrove|mangrovewolden]] van de wearld. Ouk ligt hyr et [[Nationaalpark Lorentz]], wat up de [[wearldarvgoodlyste]] van [[UNESCO]] steyt. De noordelike laeglanden wordet in et westen dröygetrökken döär de [[Mamberamo (rivyr)|Mamberamo]] en in et ousten döär de [[Sepik (rivyr)|Sepik]]. De vöärnaamste rivyren in de südelike laeglanden sint de [[Digul (rivyr)|Digul]] in et westen en de [[Fly (rivyr)|Fly]] in et ousten. Et gröätste eiland uut de küste is Dolak, wat kort by de munding van de Digul ligt. 

Nyguinea hevt souwat alle soorten ekosystemen: gletsjers, alpentundra, savannes, barg- en laeglandreagenwold, mangroves, natte landen, mearen en rivyrenlanden, seygrassen en wat van de rykste koraalriffen van de wearld.

[[Kategorie: Tweants artikel]]
[[Kategorie: Geografie]]
