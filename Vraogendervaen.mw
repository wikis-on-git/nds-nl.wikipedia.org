Et '''Vraogendervene''' is ne bescharmd venegebeed noabi-j [[Vroagender]] in den gemeente [[Oost-Gelre]]. Et gebeed wödt onderholden deur Stichting Marke Vroagender Vene.
== Keerte van et gebeed ==
<gallery caption="Logo en Plaats">
Ofbeelding:SMVV Logo.jpg|''Et logo van den Stichting''
Ofbeelding:veencomplex.jpg|''Venecomplex''
</gallery>

== Ontstoan ==
Rundumme 13.000 joar eleden, in et [[saalien]], is mit et trögtrekken van et landies ne komme ontstoan. In dee komme is et woater blieven stoan en kon zich [[sphagnum]] ontwekkelen. Sphagnum is ne eenpolige pleante dee allenig an den boavenkante greujt en an den onderkaante ofstarft. Et ofestarven materiaal hoopt zich op en vormt op den duur [[turf]]. Den opbouw van turf is ne trage veurtgäng, et ofgestarven materiaal hoopt zich op en vormt zo dee laege turf dee per joar rundumme 2 millimeter angreujt. Boern in Vroagender ontdekten dat turf in gedreugden vorm ne zeer gooden brendstof was. Elke boer dee ne stuksken vene had begon mit et ofvenen. Later zol et gebeed wödden uuteveend woardeur grote putten ontstoonden dee völ woater lepen. Sinds den tweeden helfte van den 20den eeuwe is et ne bescharmd brookgebeed.

[[Ofbeelding:Waarschuwing.JPG|thumb|Gevoarlek gebeed en neet vri-j toogaängkelek]]

Den Stichting Marke Vroagender Vene is ontstoan noadat [[Natuurmonumenten]] et gebeed wilde toovoegen an et angrenzenden [[Kollenbargervene]], woarmet et laandskoppelek éne geheel vormt. De boern hebt zich doarteggen mit haand en taand verzet. Zi-j hadden et gebeed hard neudig veur den heide, holt en turf. Den Akte is gepassierd op 22 mei 1956 te Grolle en zo wierd et vene uut de hende van natuurmonumenten eholden. Den stichting hef ht onderhold
van et Vroagendervene alsmede et "grote goor" noabi-j den [[slingeplas]] te [[Breevoort]]

Turf steaken was vrögger wal et belangriekste werk, veuraf wierd ne stuk diek vlek emaakt um doar later den turf op te kunnen drögen. Et steaken gebeurden in putten van 4 bi-j 4 meter woarbi-j den boavensten laege wierd vortedoane umdat doar onverteerd materiaal in zat.
Den laege doarunder weerd estokken in plegge van 20 bi-j 20 centimeter dee dan op den diek wierden elegd, eerst vlek, zodat z-j konden andrögen, dan wierden zi-j stapeld an mure mit luftgeate doartussen.

== Modden en Ringelen ==
Hoo deeper men kwam hoo lösser den turf (modde), dizzen turf wierd mit den aleskuppe doaruut ehaald en wödden verspreid totdat dizzen ne dikte had van rundumme 7 a 8 centimeter, noa enigen tied wierden doar "strepen" op etrokken en deur wietere dröging braken den turven op dee plaetse, dit neumden zi-j ''"modden"''. daornoa ging men ''"ringelen"'', dat wil zeggen, stoapelen in ne runden toorn mit luftgeate tot ne meter hooge zodat et aardig op ne biejenkarf lek.

== Ofbeeldingen ==
<gallery caption="Enkele ofbeeldingen">
Ofbeelding:Moeras.jpg|Verroadelek brook
Ofbeelding:Struik_eenarigwollegras.jpg|Eenarig wollegrüs
Ofbeelding:veenbes2.JPG|Venebeze (bescharmden soorte)
Ofbeelding:Langwerpige zonnedauw.JPG|Langwarpigen zünnedaauw (bescharmden soorte)
</gallery>

== Uutgoande verwiezingen ==
*[http://www.vragenderveen.nl vragenderveen.nl]

[[Kattegerie:Achterhooks_artikel]]
[[Kattegerie:Gelderlaand]]
[[Kattegerie:Plaotse in Gelderlaand]]

[[nl:Vragenderveen]]
