[[Bestaand:Waarschuwing.JPG|thumb|Gevoarlek gebeed en neet vri-j toogaängkelek]]
[[Bestaand:SMVV Logo.jpg|thumb|Et logo van den Stichting]]
Et '''Vraogenderveane''' is n bescharmd veanegebeed noabi-j [[Vroagender]] in de gemeente [[Oost Gelre]]. Et gebeed wöd onderholden deur ''Stichting Marke Vragender Veen''.

== Ontstoan ==
Rundumme 13.000 joar eleden, in et [[saalien]], is mit et trögtrekken van et landies ne komme ontstoan. In dee komme is et water blieven stoan en kon zich [[sphagnum]] ontwekkelen. Sphagnum is ne eenpolige pleante dee alleneg an de boavenkante greujt en an de onderkaante ofstarft. Et ofestorven materiaal heupt zich op en vormt op den duur [[turf]]. Den opbouw van turf is ne trage veurtgäng, et greujt per joar rundumme 2 millimeter an. Boern in Vroagender ontdekken dat turf in gedreugden vorm ne zeer gooden brendstof was. Elken boer den n stuksken vean had begon mit et ofveanen. Later zol et gebeed wödden uuteveand woardeur grote putten ontstoonden dee völ water lepen. Sinds de tweede helfte van de 20ste eeuwe is et n bescharmd brookgebeed.

De Stichting Marke Vragender Veen is ontstoan noadat [[Natuurmonumenten]] et gebeed wol toovoegen an et angrenzende [[Kollenbargervene]], woarmet et laandskoppelek éne geheel vormt. De boern hebt zich doarteggen mit haand en taand verzet. Zi-j hadden et gebeed hard neudeg veur de heide, holt en turf. De Akte is epassierd op 22 mei 1956 in [[Grolle]] en zo wierd et veane uut de hende van natuurmonumenten eholden. De stichting hef et onderhold van et Vroagenderveane en ok et "grote goor" noabi-j de [[slingeplas]] te [[Breevoort]]

Turf steaken was vrögger wal et belangriekste werk, veuraf wierd n stuk diek lieke emaakt um doar later den turf op te kunnen dreugen. Et steaken gebeurden in putten van 4 bi-j 4 meter woarbi-j de boavenste loage wierd vortedoane umdat doar onverteerd materiaal in zat.
De loage doarunder weerd estokken in plegge van 20 bi-j 20 centimeter dee dan op den diek wierden elegd, eerst vlak, zodat z-j konden andreugen, dan wierden zi-j estapeld an muren mit lochtgeate dertussen.

== Modden en Ringelen ==
Hoo deper zee kwamen hoo lösser den turf (modde), dizzen turf wierd mit de aleskuppe deruut ehaald en wödden verspreid totdat dizzen ne dikte had van rundumme 7 a 8 centimeter, noa enige tied wierden doar "strepen" op etrokken en deur wietere dreuging braken de turven op dee plaetse, dit neumden zi-j ''"modden"''. daornoa gingen zee ''"ringelen"'', dat wil zeggen, stapelen in ne runden toorn mit lochtgeate tot ne meter hoge zodat et aardeg op ne biejenkorf lek.

== Ofbeeldingen ==
<gallery caption="Enkele ofbeeldingen">
Ofbeelding:Moeras.jpg|Verroadelek brook
Ofbeelding:Struik_eenarigwollegras.jpg|Eenarig wollegrüs
Ofbeelding:veenbes2.JPG|Venebeze (bescharmde soorte)
Ofbeelding:Langwerpige zonnedauw.JPG|Langwarpigen zünnedaauw (bescharmde soorte)
</gallery>

== Uutgoande verwiezingen ==
*[http://www.vragenderveen.nl vragenderveen.nl]

[[Kategorie:Achterhooks artikel]]
[[Kategorie:Gelderlaand]]
[[Kategorie:Plaose in Gelderlaand]]
