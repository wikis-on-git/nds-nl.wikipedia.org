[[Ofbeelding:Cristóbal de Mondragón y Otalora (Hillebrant Jacobsz van Wouw I, 1599).jpg|thumb|Cristóbal de Mondragón]]

''' Cristóbal de Mondragón y Otalora''' ('''Christoffel van Mondragon''') (* [[1504]] in [[Medina del Campo]], [[Valladolid]]; † [[4 Januari]] [[1596]] in [[Antwarpen|Antwarpen]]) was nen [[Spanje|Spaansen]] veldheer tiedens den [[Tachtigjoarigen Oorlog]]. Mondragon kwam in [[Vlaanderen]] in [[1544]] en zol op twee korte tochten noa (1570-1571, 1579), zien wietere leaven hier verblieven. Hi-j sprak den taal en trouwden ne Vloamse vrouwe.

In 1572 ontzetten hi-j et deur de [[Geuzen]] beleagerde [[Goes]], woarnoa hi-j deur [[Hartog van Alva]] tot [[Stadholder]] van [[Zeelaand]] beneumd wodden. Op [[21 februari]] [[1574]] mös hi-j de [[stad]] [[Middelburg (gemeente)]] an [[Willem van Oranje]] oaverdragen. Twee joar doarnoa beleagerden hi-j [[Zierikzee]] en nam de stad in. Noa dizze veroavering, kon e neet verhinderen dat de Spaanse soldoaten, dee al lange tied neet betaald wödden, an et [[muuteri-je|muten]] slogen. Under [[Alexander Farnese|Alessandro Farnese]] nam hi-j in [[1579]] an et [[Beleg van Maastricht (1579)|Beleg van Maastricht]] deal. Zienen lesten [[veldtocht]] was in [[1595]]. Hij wus de [[Beleg van Grol (1595)|beleagering van Grol]] deur [[Maurits van Oranje]] te deurbrekken en ging an op nen dreksen anvoaring mit zienen teggenstaander, moar Maurits trok zien leager weerumme. Hiernoa verdref Mondragon de ruuteri-je van [[Filips van Nassau]] en nam dee gevangen.

Mondragon steerf op hoge leaftied as [[Gouverneur]] in den toonmoaligen [[citadel]] van [[Antwarpen (stad)|Antwarpen]]

== Uutgoande verwiezingen ==
* [http://www.tercios.org/personajes/mondragon.html Biogroafie] (spaans)
* [http://dutchrevolt.leidenuniv.nl/Nederlands/personen/m/mondragon.htm Leavensbeskrieving met wietere literatuur]


[[Kattegerie:Achterhooks_artikel]]
[[Kattegerie:Tachtigjoarigen Oorlog]]

[[de:Cristóbal de Mondragón]]
[[en:Cristóbal de Mondragón]]
[[es:Cristóbal de Mondragón]]
[[nl:Cristóbal de Mondragón]]
