'''Wildleaven kunst''' (better bekend as: ''wildlife art/kunst'') is  de vrögsten vörme van [[kunst]] bi-j meansen, wa'w vind as grotscheelderings uut de [[veurgeschiedenisse]]. Zo as dat ok evunden is bi-j de [[grotten van Lascaux]] in [[Fraankriek]].

't Is 'n kunstvörme wat wied bekend is, worumme as et in elke kultuur, plekke en tied evunden wörd. Et beeld aaltied wilde deren uut, vake middeln in de natuurlike umgewing waorin zi-j leeft.

==Geschiedenisse==
'n Eersten vörme van kunst waren de grotscheelderings en sniewark in botten, wat maakt bint in de veurgeschiedenisse. Dissen meansen waren [[Homo Erectus]] volker. Vake wörden eur preuien of-ebeeld, aandere deren met 'n symboliese betekkenisse of aans gewoon umdat zi-j de bewundering veur haren.

==Teagenswoordig==
Der bint ter aait nog zat die zich loat inspireren deur de natuur en de wilde deren die der in leeft. Zo he'j der veurnamlik beeldhowers, tekkenaars en scheelders bi-j zitten. Amerikaansen scheelders doot vake foto-echt scheelderen.

==Wildbehoald==
Völle van dissen kunstenaars of kunstgroepen doot ter veur umme de natuur te steunen en behoalden. Mangs kös 'n kunstenaar der veur umme onderwarpen te nemmen wat meansen bereurt. Zo as Robert Bateman's scheelderi-jen van 'n kleanen dolfientie en verdrinkende vogels den vaste zit in 'n visnette. Völle kunstenaars doot ok met an wedstrieden wat organiseerd bint deur natuur organisaties.

==Kunstenaars==
Eankele bekende kunstenaars bint [[Robert Bateman]], [[Rien Poortvliet]], en verdan.

{{Dialekt|sdz|[[Hardenbarg (gemiente)|'n Arnbarreg]]}}

[[Kategorie:Keunst]]
[[Kategorie:Natuur]]
