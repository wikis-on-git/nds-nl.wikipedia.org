[[Ofbeelding:Rooster crowing close-up.jpg|thumb|right|200px|kreeinden haan]]
t '''Hanekreein''' is nen sport den at nog völle in laandelik gebeed van [[Neerlaand]], en West-[[Europa (continent)|Europa]] edoan wörd. Bie disn sport geet t dr umme det nen haan binn nen bepoaldn tied zo völle meugelik kreeit.

Deelnemmers nemt nen haan woervan at ze weett det'e völle kreeit met noar de wedstried. Doar geet'e in n apart hukn met n nommer en met gaas an ene kaante. Dan wordt alle huks met haann bie mekoar ezat, woernoa at dr n kleed oawerhen geet.

Noa nen bepoaldn tied wörd t kleed vort etrökn, zodet de haann ineens in t felle lecht zitt, en doarduur de natuurlike drang kriegnt um te kreein. n Haan den at t meeste kreeit binn nen bepoaldn tied hef ewunn. Dr zit n onofhaankelik koppel juryleedn dee at t spul good bie hooldt.

Wedstriedn wordt vake in kompetisie eheuldn, umdet nen haan n eenn dag good kan kreein, en n aandern weainig. Dit kan te maakn hebn met verskeaidene zaakn, bv. as ze ruujn doot.

Op bepoalde plekn in Neerlaand en [[België]] beent zelfs hanekreeivereniges op erichet. Vake zeent dit wier oonderdeeln van vereniges vuur pluumvee.

==Aandere deers==
Vuural in België hebt ze vergeliekbere wedstriedn met [[vink (vogel)|veenkn]]. Doarbie telt ze t antal moal at nen veenk slöt in t uur.

==Oetgoande verbeendiges==
*[http://www.geocities.com/hanenkraaien/museum.html t hanekreeimuseum]
*[http://www.tuttel.com/volkskunde/hanenkraaiwedstrijden.html Mear informasie]

[[Kategorie:Tweants artikel]]
[[Kategorie:Sport]]
[[Kategorie:Voegel]]
