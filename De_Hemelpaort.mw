'''De Hemelpaort''' is een [[Limburgs]]taelige serie ([[regiosoap]]) en wodde uutzunnen op de regionaole tillevisiezender van [[Limburg (Nederlaand)|Nederlaands Limburg]] [[L1]]-TV. De serie beston uut 20 ofleverings. De eerste uutzending van De Hemelpaort was op [[25 febrewaori]] [[2007]]. Et verhael is opneumen in et Limburgse dörp [[Beek (Limburg)|Beek]], dat in de serie ''Elsenrade'' hiet. In dit daenkbeeldige dörp staot et kefé ''De Hemelpaort'', hier speulde et verhael heur of. Veerder bin der nog wat gastenrollen weglegd veur bekende Limburgers. De akteur ''Harrie Huijs'' die in de serie ''Sjeng'' speult is op [[22 febrewaori]], krek veur de première van De Hemelpaort, uut de tied kommen.

==Limburgs==
De Hemelpaort kenmarkt him deurdat der veul verschillende [[Limburgs]]e [[dialekt]]en deurmekeer henne praot wodden. De akteurs kommen haost allegeer uut de perveensie Limburg. [[Wim Kuipers]] dee de vertaeling van et scenario in et [[Algemien Schreven Limburgs]], mar de akteurs praoten heur eigen dialekten, dit bin onder aandere et: Mestrichts, Karkraods, Sittards, Venlo's, Heerlens, Weerts, Valkenburgs en gao zo mar deur.

Daornaost was d'r ok Limburgse meziek te heuren van onder aandere [[Rowwen Hèze]], mit et titellied ''Blaad an de Palm'' dat schreven is deur [[Jack Poels]] en meziek zungen deur Serge Gulikers (in de serie ''Sem Peeters'') die ok bekend is van [[Idols]]. Veerder kwammen et Limburgse [[laandschop]] en de Limburgse volksaord an bod en kon de kieker kennismaeken mit de [[volkskultuur]] van Limburg.

==Perduktie==
De serie wodde produceerd deur [[Johan Nijenhuis]] (NL Film). Hi'j het onder aandere ok de [[Tweants|Twentse]] serie [[Van Jonge Leu en Oale Groond]] produceerd, dit was grotendiels te daanken an et feit dat hi'j oorspronkelik uut disse omkrieten kwam. Ok de serie [[Nachtegaal en Zonen]] van [[RTV Utrecht]] wodt produceerd deur Johan Nijenhuis. [[L1]]-TV het him doe vraogd of hi'j ok een Limburgse serie produceren wol. De serie wodde onder aandere subsidieerd deur de [[Limburg (Nederlaand)|perveensie Limburg]].

==Acteurs==
{| class="wikitable" width="40%"
|- bgcolor="#CCCCCC"
! Echte naeme || In de serie
|-
| Riny Jalhay || Mia Beckers
|-
| Harrie Huijs || Sjeng Klinkers
|-
| Mo'Jones || Rick Beckers
|-
| Serge Gulikers || Sem Peeters
|-
| Hans Kiggen || Albert Schreurs
|-
| Joris Niessen || Roel Caanen
|-
| Sander Salden || Ralph Zenden
|-
| Rianne Vleugels || Joyce van Mulken
|-
| Michiel Hendriks || Theo Smeets
|-
| Willemijn van Daal || Kelly
|-
| Joes Boonen || Monique Klinkers
|-
| Robbert Munsters || Milan Dohmen
|-
| Misty Veugen || Melanie Dohmen
|-
| Roel Imfeld || Giel Beckers
|-
| Anique Pappers || Fleur Klinkers
|-
| Vivian Lataster || Bianca Stassen
|}

[[Kategorie:Stellingwarfs_artikel]]
[[Kategorie:Tillevisiepergramme van een regionaole omroep]]
[[Kategorie:Limburg (Nederlaand)]]
[[Kategorie:Limburgs]]
