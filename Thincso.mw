[[Bestaand:IB_299_4to_Tyr.jpg|thumb|right|300px|Thincso/Týr afebealded in de [[Edda]]]]
'''Thincso''' of '''Thincsus''' was den name vöär nen gud uut de germaanske mytology. Hee wördt vake lykesteld an den [[Skandinavie|skandinavisken]] gud ''Týr'', wåras hee den söäne was van [[Wodan|Woden]] en [[Freya]]. Den name kümt vöär up en paar altaarsteynder dee vünden sint in de olde [[Romeinse Riek|romeinske]] upgraevingssteade [[Vercovicium]] by et [[Groot-Brittannie|britske]] [[Housestead]], by de [[Müre van Hadrianus]]. De romeinen tröäken den gud lyk med öären eygenen oorlogsgud Mars, want up de steynder steyt ''Mars Thincsus'' (Mars van et Ding). Ouk steyt hyrup de eyrste vermelding van de [[Tvihanti]], nen germaansken stam wårvan as geleyrden meynet dat se uut et nudaagse [[Twente]] kümmen.

Thincso was når alle wårskynlikheid den gud van et ''ding'', den rechtdag/de rechtspreakerye. Hee wördt ouk wal es vereynselvigd med [[Saxnot]], den gud van de [[saksen (volk)|Sassen]].

Thincso was den gud den as den wulv [[Fenrir]] an en touw wüst te leggen, mär dårvöär wal ne hande afebeaten kreag. By [[Ragnarök]] sal hee Fenrir doudhauwen.

== Name ==
Den oldnoorsken name ''Týr'' is döäregroid vanaf et oorgermaanske (nåbootste) woord ''*Tīwaz'', wårby as den z in nen r untwikkelden. Den oldhougdüütsken afeleiden form is *''Ziu'', in et oldengelsk nöömden se em''Tīw'' of ''Tīg''. Når em wör den darden dag van de weake nöömd: ''dinkseldag''.

Ouk vöäle lokale steades in twente en den achterhook verwyset når dissen gud, sou as [[Dinsper]], den [[Dingspelerbarg]], den rivyr den [[Dinkel]] en afleidingen dårvan, mär ouk [[Dinxtervene]].

== Eigenschappen ==
Thincso is den gud achter de lyknamige rune, den T (ne upwaerse pyle). De rune T höyrt by Thincso en steyt vöär rechtvaerdigheid, selvbeheyrsking en selvupoffering. Et is ne rune vöär krygers.

Thincso is ouk den heamelvader en ne verpersöönliking van de sünne. As gud van et swaerd en de speare is hee ouk oorlogsgud. Thincso gevt recht, eyre, mood en wysheid in de stryd. Dårmed is hee tegelyke god van et [[Ding (rechtsgeleardheid)|ding]] (de germaanske volksvergådering).

An et begin van unse jårtelling was Thincso eyne van de vöärnaamste germaanske guden, te vergelyken med [[Zeus]] uut de greekske mytology. Dat versköäv later når Woden/Odin.

Ümdat Thincso ooit sou nen vöärnamen gud was, kan et good nen voordsetting weasen van nen olden [[Indogermaansk|indogermaanske]] gud. Toch solde et te makkelik weasen üm et vulleydig lyk te trekken med gudennamen as Zeus en [[Dyaus]], en wöörde as [[latyn]] 'Deus' en [[fransk]] 'dieu'.

[[Kategorie: Tweants artikel]]
[[Kategorie: Germaanse mythologie]]
