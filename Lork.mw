[[Bestaand:Larix decidua.jpg|thumb|250px|De Europese lork]]
[[Bestaand:Concordia molen Ede stijl korbeel.jpg|thumb|250px|De rechtopstaonde balke is van lorkenhout]]
De '''lork''' of '''larks''' ([[Latien]]: ''Larix'') is n [[geslacht (biologie)|geslacht]] van [[koniferen]]. t Geslacht is in [[West-Europa]] t enigste algemeen veurkoemende geslacht dat [[wienter|swienters]] zien naolden löt vallen. De lork kömp veur in de koelere gemaotigde streken op t [[noordelik halfrond]]. De bomen wörden zo'n vuuftien tot dartig meter hoge, ze hebben n openstaonde krone en takken mit bulten derop. De kleine naoldachtige blaojen bin [[leinte|slentes]] eerst heldergreun, dan zachtgreun, en [[haarfst|sares]] kleuren ze fel oranje-geel.

== Beschrieving ==
De twiegen kunnnen twee vormen hebben: de lange loten van tien tot vuuftig sentimeter, en de dwargloten van twee tot vuuf millimeter. An de lange loten staon de blaodjes op der eigen, an de dwargloten staon ze dronge op mekaar in kransjes van tien tot twintig stuks. De mannelike bloemen verschienen net wat eerder as de blaojen en bestaon uut bundeltjes van gelige meeldraojen die dronge op mekaar staon. De vrouwelike bloemen bin schubbige rozetjes die vertikaal an de lange loten greuien. Eerst bin ze greun of rood of paors van kleur; nao bevruchting riepen ze in ongeveer n halfjaor tot grauwbrune froemelige kegeltjes van één tot vuuf sentimeter groot.

== Soorten ==
De [[Europese lork]] (''Larix decidua'') kömp van nature veurnamelik veur in de [[Alpen]] en de [[Karpaten]], kort bie de boomgrens, mer lorken wörden in oek tunen en parken an-eplaant as sierboom. De in de Nederlaandse bossen veurkoemende lork is meestentieds n krusing van disse Europese lork mit de [[Japanse lork]] (''Larix kaempferi''). De [[hybride (biologie)|krusing]] ''Larix'' ×''marschlinsii'' (synoniem: ''Larix'' ×''eurolepis'') greuit iezelig vlogge en is dus n goeie boom veur de bosbouw en as houtleveransier.

De Siberiese [[taiga]] besteet veur n belangriek deel uut twee lorksoorten: de [[Siberiese lork]] (''Larix sibirica'') in [[West-Siberië]] en de [[Aziatiese lork]] (''Larix gmelinii'') in [[Oost-Siberië]].

== Hout ==
Lorkenhout is duurzaam, waotervast en stark. t Wördt vake gebruukt as [[rikkige]], bouwhout (veur binnen en buten), en veur scheepsrompen. t Marg is donker-roodbruun en tekent zich scharp aof tegen t bleekbrune spienthout.

== Ziekten ==
As in de umgeving van n lork [[peppel]]s staon, kan e an-etast wörden deur de roest ''[[Melampsora larici-populina]]''.

== [[Nedersaksies]] ==
* [[Tweants]]: ''lorke''
* [[Veluws]]:
** ''lariks'' 
** ''larik'' ([[Vaossen]], [[Apeldoorne (stad)|Apeldoorne]])
** ''laarks'' ([[Putten]], [[Elspeet]])
** ''laoriks'' ([[Hoevelaken]])
** ''lark'' ([[Armelo]], [[Appel (Niekark)|Appel]], [[Apeldoorne (stad)|Apeldoorne]], [[Klarenbeek]], [[Harskamp]])
** ''larke''{{Info|Oek: lark}} ([[Apeldoorne (stad)|Apeldoorne]])
** ''larks'' ([[Elburg]], [[Nunspeet]], [[Garderen]])
** ''lärks'' ([[Waopenvelde]])
** ''lärkse'' ([[Heerde]], [[Emst]])
** ''lork'' ([[Nunspeet]], [[Armelo]], [[Barreveld (daarp)|Barreveld]])
** ''lorke'' ([[Wenum-Wiesel]])
** ''lörk'' ([[Lunteren]])
** ''lörke'' ([[Attem]])
** ''denne'' ([[Klanenbeek]])

==Uutgaonde verwiezing==
{{Commonscat|Larix}}

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Boom]]
