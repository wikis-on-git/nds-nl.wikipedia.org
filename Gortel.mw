'''Gortel''' (uutspraoke: ''Gottel'' of ''Go'el'') is n olde [[buurtschap]] van [[Emst]] in de gemeente [[Epe]], in de [[Nederlaand|Nederlandse]] [[pervincie|provinsie]] [[Gelderlaand|Gelderland]]. De name ''Gortel'' is waorschienlik n samenvoeging van ''goor'' (moerassig land) en ''loo'' (bos). t Is goed meugelik dat t eerder Goortelo heetten en dat t later in-ekort is töt Gortel, zo as mit zoveule plaatsnamen gebeurd is (bv. [[Hengel]], [[Maarkel]], [[Lintel]] en [[Armelo|Armel]] (vroggere benaming, noe weer ''Armelo'')).

Hoewel de buurtschap klein is hef Gortel n eigen schoele en n karke. De plaatselike umstandigheden hebt dertoe eleid dat de umgeving n bescharmde staotus hef ekregen, t is n bescharmd darpsgezichte. t Ligt in n rustige umgeving en de boerderiejchies bint allemaole goed beweerd ebleven.

Gortel bestiet uut zo'n 25 boerderiejchies, boshuzen en n schoeltien. t Pläätsien hef zo'n 70 inwoners.

==Schoele==
De schoele, ''Het Mosterdzaadje'' (''t Mosterdzötien''), is in 1889 deur de bevolking op-ericht. De griffermeerde schoele vervult momenteel n regionale funksie: naost kienders uut de gemeente Epe trekt t ok veule kienders uut de gemeente [[Apeldoorne (gemeente)|Apeldoorne]].

==Monumenten==
Gortel hef zes [[Rieksmonument|rieksmonumenten]], allemaole terreinen mit grafheuvels uut t [[neolithikum]] en/of de [[bronstied]]. t Meistershuus mit [[liendeboom|liendebomen]] en de schoele bint gemeentelike monumenten.

{{Epe}}
{{Dialekt|ovel|Epe|Algemene Nedersaksiese Schriefwieze}}

[[Kategorie:Plaotse in Gelderlaand]]
