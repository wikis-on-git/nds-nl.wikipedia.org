[[Ofbeelding:Computer-blue.svg|thumb|Komputerofbeelding]]
Een '''komputer''' (hiel soms ok wel een ''rekener'' nuumd) is een apperaot waormit gegevens neffens formele procedures verwarkt kunnen wodden. Meerstal wodt mit et woord komputer een [[digitaol]] apperaot bedoeld, mar d'r bestaon ok anneloge komputers. De veurvader van de komputer was [[Charles Babbage]]. In [[1938]] wodde de eerste komputer bouwd deur [[Konrad Zuse]]. Pas in [[1981]] wodde de persoonlike komputers veur 't eerst op 'e mark brocht.

== Etymologie ==
Oorspronkelik wodde et [[Ingels]]e woord ''computer'' bruukt om iene mit an te duden die kompliceerde berekenings uutvoerde, mit of zunder mechanische hulpmiddels - vergeliek ok de [[Duuts]]e term veur komputer: 'Rechner' (rekener) en de [[Afrikaans|Zuud-Afrikaanse]] term veur komputer: 'rekenaar' - mar laeter wodde de term ok bruukt om apperaoten te benumen. Mederne komputers wodden veur veul meer bruukt as allienig [[wiskunde|wiskundige]] toepassings. Ok veul [[administraosie|administratieve]] en [[financiën|financiële]] taeken wodden an de komputer opdreugen, et Fraanse woord veur komputer was eerst 'calculateur' of rekenaor en evolueerde naor 'ordinateur' (orde op zaeken zetten). 

== Gebruuk ==
Sund de grote opkomst van de komputer wodden ze ok bruukt veur [[infermaosie]]veurziening ([[internet]]) en [[amuzement]]. Bi'j de mederne produktie wodden komputers bruukt om percessen an te sturen, bi'jveurbeeld de assemblage van [[auto]]'s deur [[robot]]s.

De [[wetenschop]] die tegeliek mit de ontwikkeling van de komputer is ontstaon is de 'infermatika' of [[komputerkunde]]. De infermatika gaot over et meugelike gebruuk van komputers.

Deur de veergaonde miniaturisering en snelhiedsvergroting is et steeds vaeker meugelik funktionaliteit die vrogger in [[apperetuur]] anbrocht wodde deur middel van pergrammetuur te implementeren. Et grote veurdiel van een dergelike ontwikkeling is dat aachterof funktionaliteit toevoegd kan wodden.

Vanof [[1981]] is de 'personal computer' (PC) ontwikkeld die inmiddels in et daegeliks leven veur veul meensken een belangrieke rol speult.

== Besturingssystemen ==
Elke komputer het een besturingssysteem neudig. Zunder besturingssysteem kuj' bi'jgelieks niet [[internet]]ten, [[lienpost|aemels]] of teksten schrieven, of aandere simpele taeken uutvoeren. Inkelde besturingssystemen bin:

* [[DOS (besturingssysteem)|DOS]] 
* [[GNU/Linux]]
* [[Berkeley Software Distribution|BSD]]
* [[Mac OS]]
* [[OS/400]]
* [[Unix]]
* [[Microsoft Windows|Windows]]
* [[CP/M]]
* [[RISCOS]]
* [[VMS (besturingssysteem)|VMS]]

[[Kategorie:Stellingwarfs artikel]]
[[Kategorie:Infermatika]]

{{Link FA|he}}
