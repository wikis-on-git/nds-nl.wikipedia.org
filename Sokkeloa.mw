[[Ofbeelding:Cacao-pod-k4636-14.jpg|thumb|250px|Vrizze kakoubonen in huur zoaddeus]]
[[Ofbeelding:Chocolate.jpg|250px|thumb|Drij soorten sokkeloa]]
'''Sokkeloa''' (ook wol: ''sokkeloat'') is n lekkernij, moakt van [[kakoupouder|kakou]] dij wonnen wordt oet [[kakouboon|kakoubonen]], de stain van de vrucht van de [[tropen|tropische]] boom ''Theobroma cacao''. Sokkeloa is ien de hiele wereld bie veulen liefd. Ien [[Nederlaand|Nedderlaand]] en [[België|Belgie]] is sokkeloa veur koop as flitter, moar t is ook verwaarkt ien produkten as [[bonbon]]s en [[koekien (eten)|koeksken]]. Ook is t lözze [[kakoupouder]] veur koop. Sokkeloa is ook een populair ingredient van veul soorten [[slik]]. 

== De smoak en effekten van sokkeloa ==
Sokkeloa vienden de meeste minsken huul lekker smoaken. De fiene woarworden bie t kaauwen van sokkeloa komt deurdat t [[smeltpunt|smìltimp]] wat leger ligt as de lieftìmpratuur, woardeur t ien revel smìlt. 

Sokkeloa is n vouernsmiddel dat bepaarkte hoeveulheden [[theobromine]], [[cafeïne|kafiine]] en [[tryptofaan]] bevat, stovven dij n effekt op de hazzens hebben kinnen. t Is anders n misverstaand dat sokkeloa versloavend wezen kin. De houveulheden van dizze stovven binnen noamelk zo leeg dat n gemiddeld persoon meer as 30 kilogram pure sokkeloa op ain dag zol mouten eten om ook moar t lichtste effekt te ondergoan. Onderzuik noar de populariteit van milksokkeloa, pure sokkeloa, witte sokkeloa en kakoupouder wees eer oet dat milksokkeloa t meest populaire soort sokkeloa is. Op boases van de versloavende waarken dij van kakou, dij de deur n aantel wetenskoppers verondersteld wuir, zol ter anders verwaacht worden dat pure sokkeloa t meest populair is, omdat doar n hogere hoeveulhaid kakou ien zit. Toch is de pure sokkeloa meesttieds t minst populair. 

n Overzichtsartikel over de ienvloed van de effekten van sokkeloa is ien maai [[2000]] publizeerd deur onderzuikers van de akademie van [[Bristol (stad)|Bristol]] ien t wetenskoppelke tiedschrift ''Pharmacology, Biochemistry and Behaviour''.

== Leegsaksisch ==
* [[Drèents]]:
** ''sukelao'' ([[ZOZ]], [[Zuudwest-Drèents|ZWD]], [[Midden-Drèents|MD]], [[Veenkelonioals|VK]])
** ''sukkelao'' (Noord-Drenthe, [[ZO]])
** ''sukela'' (ZO, [[ZWZ]])
** ''sukkela'' (ZO)
** ''sukerlao'' (ZW)
* [[Graafschopper Platt]]: ''soekkelaa'' (Platduutse schriefwieze ''Sukkelaa'')
* [[Grunnegs]]: ''sokkeloa(t)'', ''sukkeloa(t)''
* [[Veluws]]: ''sukelao''
* [[Stellingwarfs]]: ''sukelao''
* [[Tweants]]: ''sokkelaa''

== Boetende hìnwiezen ==
* [http://www.nutritionandmetabolism.com/content/pdf/1743-7075-3-2.pdf Sokkeloa en t tegengoan van kardiovaskulaire ziektes: een systematisch overzicht (Engels)]
{{commons|Chocolate}}

{{dia|Schreven ien t [[Westerkertaaiers]]}}

[[Kategorie:Grunnegs artikel]]
[[Kategorie:Slik]]

{{Link FA|ast}}
{{Link FA|hy}}
