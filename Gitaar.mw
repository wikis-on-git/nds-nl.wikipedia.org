[[Ofbeelding:Classical_Guitar_two_views.jpg|thumb|Spaansn gitaar]]

n '''Gitaar''' is n [[snoarinstrumeant]] det met de vingers bespölt mut wordn of met n [[plektrum]]. t Woord 'gitaar' keump van de [[Perzen]]. t Perziese "taar" beteeknt "snoare".

De meeste gitaarn hebt 6 snoarn dee at meestieds in de [[stemmige]] ''E-A-d-g-b-e'' (van lege noar hoge) stoat. Disse stemmige heult n good midln tusken t gemakkelik [[akkoord]]n spöln en t makkelik toonledders maakn. Aandere stemmiges beent ''E-A-d-f#-b-e'' (Dit beent dezelfde [[interval]]n as op ne [[lute]]), ''D-G-d-g-b-d'' (Dit wörd wal de ''lösse G'' eneumd, en wörd völle in [[Blues]] en op slied-gitaarn gebroekt), ''D-A-d-g-b-e'' (völle gebroekt duur [[metal]] en ook in blues) of ''[[D-A-d-g-a-d]]''. Disn lestn wördt völle in [[folk]] gebroekt. Disse aparte stemmiges heurt dus bie aparte [[muziekstiel]]n.

== Geskiedenisse ==
[[Ofbeelding:Jan Vermeer van Delft 013.jpg|thumb|''n Gitaarspölster'' van [[Johannes Vermeer]]]] 
Dr beent mear weainig instrumeantn van rechtevoort dee at eulder beent as 500 joar. De gewildheaid van de [[Spanje|Spaanse]] [[Vihuela da Mano]] (met 6 dubbele snoarn) en n [[Italië|Italise]] [[Renaissance]]gitaar (4 dubbele snoarn) zorgn dr vuur det de [[Chitarra Spagnola]] ontwikkeld wör. Disn riek versierdn [[barokmuziek|barokgitaar]] met 5 dubbele snoarn is ontstoan in Spanje an t eande van t 16e joarhonderd.

Neet allene in Spanje, mear ook in völle West-[[Europa (continent)|Europese]] laandn, wör t instrumeant völle bespölt duur n adel. Doar was t ook gewilder as in Spanje zelf. Gitaarspöllers zo as [[Robert de Visée]] en [[Francesco Corbetta]] heurdn vaste an t hof van [[Lodewiek XIV]]. Öare muziekbeundels wördn aait op edreagn an n keuning, den at net as zinne dochters zelf gearne gitaar spöln dee.

Zo um [[1780]] wördn de gitaarn 6 dubbel besnoard en zowat um deezelfde tied wördn de snoarn vereankeld. Det gebuurdn earder in [[Fraankriek]] en Italië as in Spanje. Ook gung de snoarspannige in de heugte. Dit wör dan de zes-snoarigen "romantisen gitaar" eneumd met zinne aparte snorvörmige kamme. [[Wenen|Weenn]] en [[Paries]] warn de belangriekste steadn woer at bekeande gitaarspöllers zo as [[Mauro Giuliani]] en [[Fernando Sor]] vake kömn.

In t 19de joarhonderd wordt r vuur t eerst mechanise stemskroewn an emaakt en zo um [[1884]] bouwdn [[Antonio de Torres Jurado]] n eerstn gitaar den at wat vorm en bouwstiel angeet neet völle ofweek van wat rechtevoort bekeand is as n klassiekn gitaar. De hudige gitaarmaneern beent allemoal ofkomstig van t woark van gitaarspöllers zo as [[Francisco Tarrèga]] en [[Emilio Pujol]].

In t 20ste joarhonderd hebt in Spanje de gitaarspöllers [[Andres Segovia]] en [[Narciso Yepes]] - en in Paries [[Alexander Lagoya]] en [[Ida Presti]] en [[Julian Bream]] en [[John Williams]] in [[Verienigd Keuninkriek|Engelaand]] - voor de grote bekeandheaid ezorgd. Ook t ''[[Concierto de Aranjuez]]'' van muziekskriewer [[Joaquín Rodrigo]] is bie völle leu bekeand.

== Soortn gitaarn ==
* Klassiekn of Spaansn gitaar. hef nylon snoarn (vrooger doarmsnoarn) en met metaal bespunn bassnoarn van ziedevezels.
* Flamencogitaar. Is n luk lichter as n klassiekn en hef n dunner boawnblad woerduur t instrumeant n wat skoarper geluud krig, mear körter duurkleenkt. t Instrumeant wördt zowat allene in [[Flamenco]]muziek gebroekt.
* [[Macaferrigitaar]] of [[Selmergitaar]]. n Akoestiesn gitaar met stoalsnoarn den at vuural in [[zigeuner]]muziek gebroekt wördt. Doarumme wörd hee ook wal zigeunerjazzgitaar eneumd. Is vuural te herkenn an groot D-vörmig klaankgat (''grande bouce''). Bie dit soort gitaarn is de brugge hoge of esteeld, zodet de snoarn wied van t fretbröd zitt, wat apart is vuur zonne rappe muziekstiel. Disse gitaar en muziekstiel is vuural bekeand ewördn duur [[Django Reinhardt]].
* Stoalsnoargitaar of [[Western gitaar]]. Stoaln snoarn, smaln haals en grote klaankkaste. Um de grote spannige van de snoarn an te könn, zit r vake ne metaalne pinne duur n haals. Disse pinne kan versteeld wordn duur um körter of lengerder te dreein. Hierduur keump n haals wat mear op de snoarn an, of dr juust van of. Hierduur kan vuurkomn wördn det n haals zik krom trekt. De snoarn hebt nen hartn heelderen toon en is doarumme onmisber in Folk- en bluesmuziek.
* Resonatorgitaar of [[Dobro]]. Stoalsnoarn, smaln haals en metaaln/aluminium klaankkaste. Doarumme n slim blikn geluud en dus gewild in [[country]] en blues. n Naamn "Dobro" keump van de Dopyera-breurs dee at t deenk bedachtn.
* [[Elektrisen gitaar]]. Hef ne zwoare klaankkaste den at vol zit met elektronika. Disn gitaar gef zowat gin geluud zoonder verstoarking. [[elektromagneties|Elektromagnetise]] opnemmers zett de trilling van de snoarn umme in n elektroniesn puls den at via nen kabel of zeander noar n verstoarker wördt ezeundn, den at n puls wier umme zet in geluud. Disn gitaar keump vake vuur in blues en [[rock 'n' roll]], mear ook in [[metal]], [[ska]], [[reggae]], [[punk]], [[rock]] en [[hardrock]]. [[Rickenbacker]] was n eerstn den at met t maakn van disn gitaar begun, den at was bedacht duur [[George Beauchamp]].

Wieters beent r nog gitaarn met meardere of meendere snoarn, en mear aparte soortn, zoas met nen dubbeln haals. Ook beent r nog verskeaidene [[hybride]]s:

=== Hybrides ===
* [[Harpgitaar]]. Gitaar met n antal aparte harpsnoarn.
* [[Gitaarbanjo]]. Wördt bespöld as n gitaar mear is feailik n gewoonn [[banjo]].
* [[Doempianogitaar]]. n Gitaar met ne aparte [[doempiano]] op de kaste.

== Toovoogings ==
Dr beent verskeaidene toovoogings te koop, dee at t spöln makkeliker maakt, zoas n [[plektrum]] of um n aander geluud of effekt oet n gitaar te kriegn, zoas n [[slieder]], [[kapodaster]] of [[effektpedaaln]].

== Oetgoande verbeendiges ==
* [http://www.guitarpedia.net wiki vuur gitaar- en basspöllers]
* [http://www.muziekindex.nl/p/frame/gitaar_akoestisch.html Geskiedenisse van n akoestiesen gitaar]
* [http://www.muziekindex.nl/p/frame/gitaar_elektrisch.html Geskiedenisse van n elektriesen gitaar]
* [http://elektrischegitaar.blogspot.com De Elektrische Gitaar] - Bekeande elektriese gitaarn

[[Kattegerie:Tweants artikel]]
[[Kattegerie:Meziekinsterment]]

[[af:Kitaar]]
[[als:Gitarre]]
[[am:ጊታር]]
[[an:Guitarra]]
[[ang:Gytārre]]
[[ar:قيثارة]]
[[arz:جيتار]]
[[ast:Guitarra]]
[[az:Gitara]]
[[bar:Klampfen]]
[[bat-smg:Gėtara]]
[[be:Гітара]]
[[be-x-old:Гітара]]
[[bg:Китара]]
[[bm:Gitari]]
[[bn:গিটার]]
[[bo:རྒྱུད་དྲུག]]
[[br:Gitar]]
[[bs:Gitara]]
[[ca:Guitarra]]
[[cs:Kytara]]
[[cy:Gitâr]]
[[da:Guitar]]
[[de:Gitarre]]
[[el:Κιθάρα]]
[[en:Guitar]]
[[eo:Gitaro]]
[[es:Guitarra]]
[[et:Kitarr]]
[[eu:Gitarra]]
[[fa:گیتار]]
[[fi:Kitara]]
[[fr:Guitare]]
[[fy:Gitaar]]
[[gl:Guitarra]]
[[gn:Mbaraka]]
[[he:גיטרה]]
[[hi:गिटार]]
[[hr:Gitara]]
[[hu:Gitár]]
[[id:Gitar]]
[[ig:Égwu ahiri]]
[[io:Gitaro]]
[[is:Gítar]]
[[it:Chitarra]]
[[ja:ギター]]
[[jbo:jgita]]
[[jv:Gitar]]
[[ka:გიტარა]]
[[kk:Гитара]]
[[kl:Guitar]]
[[kn:ಗಿಟಾರ್]]
[[ko:기타]]
[[la:Cithara Hispanica]]
[[lb:Gittar]]
[[lt:Gitara]]
[[lv:Ģitāra]]
[[mk:Гитара]]
[[ml:ഗിറ്റാർ]]
[[mn:Гитар]]
[[mr:गिटार]]
[[ms:Gitar]]
[[my:ဂစ်တာ]]
[[mzn:گیتار]]
[[nah:Mecahuēhuētl]]
[[nl:Gitaar]]
[[nn:Gitar]]
[[no:Gitar]]
[[nrm:Dgitare]]
[[oc:Guitarra]]
[[os:Гитарæ]]
[[pcd:Djitare]]
[[pl:Gitara]]
[[pnb:گٹار]]
[[pt:Guitarra]]
[[qu:Kitara]]
[[ro:Chitară]]
[[ru:Гитара]]
[[rue:Ґітара]]
[[scn:Chitarra acustica]]
[[sco:Guitar]]
[[sh:Gitara]]
[[simple:Guitar]]
[[sk:Gitara]]
[[sl:Kitara]]
[[sq:Kitara]]
[[sr:Гитара]]
[[sv:Gitarr]]
[[ta:கித்தார்]]
[[te:గిటారు]]
[[th:กีตาร์]]
[[tl:Gitara]]
[[tr:Gitar]]
[[uk:Гітара]]
[[uz:Gitara]]
[[vec:Chitara]]
[[vi:Ghi-ta]]
[[war:Sista]]
[[yi:גיטאר]]
[[zh:吉他]]
[[zh-classical:吉他]]
[[zh-min-nan:Gí-tah]]
[[zh-yue:結他]]
