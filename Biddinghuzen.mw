'''Biddinghuzen''' is een daarp in de polder [[Oostelijk Flevolaand|Oostelijk Flevoland]] en onderdeel van de gemeente [[Dronten]]. Biddinghuzen is bewoend sinds [[10 oktober]] [[1963]].

De kern het 6.034 inwoeners ([[2005]]) en beslaot een groot oppervlakte.

't Daarp is bewoend sinds [[1963]]. Op [[10 oktober]] [[1963]] betrök de femilie Heijmink as eerste bewoeners 't huus op De Voor 6.

In 't midden van 't daarp staot 't kaarkelijk centrum de Voorhof, dat onderdak biedt an de Protestanse Gemeente Biddinghuzen en de R.K. Bonifatiusperochie.

Bie 't daarp is [[Walibi World]] evestigd (vrogger ''Flevohof'', laoter ''Walibi Flevo'' en daornao ''Six Flags Holland''). Jaorlijks wort in 't daarp 't Lowlands festival ehouwen en vrogger was 't de plek veur 't [[Flevo Festival]]. Op 't evenemententerrein vlakbie [[Walibi World]] worren tal van evenementen ehouwen, zoas AutoMaxx en 't Mega Trucks Festival. Der is sprake van um hier een nationaol evenemententerrein te maken.

Buten 't daarp, an 't [[Veluwemeer]], bin veul campings, zoas de Rivièra Camping en 't [[Flevostrand]].

De veule campings en stranden maken 't butengebied butengewoon [[toerisme|toeristisch]].

[[Kattegerie:West-Veluws_artikel]]
[[Kattegerie:Plaotse in Flevolaand]]

[[de:Biddinghuizen]]
[[en:Biddinghuizen]]
[[fr:Biddinghuizen]]
[[nl:Biddinghuizen]]
[[ru:Биддингсхёйзен]]
