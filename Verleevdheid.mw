{{wiu}}
[[File:1873 Pierre Auguste Cot - Spring.jpg|thumb|250px|De verleefdheaid van twee persoonn oet-ebeeld in n skilderieje van ''Pierre August Cot'', ehetn ''De Leante''.]]
'''Verliefdheaid''' is ne [[emosie]] dee'j biej mensken veendn könt. t Kan veurkömn in ne liefdesrelasie, moar t kan ok eanziejdig veurkömn, wat betekkent det de eane wal interesse hef in de oandere moar de oandere nich in de eane. t Kan slechts eankele wekken öf daagn duurn, moar sommign hebt t öar völle leaven.
De readns det verliefdheaid vlugge wear oawer geet kan verskiln van persönne töt persönne. Biej sommign blif t heal lange umdet degene dee verliefd is ok de verliefdheaid van de oandere krig, biej oanderen blif t moar kört umdet t een plötslinge en tiedelike opspelige van de [[hormoon|hormonen]] is dee noa ne körte tied wear veurbiej is.

== Karakteristiekn ==
Verliefdheaid is wannear ne persoon nen zeer grote antrekkigeskracht veult op nen oanderen an, det vake nich vriewillig gebeurt en ok vake ekerakteriseerd wörd met ne behoofte van weaderziedse geveulns van de geliefde. Iej wordt echt helemoal met-etrökn deur deegene en köant oewe gedachtn nergns oanders op richten. Deur sommigen wörd ok de [[seksualiteait]] as n belangriek onnerdeel ezeen; zeeleu zegt det verliefdheaid "de zeuktocht veur nen potensjeeln sekspartner is.

Verliefdheaid kan ok ''[[dwaze verliefdheaid]]'' wordn. Disse verliefdheaid kan ok ne obsessie wordn, woarbiej biej de geleefde de positieve en oantreklike kaantn oawerdreven wordt, terwiel de negatieve en ofstotelike kaantn biejnoa of heelmoal erkend wör. Hiermet krie'j n geperfeksjoneerd beeld van de geleefde.

Verliefdheaid wör ekenmarkt deur t eanziedig denkn an de geleefde, en de behoofte um um te verdeadign as nen oandern negatief oawer um is. Verder köant extreme vörme van [[vreugde]] en [[wanhoop]] ontstoan, ofhangend van of de verliefdheaid wal of nich weaderzieds is. Biej mekoar enömn is t zo det iemand weg-edreagn wörd deur geveulns van [[passie]] en [[leefde]] töt op ne situasie woar t op ne verslavige begeent te liekn. Oawer t aalgemeen geet t saamn met ne grote passie of verwoonderige vuur iemand. Veur degeenn dee't nog nimmer earder met-emaakt hebt kan t verkeerd begrepn wordn en as (seksuele) fantasiejn ezeen wordn, moar ok as ne konstruksie van romantiese fiksie.

Verleefdheaid is nich t zelfde as leefde. Tarwiel t biej liefde nich per se fysiek möt wean moar t ok oawer fysieke en geestlike gesteldheaid wean kan, könt ze biej verliefdheaid de behoofte veuln um aait biej deegene te wean, um wellicht te goan [[zoenn]] of zölfs [[seksuele hoandeligen]] oet te voern.

== Onnerdeeln ==
Verliefdheaid geet aajt saamn met nen groten antrekkingskracht op de oandere persoon an. Oandere onnerdeeln zeent de behoofte veur beantwöardige, de angst veur ofwiezige, ne nich te behealpn verleegnheaid in de umgevige van de geliefde, en in t geval van ginne weaderziedse verliefdheaid vaak t indeankn det de oandere achter zinne neutraliteait woarskienlik wal verliefdheaidsgeveulns hef. Dan elke hoandeling dee hee oonderneamp vuur nen meugliken aksie van verbörgn verliefdheaid wordn an-ezeen.

Verliefdheaid stuurt alle oandere geveulns van twiefel en gevoar noar n achtergroond, woardeur alle aksies en gedachtn en geveulns zik heelmoal um de geliefde dreeit, en veardere negatieve kaantn en moei0likheedn wordt vergetn.

=== Eanziedig denkn en fantasieje ===
Tiedens de verliefdheaid wordt alle aksies en situasies in t leaven terugge-bracht op de geliefde an. Biej alns wa'j doot denkt iej det t better is as de geliefde drbiej is, en biej alns wat dr gebeurt wörd t noar de geliefde herleaidt, zölfs al hef dr de geliefde nog nooit wat van zeen of oawer heurd. As dr nog ginne verbeendige tusken ne aksie en de geliefde was, dan wörd t wal op-emaakt as t gebeurt. Alns wörd zo emaakt en ezeen det t op een of oandere manier wal meuglik wean möt.

Fantasiejn van de geliefde dee oawer (te) ver-goande ideejn goat wordt vake weg-eloatn deur de verliefde. Söms is t fantasearn trög-zeend. Iets det döar de verliefde as bewies det de eliefde ök verliefd is öp de verliefde wör ezeen wör herspeeld in n köp. Als iets as det nöch neujt earder veurkömmn dead wör döar de verliefde zoo ne situoasie verzönn'n en wör ehoopt de't ök in de reoaliteait ebeurn goat.

De fantasiejn könnt lange bröggen sloan tusken de verbeeldige en de reoaliteait van de verliefde. De lengte en in-ewikkeldheaid van de fantasiejn wör vast-esteld döar de tied en vriejheaid dee de verliefde hef. De gelukzoaligheaid van t verzönn'n möment van völtrekkige as de möglikheaidn van t töt woarheaid wörn van de fantasieje steads greuter wör (zölfs aal is t önwoarskiejnlik). t Is nich aajt prettig zoo te denkn, en as ofwiejzige woarskiejnlik wör könnt de edaktn wechseln öp wanhoop en söms zölfs [[zelfdödige]] an.

Fantasiejn könnt ök in dröame töt uutige kömmn. Disse dröame zeent voak zwoar emosioneel en könnt de dröamer in wanhoop wakker loatn wörn. Dröame könnt de evoolns en edaktn loatn heröntwoakn öp n möment det de (veurmoalig) verliefde zinne evoons (biejnoa) nich mear had.

[[File:Rejection.jpg|thumb|100px|Ofwiejzige in ne Amerikoanse ''High School''.]]
=== Angst veur ofwiejzige ===
Öndanks det n noadruk veuraal öp de positieve eaignskopn ezet wör en d'r nen greuten hoop öp weaderziejdse evoolns is, is d'r ök n angst veur ofwiejzige. Det kan d'r veur zorgn det de verliefde 'm dös heal ön-emakkelik en verleagn goat vooln in de noabiejheaid van de eliefde. Meastieds goat det ök soamn mit n evool van zölftwiejfel.

Desöndanks is t in de measte evaln zoo det n angst veur ofwiejzige d'r veur zorgt det de verliefdheaid öp t ende an kömmt as de verliefdheaid nich weaderziejds is, en zölfs aal zeent biejde partiejen in mekoar interesseard ka't nöch aajt zoo wean det d'r ginne reloasie kömmt ömdet biejdn de angst vooln veur t uutlegn van öare kerakteristiekn an mekoar in de angst det de oandre 'm dan trögtrekt.

=== Hoop ===
Verliefdheaid öntstoat en bliejft allean as d'r ök hoop biej is. De boasis veur verliefdheaidshoop is measttieds nich reëel moar interpreteard zooas de verliefde t gearne zeen wilt. De hoop spöart de verliefde an öm öp teknen van weaderziejdse evoolns an te zookn, en elke beweagige en uutsproak en edragspetroon wör anoaliseerd veur teknen dee angeven det d'r ne kaans is.

Iej könnt ne verliefde öp elk möment noavroagn noar elk woard, elk eboar en elken aksie dee de eliefde edoan hef binn'n t zicht van de verliefde. Iej kriejt aajt n uut-ebreaid en detailleard antwoard. As n deeng, nen ploats, ne persönne öf situoasie mit de eliefde in verbaand ebrachd kan wörn, dan stoat t in t eheugn van de verliefde eskriewn.

t Besef det ne verliefdheaid nich weaderziejds is kan d'r ne heale tied oawer doon öm biej de verliefde öp in n köp an te kömmn. Veuraal as de verliefde ginne drekse reaksie van de eliefde kriejt hieroawer.


=== Lichoamelike effektn ===
[[File:Andrebortoliejuuh.jpg|thumb|250px|N verliefd köppel.]]
Van de verliefdheaid kö'j [[heartklöppige|heartklöppigen]], [[tremor|tremoren]], [[wit wegtrekn]], [[bloozn]], [[vergreutige van de pupil]] en [[algemiene zwokheaid]] kriejn. [[Onhaandigheaid]], [[stöttern]], [[verleagnheaid]] en [[verwarrige]] zeent t meast veurkömmnde öp t edragsniveau. Iej könnt ziek wörn, last kriejn van [[duuzeligheaid]] en [[hoofdpien]], enzovöart. D'r skiejnen zölfs evaln bekeand te wean woarin mensken flaauw-evaln zeent.

D'r is bezorgdheaid, nervöasiteait en ön-erustheaid ömde'j angstig wean könnt de'j döar too te geven a'j evoolns nen woaren raamp öntkeetn'n doot. Völle van de psychologiese andoonigen kömmt van de angstn dee mit verliefdheaid soamn goat. Measttieds kömmt disse dreks öf vlöks noa n kontakt mit de eliefde, en ereandern doarnoa voak vlög in t evool in extoase te wean öf wanhoop.

De hoge sensiviteait dee d'r mit soamn goat lett ök voak öp de [[lichoamssproak]] van de eliefde, en geeft dan voak an det pögige töt ne reloasie nich te völle vruchtn ofwerpt (zölfs aal wör det döar de verliefde oandres interpreteard en vervörmt töt bealnd woaruut bliekt det de eliefde t wal wil). De eaign lichoamssproak is dan ök voak öncontrollearboar en loatt voak zeen det de verliefde önzekker is.

[[Zölfbewustheaid]], [[woakzoamheaid]], [[bewustelikheaid]] en ne enörme hoovölleheaid energie goat in t lichoam roond. t Evool kö'j in t midn van de borst, de groond van de [[keel]], de [[darm|därmn]] en söms ök in de [[eslachtsdeil|eslachtsdeiln]] vooln. Det kan ebeurn a't ne situoasie van weaderkerigheaid is, moar kan söms nöch arger wean in tiedn van wanhoop.

=== [[Seksuoaliteait]] ===
[[File:Just love 2.jpg|thumb|200px|N zoen'nd köppel.]]
Bewustelikheaid van de [[seksuele antrekkige]] is wichtige biej verliefdheaid, moar biejnoa neujt t deeng woar t meast öp elet wör; measttieds wör t as "lichoamelike veurdeiln" ezeen. Desöndaanks is t zoo de't meast consisteante önnerdeil van de verliefdheaid t [[poarn]] is, nich allean as (bevreadignde) seksuele inneraksie moar ök as verplichtige.

Verliefdheaid kan intenser wörn noa seksueel kontakt, en mit ne greutere verliefdheaid kömmt n greuter verlangn veur seksueel kontakt. t Is voak zoo det seksueel kontakt de önzekkerheaid wegsloat, moar rechtevoorts hooft det nich mear zoo te wean.

Verliefdheaidsfantasiejn zeent nich t zelfde as [[seksuele fantasiejn]]; verliefdheaidsfantasiejn goat aajt oawer deengn dee in de reoaliteait ök möglik zeent, en könnt nich estöpt wörn as zee an de gaang zeent. Seksuele fantasiejn zeent min öf mear vriejwillig en könnt oandren dan de eliefde, önbekeandn öf zelfs verzönn'n persönen bevatn, in combinoasie mit situoasies dee in t echte leven woarskiejnlik neujt veur goat kömmn. Verliefdheaidsfantasiejn geeft voak ne bettere öntspannige en loat de lichoamstemperoatuure riejzn, woarbiej seksuele fantasiejn minner krächtig zeent en voak inhoaldn hoo good nen collegoa, ne(n) klasgenoot(e) öf ne vreamde in de bus in de berre zeent (öf wat de fantasearder erwacht van hoo good zee zeent).

Iej kriejt voak de behoofte de oandre an te roakn, te ömhelzn, te zoenn öf (zooas boven uut-elegd) te poarn.

[[Kattegerie:Tweants artikel]]
[[Kattegerie:Psychologie]]
[[Kattegerie:Filesefie]]

[[cs:Vášeň]]
[[da:Forelskelse]]
[[de:Verliebtheit]]
[[en:Limerence]]
[[es:Limerencia]]
[[it:Limerence]]
[[nn:Forelsking]]
[[no:Forelskelse]]
[[pl:Zakochanie]]
[[pt:Limerence]]
[[ru:Влюблённость]]
