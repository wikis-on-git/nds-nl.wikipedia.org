{{wiu}}
[[File:1873 Pierre Auguste Cot - Spring.jpg|thumb|250px|De verliefdheaid van twea persönnen uut-ebeald in n skilderieje van ''Pierre August Cot'', ehetn ''De Leante''.]]
'''Verliefdheaid''' is ne [[emosie]] dee'j biej mensken veendn könnt. t Kan veurkömmn in ne liefdesreloasie, moar t kan ök eanziejdig veurkömmn, wat betekkent det d'eane wal interesse hef in d'oandre moar d'oandre nich in d'eane. t Kan slekts eankle wekken öf doagn duurn, moar sömmign hebt t öare völle leven.
N reajn det verliefdheaid vlögge wear oawer goat kan verskiln van persönne töt persönne. Biej sömmign blieft t heal lange ömdet degene dee verliefd is ök de verliefdheaid van d'oandre kriegt, biej oandren blieft t moar kört ömdet t een plötslinge en tiejdlike öpspelige van de [[hormoon|hormönen]] is dee noa ne körte tied wear veurbiej is.

== Kerakteristiekn ==
Verliefdheaid is wannear ne persönne nen zeer grötte antrekkigeskracht voolt öp n'oandre an, det oft nich vriejwillig ebeurt en ök oft ekerakterisierd wör mit ne behoofte van weaderziejdse evoolns van de eliefde. Iej wör echt heelmoal mit-etrökkn döar deegene en kan oewe edaktn nergns oanders öp an consentriern. Döar sömmign wör ök de [[seksuoaliteait]] a'n wichtig önnerdeil ezeen; zeeleu zegt det verliefdheaid "de zooktochte veur n potentieele sekspartner is.

Verliefdheaid kan ök ''[[dwoaze verliefdheaid]]'' wörn. Disse verliefdheaid kan ök ne öbsession wörn, woarbiej biej de eliefde de pösitieve en oantrekleke kaantn oawerdreven wör, tarwiel de negoatieve en ofstoateleke kaantn biejnoa öf heelmoal erkend wör. Hiermit krie'j n eperfectionierd beald van de eliefde.

Verliefdheaid wör ekanmarkt döar t eanziejdig denkn an de eliefde, en de behoofte öm um te verdedign a'ne oandre negoatief oawer um is. Verder können extreame vörmn van [[vreugde]] en [[wanhoop]] öntstoan, aal-elangnd öf de verliefdheaid wal öf nich weaderziejds is. Biej mekoar enömmn is t zoo det iejmand weg-edroagn wör döar evoolns van [[passion]] en [[liefde]] töt öp ne situoasie woar t öp ne versloavige liekt an. Oawer t aalgemien goa't soamn mit ne greute passion öf verwonderige van iejmand. Veur degeenn dee't nöch nimmer earder mit-emoakd hebt kan t misinterpreteard wör en as (seksuele) fantasiejn ezeen wör, moar ök a'ne construksion van romantiese fiksie.

Verliefdheaid is nich dezelfde as liefde. Tarwiel t biej liefde nich persee fysiek möt wean moar t ök oawer fysieke en geestlike gesteldheaid wean kan, könnt zeeleu biej verliefdheaid de behoofte öm aajt biej deegene te wean, öm wellicht te goan [[zoenn]] öf zölfs [[seksuele hoandligen]] uut te voern.

== Önnerdeiln ==
Verliefdheaid gaot aajt soamn mit nen greuten antrekkigeskracht öp de oandre persönne an. Oandre önnerdeiln zeent de behoofte veur beantwöardige, de angst veur ofwiejzige, ne nich te behealpn verleegnheaid in de ömgevige van de eliefde, en in t eval van ginne weaderziejdse verliefdheaid voak t imaginearn det de oandre aakter de zinne neutroaliteait woarskiejnlik wal verliefdheaidsevoolns hef. Dan kan ök moar eanigen aksie dee hee önnernömmn doot as nen mögliken aksie van verbörgn verliefdheaid interpreteard.

Verliefdheaid stuurt aale oandre evoolns van twiejfel en evoar öp de aaktergroond an, woardöar aale aksies en edaktn en evoolns um heelmoal öm de eliefde consentreard, en veardre negoatieve kaantn en moejlikheaidn wör vergetn.

=== Eanziejdig denkn en fantasieje ===
Tiejdens de verliefdheaid wör aale aksies en situoasies in t leven trög-ebrachd öp de eliefde an. Biej alles wa'j doot denkt iej de't better is as de eliefde d'rbiej is, en biej alles wat d'r ebeurt wör t trög-ebrachd öp de eliefde an, zölfs aal he'j t de eliefde nöch nimmer zeen doon öf oawer eheurd. Als d'r nöch ginne verbeendige tusken nen aksie en de eliefde war dan wör disse wal öp-emoakt a't ebeurt. Alles wör zoo emoakt en ezeen de't öp ean öf oandre menier wal möglik wean mött.

Fantasiejn van de eliefde dee oawer (te) ver-streknde idean goat wör voak weg-eloatn döar de verliefde. Söms is t fantasearn trög-zeend. Iets det döar de verliefde as bewies det de eliefde ök verliefd is öp de verliefde wör ezeen wör herspeeld in n köp. Als iets as det nöch neujt earder veurkömmn dead wör döar de verliefde zoo ne situoasie verzönn'n en wör ehoopt de't ök in de reoaliteait ebeurn goat.

De fantasiejn könnt lange bröggen sloan tusken de verbeeldige en de reoaliteait van de verliefde. De lengte en in-ewikkeldheaid van de fantasiejn wör vast-esteld döar de tied en vriejheaid dee de verliefde hef. De gelukzoaligheaid van t verzönn'n möment van völtrekkige as de möglikheaidn van t töt woarheaid wörn van de fantasieje steads greuter wör (zölfs aal is t önwoarskiejnlik). t Is nich aajt prettig zoo te denkn, en as ofwiejzige woarskiejnlik wör könnt de edaktn wechseln öp wanhoop en söms zölfs [[zelfdödige]] an.

Fantasiejn könnt ök in dröame töt uutige kömmn. Disse dröame zeent voak zwoar emosioneel en könnt de dröamer in wanhoop wakker loatn wörn. Dröame könnt de evoolns en edaktn loatn heröntwoakn öp n möment det de (veurmoalig) verliefde zinne evoons (biejnoa) nich mear had.

[[File:Rejection.jpg|thumb|100px|Ofwiejzige in ne Amerikoanse ''High School''.]]
=== Angst veur ofwiejzige ===
Öndanks det n noadruk veuraal öp de positieve eaignskopn ezet wör en d'r nen greuten hoop öp weaderziejdse evoolns is, is d'r ök n angst veur ofwiejzige. Det kan d'r veur zorgn det de verliefde 'm dös heal ön-emakkelik en verleagn goat vooln in de noabiejheaid van de eliefde. Meastieds goat det ök soamn mit n evool van zölftwiejfel.

Desöndanks is t in de measte evaln zoo det n angst veur ofwiejzige d'r veur zorgt det de verliefdheaid öp t ende an kömmt as de verliefdheaid nich weaderziejds is, en zölfs aal zeent biejde partiejen in mekoar interesseard ka't nöch aajt zoo wean det d'r ginne reloasie kömmt ömdet biejdn de angst vooln veur t uutlegn van öare kerakteristiekn an mekoar in de angst det de oandre 'm dan trögtrekt.

=== Hoop ===
Verliefdheaid öntstoat en bliejft allean as d'r ök hoop biej is. De boasis veur verliefdheaidshoop is measttieds nich reëel moar interpreteard zooas de verliefde t gearne zeen wilt. De hoop spöart de verliefde an öm öp teknen van weaderziejdse evoolns an te zookn, en elke beweagige en uutsproak en edragspetroon wör anoaliseerd veur teknen dee angeven det d'r ne kaans is.

Iej könnt ne verliefde öp elk möment noavroagn noar elk woard, elk eboar en elken aksie dee de eliefde edoan hef binn'n t zicht van de verliefde. Iej kriejt aajt n uut-ebreaid en detailleard antwoard. As n deeng, nen ploats, ne persönne öf situoasie mit de eliefde in verbaand ebrachd kan wörn, dan stoat t in t eheugn van de verliefde eskriewn.

t Besef det ne verliefdheaid nich weaderziejds is kan d'r ne heale tied oawer doon öm biej de verliefde öp in n köp an te kömmn. Veuraal as de verliefde ginne drekse reaksie van de eliefde kriejt hieroawer.


=== Lichoamelike effektn ===
[[File:Andrebortoliejuuh.jpg|thumb|250px|N verliefd köppel.]]
Van de verliefdheaid kö'j [[heartklöppige|heartklöppigen]], [[tremor|tremoren]], [[wit wegtrekn]], [[bloozn]], [[vergreutige van de pupil]] en [[algemiene zwokheaid]] kriejn. [[Onhaandigheaid]], [[stöttern]], [[verleagnheaid]] en [[verwarrige]] zeent t meast veurkömmnde öp t edragsniveau. Iej könnt ziek wörn, last kriejn van [[duuzeligheaid]] en [[hoofdpien]], enzovöart. D'r skiejnen zölfs evaln bekeand te wean woarin mensken flaauw-evaln zeent.

D'r is bezorgdheaid, nervöasiteait en ön-erustheaid ömde'j angstig wean könnt de'j döar too te geven a'j evoolns nen woaren raamp öntkeetn'n doot. Völle van de psychologiese andoonigen kömmt van de angstn dee mit verliefdheaid soamn goat. Measttieds kömmt disse dreks öf vlöks noa n kontakt mit de eliefde, en ereandern doarnoa voak vlög in t evool in extoase te wean öf wanhoop.

De hoge sensiviteait dee d'r mit soamn goat lett ök voak öp de [[lichoamssproak]] van de eliefde, en geeft dan voak an det pögige töt ne reloasie nich te völle vruchtn ofwerpt (zölfs aal wör det döar de verliefde oandres interpreteard en vervörmt töt bealnd woaruut bliekt det de eliefde t wal wil). De eaign lichoamssproak is dan ök voak öncontrollearboar en loatt voak zeen det de verliefde önzekker is.

[[Zölfbewustheaid]], [[woakzoamheaid]], [[bewustelikheaid]] en ne enörme hoovölleheaid energie goat in t lichoam roond. t Evool kö'j in t midn van de borst, de groond van de [[keel]], de [[darm|därmn]] en söms ök in de [[eslachtsdeil|eslachtsdeiln]] vooln. Det kan ebeurn a't ne situoasie van weaderkerigheaid is, moar kan söms nöch arger wean in tiedn van wanhoop.

=== [[Seksuoaliteait]] ===
[[File:Just love 2.jpg|thumb|200px|N zoen'nd köppel.]]
Bewustelikheaid van de [[seksuele antrekkige]] is wichtige biej verliefdheaid, moar biejnoa neujt t deeng woar t meast öp elet wör; measttieds wör t as "lichoamelike veurdeiln" ezeen. Desöndaanks is t zoo de't meast consisteante önnerdeil van de verliefdheaid t [[poarn]] is, nich allean as (bevreadignde) seksuele inneraksie moar ök as verplichtige.

Verliefdheaid kan intenser wörn noa seksueel kontakt, en mit ne greutere verliefdheaid kömmt n greuter verlangn veur seksueel kontakt. t Is voak zoo det seksueel kontakt de önzekkerheaid wegsloat, moar rechtevoorts hooft det nich mear zoo te wean.

Verliefdheaidsfantasiejn zeent nich t zelfde as [[seksuele fantasiejn]]; verliefdheaidsfantasiejn goat aajt oawer deengn dee in de reoaliteait ök möglik zeent, en könnt nich estöpt wörn as zee an de gaang zeent. Seksuele fantasiejn zeent min öf mear vriejwillig en könnt oandren dan de eliefde, önbekeandn öf zelfs verzönn'n persönen bevatn, in combinoasie mit situoasies dee in t echte leven woarskiejnlik neujt veur goat kömmn. Verliefdheaidsfantasiejn geeft voak ne bettere öntspannige en loat de lichoamstemperoatuure riejzn, woarbiej seksuele fantasiejn minner krächtig zeent en voak inhoaldn hoo good nen collegoa, ne(n) klasgenoot(e) öf ne vreamde in de bus in de berre zeent (öf wat de fantasearder erwacht van hoo good zee zeent).

Iej kriejt voak de behoofte de oandre an te roakn, te ömhelzn, te zoenn öf (zooas boven uut-elegd) te poarn.

[[Kattegerie:Tweants artikel]]
[[Kattegerie:Psychologie]]
[[Kattegerie:Filesefie]]

[[cs:Vášeň]]
[[da:Forelskelse]]
[[de:Verliebtheit]]
[[en:Limerence]]
[[es:Limerencia]]
[[it:Limerence]]
[[nn:Forelsking]]
[[no:Forelskelse]]
[[pl:Zakochanie]]
[[pt:Limerence]]
[[ru:Влюблённость]]
