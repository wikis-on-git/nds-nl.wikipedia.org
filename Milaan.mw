[[Bestaand:Milano collage.jpg|thumb|right|200px|Kenpeunten van Milaan]]
'''Milaan''' ([[Italjaans]]: ''Milano'', [[Lombardies]]: ''Milan'') is de heuwdstad van de strekke [[Lombardië]] en de een noa grötste stad van [[Italië]]. De stad hef 1,3 miljoen inwonners. In de versteadelikte, umliggende stadsdelen wont bie mekaar 5,5 miljoen leu. Det is de op veer noa grötste in de [[Europese Unie]]. De metropool ''Groot-Milaan'' hef 7 töt 10 miljoen inwonners.<ref>=[http://www.brookings.edu/~/media/Research/Files/Reports/2010/11/30%20global%20metro%20monitor/profiles/Europe/Milan.pdf Brookings.edu - Global Metro Monitor: Metropolitan Area Profiles.] Bekekken op 20 juni 2014.</ref><ref>[http://www.emi-network.eu/dsresource?objectid=7699&type=org European Metropolitan network Institute - Case study Milan Metropolitan Area (PDF).] Bekekken op 14 September 2013</ref>

Milaan heurt bie n zo neumden [[Blaauwen Banaan]]: noa [[Londen]] en [[Paries]] hef Milaan de grötste ekonomie van alle Europese steaden en de grötste oonder neet-heuwdsteaden van Europa.<ref>[https://web.archive.org/web/20070929001624/http://www.ersa.org/ersaconfs/ersa02/cd-rom/papers/210.pdf Gert-Jan Hospers (2002). Beyond the Blue Banana? Structural Change in Europe's Geo-Economy. PDF. 42nd EUROPEAN CONGRESS of the Regional Science Association Young Scientist Session – Insteurd vuur de EPAINOS Award 27–31 August 2002 – Dortmund, Duutslaand.] Bekekken op 27 September 2006.</ref> Milaan löp vuurop in de [[keunst]], [[haandel]], [[ontwoarp]], [[oonderwies]], [[vermaak]], [[mode]], [[geeldzaken]], [[zörg]], [[media]], ekonomiese deensten, oonderzeuk en [[toerisme]]. Milaan wörd wal es de ''morele heuwdstad van Italië'' neumd.

In et zakelike distrikt zit de [[Borsa Italiana]] (de Italjaanse Beurze) en de heuwdkantoren van de grötste nasjonale en internasjonale baanken en bedriewen. De stad is ene van de grötste middelpeunten vuur wearldmode en ontwoarp. Der wordt verskeadene internasjonale modemoarkten eheulden, zo as de [[Milan Fashion Week]] en de [[Milan Furniture Fair]].<ref>[http://www.languagemonitor.com/fashion/ Languagemonitor.com - The Global Language Monitor » Fashion.] Bekekken op 1 juni 2011</ref><ref>
[http://www.monocle.com/sections/design/Web-Articles/Milan-2009/ Monocle.com - Milan Furniture Fair. Eskrewen op 30 april 2009.] Bekekken op 10 juli 2012</ref> In Milaan zit een groot antal kultuurhuze, akademies en [[universiteat]]en. 11% van alle Italjaanse studeanten geet noar Milaan.<ref>[http://www.provincia.milano.it/economia/en/saperne/milano_cifre/universita_ricerca/index.html Milaanse Proveensie: Universiteat en Oonderzeuk in Milaan.] Bekekken op 4 november 2012.</ref>

Milaans museums, theaters en bekeande stadszichten (zo as de [[Kathedroale van Milaan]], [[Kasteel Sforza]] en de skilderwoarken van [[Leonardo da Vinci]] zo as [[Et Leste Oawendmoal (Leonardo da Vinci)|Et Leste Oawendmoal]]) trekt joarliks mear as 8 miljoen bezeukers.<ref>[http://www.ansa.it/lombardia/notizie/2014/08/06/nel-2014-a-milano-8-milioni-di-turisti_d5089bf8-8d20-454a-abd8-a1753fdb4afe.html ansa.com - Nel 2014 a Milano 8 milioni di turisti.] 6 August 2014.</ref> Ethuze in Milaan hebt bie mekaar et een noa heugste antal [[Michelingids|Michelin-stearns]] van et laand.<ref>[http://www.luxgallery.it/guida-michelin-2016-ristoranti-stellati-in-lombardia-64338.php Guida Michelin 2016: ristoranti stellati in Lombardia.] 7 mei 2016</ref> 

Milaan is de thoesbasis vuur twee van Italië's bekeandste [[vootbal]]manskoppen: [[A.C. Milan|AC Milan]] en [[Inter Milan|FC Internazionale]].

==Reffereansies==
<references/>

{{Dialekt|twd}}

[[Kategorie:Plaotse in Italiën]]
