[[Ofbeelding:Climate-system.jpg|thumb|250px|De vief onderdielen van et klimaotsysteem bin allemaole van invloed op mekaere.]]
Et '''klimaot''' wis op de [[weer|weerspetronen]] van een bepaold gebied, waorbi'j ze gewoonlik kieken naor de gemiddelde petronen over een tiedspanne van dartig jaor. Daorin verschilt et klimaot van et weer, wat slat op 'e toestaand van de atmosfeer krek op een bepaold ogenblik.

[[Meteorologie|Meteorologische]] variabelen die vaeke emeten wodt, bin: [[temperetuur]], [[lochtvochtigheid]], [[lochtdrok]], [[wiend]] en [[neerslag]]. Et klimaot van een plekke wodt beïnvloed deur de [[briedtegraod]]/[[lengtegraod]], et [[terrein]], de [[heugte]] en [[waeterlichem|waeterlichamen]] die as der in de buurte kunnen wezen.

Et klimaot van de eerde is et produkt van 'e wisselwarking tussen vief onderdielen van et zogenuumde klimaotsysteem: de [[dampkring|daampkring]] (de locht), de [[hydrosfeer]] (et waeter), de [[kryosfeer]] (ies en permafrost), de [[lithosfeer]] (de bovenste rotslaoge van de Eerde) en de [[biosfeer]] (limtige wezens).

Klimaoten wodden inedield op baosis van de gemiddeldes van verscheiden variabelen, en de gebrukelike ofwisseling binnen die variabelen. Et miest letten ze daorbi'j nog op temperatuur en neerslag. Ien van de miest gebruukte systemen veur [[klimaotklassifikasie]] is de [[Klimaotklassifikasie van Köppen]]. Dan hej nog systemen die in et bezunder van pas koemen bi'j et bestuderen van bepaolde zaeken. Et systeem van Thornthwaite, beveurbield, wodt gebruukt veur et bestuderen van biologische diversiteit en hoe of [[klimaotsveraandering]] daorop van invloed is. 

{{Dia|Dit stok is eschreven in et [[Stellingwarfs]] van de Kop van Overiessel.}}

[[Kategorie:Stellingwarfs artikel]]
[[Kategorie:Klimatologie]]
