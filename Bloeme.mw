[[Bestaand:Flores.gif|thumb|250px|Verschillende bloemen]]
[[Bestaand:Bildtankstelle 1 070.jpg|thumb|250px|Bloeme]]
[[Bestaand:Bildtankstelle 1 050.jpg|thumb|250px|Bloeme]]
De '''bloeme''' brengt de voortplaantingsorganen bie mekaar van een [[plaante]], of krekter: bloemen bin kenmarkend veur plaanten dee tot de stamme [[Angiospermae]] of [[Magnoliophyta]] beheuren. Tot disse plaantegroep beheuren iezelig uuteenlopende plaanten, van 't nederige [[straotgres]] tot de umhoogriezende [[peerdekestanjes]]. 

Bloemen kunnen verschillende vormen en kleuren hemmen en bin daorumme houwen meensen vake van bloemen as dekorasie in [[huus]] en in de [[tune]]. Bloemen vormen oek een belangriek middel um plaantesoorten te herkennen.

Plaanten dee neet in de grond staon wonnen meestentieds in een [[overpot]] edaon.

== Algemene opbouw ==
De bloeme is eigenlijks een scheut op-ebouwd uut een stengelstuk mit blaojen. De lejen van 't stengelstuk greuien neet uut en vormen de bloembojem. De bloembojem is dus een neet estrekken stengelstuk. 

Bie de [[erebeie|eerdbeze]] is de bloembojem vleizig en vormp de uuteindelijke [[vruch]], eigenlijks een schienvruch. 

In een bloemknoppe bin de onderdelen op dezelfde wieze an-eleg as in een [[blad]]knoppe. De bloemdelen staon in kransen, dee op de bloembojem in-eplaant bin. De bloemdelen kunnen gewoon of spiraalsgewies in-eplaant staon.

De volgende bloemdelen ku-w onderscheien: 
; De kelk (calyx): de butenste krans. De kelk is meestentieds greun.
; De krone (corolla): de volgende krans(en). De krone hef meestentieds een aandere kleur as de kelk.
; De meeldraojen: binnen de krone staon één of meer kransen van meeldraojen, elk meeldraod besteet uut helmdraod en helmhokjes.
; De stampers: de binnenste krans hef één of meer stampers dee 't vruchbeginsel bevatten.
De kelkblaojen en de kroonblaojen wonnen samen de "bloembekleedsels" eneumd.

't Volgende schema laot zien ho de bloeme op-ebouwd is uut de bloemdelen. 
{|border=0
|width=300px|[[Bestaand:Flor.png|left|Schema van een bloeme]]
|valign=top|
{|
|<br />bloemsteel (9)
|-
|bloembojem (3)
|-
|kroonblaojen oek wel bloemblad eneumd (''petalen'')(5) en blaojen (''sepalen'')(8), samen de bloemkrone (''perianth'') 
|-
|[[meeldraod|meeldraojen]] (''androecium'') bestaonde uut helmdraod en helmhokjes (4)
|-
|[[stamper]] (7) - bestaonde uut stiel (1) en stempel(6)
|-
|[[vruchbeginsel]] (''gynoecium'')(2)
|}
|}

Neet alle onderdelen bin bie elke bloeme anwezig. Pertie bloemen hemmen gien kelkblaojen of gien bloemblaojen ([[Noorse plataan]]), of zelfs helemaole gien kelk- of bloemblaojen (bieveurbeeld [[katjen|wilgekatjes]]. 't Kan ween dat 't gien bloemblaojen hef, mar dan bin der wè ekleurde kelkblaojen, zoas bie de [[kievitsbloeme]] en de [[bosanemoon]].

Soms is der een '''biekelk''' (epicalyx), een krans van kelkachtige blaodjes, dee neet tot de kelk beheuren. Een veurbeeld hiervan is de biekelk van [[muskuskaasjeskruud]], dee besteet uut dree lien- tot lancetvormige blaodjes.

Een bloeme, dee óf stampers óf meeldraojen (mar neet allebeie) hef, is een éénslachtige bloeme. Een bloeme mit allinnig één of meer stampers is een vrouwelijke bloeme; een bloeme mit allinnig meeldraojen is een mannelijke bloeme. Bie wiendbestuvers bin de bloemen vake éénslachtig. 

Een tweeslachtige bloeme hef zowel stampers as meeldraojen. 

== Veurbeelden van bloemen ==
Hieronder een korte lieste mit 20 veurbeelden van plaanten dee bloemen dragen.

{|
|
* [[Attinsioa|Hortensia]]
* [[Wilde roze (Rosa eglanteria)|Wilde roze]]
* [[Waoterleliefemilie|Waoterlelie]]
* [[Zwaonebloeme]]
* [[Zunnebloeme]]
|
* [[Voegelmelk]]
* [[Bellebloem|Belle]]
* [[Lepeldief|Lepeltjen]]
* [[Adammetjes-en-evaatjes|Adam-en-Eva]]
* [[Hondebloeme]]
|
* [[Blauwbloem|Blauwe bloeme]]
* [[Deuzendschonen]]
* [[Meizeumpjen]]
* [[Horde]]
* [[Kemille]]
|
* [[Klokjen]]
* [[Krupende botterbloeme]]
* [[Pispotjen (Cerastium arvense)|Pispotjen]]
* [[Peerdehoeve]]
* [[Pinksterbloeme]]
|}

== Nedersaksisch ==
* [[Drèents]]: ''bloem{{small()|e}}'', ''blooum'', ''bloum{{small()|e}}''
* [[Grunnegs]]: ''blom'', ''bloum{{small()|e}}''
* [[Tweants]]: ''bloom''
* [[Stellingwarfs]]: ''bloeme''
* [[Veluws]]: ''bloem{{small()|e}}'', ''bloom{{small()|e}}'', ''blom{{small()|e}}''

[[Kategorie:West-Veluws artikel]]
[[Kategorie:Plaante]]
