[[Bestaand:Motto of Luxembourg.JPG|thumb|250px|t Natsionoale motto van Luxembörg ien t Luxembörgs: ''Mir wolle bleiwe wat mir sin'']]
[[Bestaand:Moien.jpg|thumb|250px|Mìnsken worden ien t gebaauw van de Road van de Europese Unie ien Brussel, tiedens de Luxembörgse veurzitterschop ien [[2005]] begrout ien t Luxembörgs]]
t '''Luxembörgs''' (aigen noam: ''Lëtzebuergesch'', IPA: {{IPA|[ˈlətsəbuɐjəʃ]}}) is n [[Middelduuts]]e [[toal]] dij veurnoamelk sproken wordt ien t [[Luxemburg (laand)|Groothaartogdom Luxembörg]]. Doarnoast wordt t ook nog sproken ien [[Belgie]] rond [[Sankt-Vith]] (''Zënt-Vaït'') en rond [[Oarlen]] (''Arel''), ien n leutje dail van [[Duutslaand]] ien t westelke [[Aifel]], rond [[Bitbörg]] (''Béibreg''), ien n stukje van [[Fraankriek]] ien t noorden van [[Lotheerns]], rond [[Thionville]] (''Diddenuewen'') en immigraantengemainschoppen ien nije wereld. 

Luxembörgs is n [[Mouzelfraankisch]] ([[Duuts]]) dialekt, dat deur de ienheemse bevôlken van t Groothaartogdom Luxembörg ien t doagelks leven broekt wordt en deur n groot dail van de boetenlaanders ien Luxembörg verstoan wordt, t is dan ook de hoestoal van tachteg perzìnt van de Luxembörgse bevôlken. t Luxembörgs wordt in totoal sproken deur sikkom 300.000 mìnsken.

Deur de slechte herinnerns aan de Duutse bezètten ien Twijde Wereldkraig vinden veul Luxembörgers t nait zo pretteg as boetenlaanders heur omgaangstoal n Duuts dialekt nuimen. Zee stoan der op dat Luxembörgs as n apaarte toal zain worden mout. Nou binnen de verschillen mit t Hoogduuts ienderdoad zo groot dat aine dij allìnd Hoogduuts kìn (grode) muite het om t Luxembörgs tou verstoan. Aan de aandere kaant binnen de verschillen tussen Luxembörgs en Hoogduuts minder groot as tuzzen bieveurbeeld t [[Nederlaands]] ([[Nederduuts]]) en [[Duuts]] ([[Hoogduuts]]).

== Toalkundege aspekten ==
t Luxembörgs is n [[Middelduuts]]e en doarmit ook [[Hoogduuts]]e variëteit van [[Fraankisch]]e stam. Om t tou onderschaiden van aandere Fraankische variëteiten wordt t deur toalkundegen wel 'Mouzelfraankisch' nuimd.

* [[Indo-Europees]]
** [[Germoanse toalen|Germoans]]
*** [[West-Germoanse toalen|West-Germoans]]
**** [[Hoogduuts]]
***** [[Fraankisch]]
****** Mouzelfraankisch (Luxembörgs)

== n Poar woorden ==

{| {{prettytable}}
! '''LUXEMBÖRGS'''
! '''GRÖNNEGS'''
|-
| moien
| moi (bie t ontvaangst)
|-
| äddi
| moi (bie t vortgoan)
|-
| wann ech gelift
| aseblieft
|-
| merci
| bedaankt
|-
| Lëtzebuerg
| Luxembörg
|-
| jo
| joa
|-
| neen
| nee
|}

== Fraanse invloud ==
{| {{prettytable}}
! '''FRAANS'''
! '''LUXEMBÖRGS'''
! '''GRÖNNEGS'''
|-
| billet
| Billjee
| koartje
|-
| saucisse
| Zossiss
| worst(je)
|-
| prison
| Prisong
| gevaangenis
|-
| valise
| Wallis
| kovver
|-
| pompiers
| Pompjeeën
| braandweer
|-
| merci beaucoup
| villmools merci
| haartelk bedaankt
|}

{{Interwiki|kode=lb}}
{{Germoans}}

[[Kategorie:Grunnegs artikel]]
[[Kategorie:Germaanse taol]]
[[Kategorie:Duutse streektael en dialekt]]
[[Kategorie:Luxemburg (laand)]]
[[Kategorie:Waalnlaand]]
