'''NettPlatt Neddersassen''' is een sociaol netwark van lu die as heur in de [[Duutslaand|Duutse]] [[dailstoat|dielstaot]] [[Nedersaksen]] inzet veur de [[Platduuts]]e spraoke. 't Netwark is een onderofdieling van de [[Niedersächsische Heimatbund]] en wördden op 22 mei 2008 op-ericht op de [[Neddersassendag]] in [[Nordenham]].

Ien van de eerste acties van NettPlatt Neddersassen hef een oproep ewest um 't Platduuts een bètere stee te geven in 't onderwies in Nedersaksen. In de op 10 juli 2008 uutebrochte ''Stellungnahm to Plattdüütsch in’t Bildungswesen'' stelden NettPlatt Neddersassen drei menieren veur um 't Platduutse onderwies an te fietern:

* skoelmeisters veur 't Platduuts mut wörden op-eleid an de [[Universiteit Ollnborg]];
* 't Platduuts mut op alle skoelvörms en opleidingsniveaus een stee kriegen in 't examen;
* 't onderwies mut officieel as tweitalig erkend wörden.

't Platduuts erkent en steunt ze in Nedersaksen onder diel III van 't [[Europees Haandves veur regionale talen of talen van minderheen|Europees Haandvest veur regionaole talen of talen van minderheden]].

==Uutgaonde verwiezing==
* [http://www.niedersaechsischer-heimatbund.de/inhalt/nettplatt.shtml Webstee van de Niedersächsische Heimatbund] (Platduuts)

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Nedersaksiese kultuur]]
[[Kategorie:Nedersaksies]]
[[Kategorie:Nedersaksen]]
