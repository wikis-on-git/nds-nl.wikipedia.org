[[Ofbeelding:Brockhaus Lexikon.jpg|thumb|250px|Olde [[Duuts]]taolige encyclopedieën]]
n '''Ensyklopedie''' is n struktureerd skreven verzaemeling van meenskelike kennis, vaeke mit anvullings zo as ofbeeldings, geluudsopnames en videomateriaol. n Woordeboek kan n verdudeliking of synoniem geven, mar n ensyklopedie leit uut wat t begrip betekent, verklaort t belang en de ontwikkeling dervan, verwiest naor eventuele onderdielen, aandere zaeken die dervan ofleided binnen of dielgebieden.

Ensyklopedieën kunnen algemien van aord wezen en artikels bevatten over verskillende onderwarpen, of ze kunnen spesiaoliseerd wezen (bi'jgelieks n mediese ensyklopedie of n taelkundige ensyklopedie).

n Ensyklopedie wordt saemensteld deur ''ensyklopedisten''. Deurgaons is der n sentraole redaksie die vakspesiaolisten inhuurt um artikels te skrieven of bi'j te warken. 

De volgende ensyklopedieën bin over t algemien vri'j bekend: [[Wikipedia|Wikipedie]], ''Encarta'', de ''Winkler Prins Encyclopedie'' en ''Britannica''.

== Etymologie ==
t Woord ''ensyklopedie'' stamt of van t klassiek Grieks "ἐγκύκλιος παιδεία" (ommezet: "egkyklios paideia") en betekent letterlik "algemiene vorming". In partie ensyklopedieën staot somtieds allienig spesialistiese kennis van ien gebied. Ensyklopedie worde in 1541 veur t eerst (bi'jvoeglik) bruukt deur de Antwarpener [[Joachimus Fortius Ringelbergius]] (±1499-±1556) in zien wark ''Lucubrationes vel potius absolutissima kyklopaideia'' (Bazel, 1541). As zelsstaandig naemwoord in de titel kwam t as eerst veur in ''Encyclopaedia seu orbis disciplinarum tam sacrarum quam prophanarum epistemon'' (Bazel, 1559) van de Kroatiese ensyklopedist [[Pavao Skalić]] (1534-1573).

De ordening in rubrieken is baseerd op n wetenskopssystematiek die weeromgaot op de ''Artes Liberales'' uut t hellenisties opvoedkundig model en op de moderne systematiek van de wetenskoppen zo as t ontwikkeld worde deur de filosoof [[Francis Bacon|sir Francis Bacon]]. De zogenuumde alfabetiese ordening van n ensyklopedie is der laestdaegs inkommen.

== Uutgaonde verwiezingen ==
* [http://www.britannica.com/ Encyclopædia Britannica]
* [http://diderot.alembert.free.fr/ L'Encyclopédie de Diderot et d'Alembert].
* [http://en.citizendium.org/wiki/Main_Page Citizendium - Engelstaelige ensyklopedie]
* [http://www.scholarpedia.org/article/Main_Page Scholarpedia: the free peer-reviewed encyclopedia - Engelstaelige ensyklopedie schreven deur wetenskoppers]
* Vakgroep Boek-, Bibliotheek- en Informatiewetenschap (Universiteit van Amsterdam): [http://cf.hum.uva.nl/nhl/Giraf/encyclopedieen.htm Encyclopedieën]: Overzicht van ensyklopedieën in t Nederlaands, Duuts, Fraans en Engels.
* Leerstoelgroep Boekwetenschap en handschriftenkunde (Universiteit van Amsterdam): [http://cf.hum.uva.nl/nhl/bizon/encyclopedieen.htm Encyclopedieën]: Overzicht van verkillende ensyklopedieën.

{{Dialekt|stl||Algemiene Nedersaksiese Skriefwieze}}

[[Kategorie:Literatuur]]
{{Link FA|hy}}
