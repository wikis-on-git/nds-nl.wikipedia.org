Op de pagina '''Achterhooks woordenbook''' stoat de grammatica, enkele veurbeeldn van uutspraken, informatie en spelln.

== Informatie ==
T Achterhooks dialect besteet eiglijk neet. Net as in de meeste Nedersaksiche contreien hef zowat elke plaatse zien eign dialect. Oaver t algemeen wodt de Achterhookse en Liemerse dialectn bi-j mekare eneumd. Helemoal good is dat neet, zeker umdat de dialectn uut t westelijk deel van de [[Liemers]] meer oavereenkomstn vertoont met de [[Nederfrankies|Frankische]] dialectn uut [[Broabant]] en de [[Betuwe]]. In dit woordenbook wödt dan ok allene t dialect beschreevn, wat esprokkene wödt in de "geografischen" [[Achterhook]], dat wil zeggn de streek dee begrensd wödt deur den [[Iessel]], [[Olde Iessel]], de [[Duuts]]e en [[Oaveriessel]]se grenze.

Binnen de Achterhookse dialectn bunt moeilijk scheidingn an te geven. Bi-jveurbeeld: in t noordoostelijk deel neumt ze t [[Nederlands]]e ''huis''; ''hoes'' en in t zuudwesten ''huus''. Moar in datzelfde zuudwesten wödt ne ''muis'' wal weer ''moes'' eneumd.

== Uutspraak ==
{| width="85%" style="margin: 0em 0em;"
|'''Schriefwieze'''||'''Uutspraak'''||'''Veurbeeld'''

|-
|i-j||een korte ''i'' zoas in ''vis'' met een ''j''||ni-jsberichten
|-
|oa||de tweede ''o'' van t Nederlandse en Franse ''controle''||goan 
|-
|ö||klunk zoals t Franse œuf (soms wat langer)||[[Stökkum ]]
|-
|öä|| wödt duudelijk langer uut-esprokken as de ö|| ''gröälen'' 
|-
|<nowiki>-</nowiki>nen||nn||wennen ''wenn''
|-
|<nowiki>-</nowiki>nden||nn||Landen ''(lann)''
|-
|<nowiki>-</nowiki>ven/-men/-pen/-ben||'m (' steet veur een korte steut of glottisslag)||lopen ''(loo'm)''
|-
|<nowiki>-</nowiki>ken||'ng (' is weer de steut)||maken (ma'ng)
|}

== Spelling ==
Der bestoat gin vaste spellingregels veur t Achterhooks. Oaver ut algemeen wödt t [[WALD]] (''Woordenboek Achterhoekse en Liemerse Dialecten'') an-eholden.

=== Uutgangspunten ===
* Zovölle meugelijk schrieven zoas t uut-esprokken wödt.
* Grammaticaal mot t wal kloppen
* Leenwoorden wodt niet veranderd. Een ''space-shuttle'' wödt dus gin ''spees-sjöttel. Dit geldt veur leenwoorden uut elke vrömde tale.

=== Woorden, die eindigt op -en ===
Disse woorden wodt, alhoewal ze anders uut-esprokken wodt, wal volledig eschreven.

{|
| '''Nederlands'''
| '''Achterhooks'''
| '''Uutsproak'''
|-
| kijken
| kieken
| kiek'ng
|-
| praten
| proaten
| proat'n
|-
| voeren
| voeren
| voorn
|-
| kletsen
| kletsen 
| kletsn
|}

=== Open lettergrepen ===
Krek as in t [[Nederlaands|Nederlands]] wodt open lettergrepen met énen klinker eschreven. Dus niet loopen, moar lopen.

=== Oa of ao? ===
Doar bunt in den Achterhook de meningen oaver verdeeld. De ''oa'' en ''ao'' bunt dus beiden meugelijk.

=== Trema  en umlaut===
Beiden wordt in t Achterhooks ebroekt. De trema wödt in alle woorden ebroekt woar ze in t Nederlands ok ebroekt wödt. Bi-jveurbeeld: ''officiële'' hef wal een trema, ''officieel'' neet. De umlaut kump allene veur op de ''ö'' en de ''öä'', op alle andere klinkers kump in t Achterhooks gin umlaut.

=== Scandinavische ø ===
De letter ø is ooit deur de boerenrockgroep [[Normaal]] oet-evonden in de woordn ''høken'' en ''nøhlen'', moar is gin letter in de Achterhookse spelling. De Achterhookse spellingswieze veur ''høken'' is ''höäken'', veur ''nøhlen'' is ut ''nöählen''. De letter ø wödt wal ebroekt in de [[Scandinavië|Scandinavische]] talen.

== Grammatica ==
=== Veurnaamwoorden ===
==== Nominatief ====

De nominatief is t onderwarp in de zinne: veurbeeld "ik fietse noar hoes", dan is de nominatief het woard "ik". 
De oetgangen met leu bunt olderwets an t wodden, de verskillen tussen hi-j/hee/hie, zi-j/zee/zie enzowieter bunt meer plaatsgebonden (umsgeveer van oost noar west).

{| {{prettytable}} 
!'''Achterhooks'''
|ik
|i(e)-j
|hi-j/hee/hie
|zi-j/zee/zie
|wi-j(leu)/wie(leu)
|i-j(leu)/jullie
|zi-j(leu)/zee/zie
|-
!'''Nederlands'''
|ik
|jij
|hij
|zij
|wij
|jullie
|zij
|}

NB in 't Wenters (Winterswieks) kump ok "dow" = jij enkelvoud veur, "i-j" = jullie, u, jij

==== Genitief (2e naamval) ====

T Woord genitief betekent alleen moar dat iets van ow is.
Dus bi-jveurbeeld: de fietse is van mi-j, dan is de genitief t woord miene in "miene fietse"

{| {{prettytable}} 
!'''Achterhooks'''
|mien
|ow/oew
|zien
|eur
|ons
|ow
|eur
|-


!'''Nederlands'''
|mijn
|jouw
|zijn
|haar
|ons
|jullie
|hun
|}

NB: in 't Wenters (Winterswieks) kump ok "dien" = jouw, enkelvoud veur en "eer" = haar, hun


As t woord wat er achter steet mannelijk is, kump der meestieds un n achter:
mienn auto, oewn auto en zo wieter
As t vrouwlijk is, kump der un e achter:
Miene vrouwe, ziene vrouwe 
En a't onziedig is, blif het zo: mien kind, ow kind

==== Datief (3e naamval) ====

{| {{prettytable}} 
!'''Achterhooks'''
|mi-j
|ow/oew
|um
|eur
|ons
|owleu/oewleu
|eurleu*
|-
!'''Nederlands'''
|mij
|jou
|hem
|haar
|ons
|jullie
|hen
|}

NB: in 't Wenters (Winterswieks) ok "di-j" = jou

:<small>In plaatse van ''eurluu'' wordt, krek as in t [[Nederlands]] vake t foutieve ''hun'' gebruukt.</small>

==== Akkusatief (4e naamval) ====

{| {{prettytable}} 
!'''Achterhooks'''
|mi-j
|ow/oew
|um
|eur
|ons
|owluu/oewluu
|zi-jluu/zi-j
|-
!'''Nederlands'''
|mij
|jou
|hem
|haar
|ons
|jullie
|hun
|}

NB: in 't Wenters (Winterswieks) ok "di-j" = jou

==== Anwiezend ====

Kortbi-j

{| {{prettytable}} 
!'''Achterhooks (m)'''
!'''Nederlands'''
!'''Achterhooks (v)'''
!'''Nederlands'''
!'''Achterhooks (o)'''
!'''Nederlands'''
|-
|dissen
|deze
|disse
|deze
|dit
|dit
|}

Wieter vot

{| {{prettytable}} 
!'''Achterhooks (m)'''
!'''Nederlands'''
!'''Achterhooks (v)'''
!'''Nederlands'''
!'''Achterhooks (o)'''
!'''Nederlands'''
|-
|den
|die
|dee
|die
|dat
|dat
|}

Disse vorm wödt ok vake in bi-jzinnen ebroekt:
De kearl, den..
De vrouwe, dee..
Ut kind, dat ..

=== Vergeliekingen ===

De vergeliekende trap lik op t Duuts:
het woord 'als' wödt ebroekt, in plaatse van 'dan' in t Nederlands, en ok de persoonsvorm is niet den eersten:
NL: Jan is groter dan ik
[ACT]: Jan is groter als mi-j



=== Zwakke warkwoorden ===

Zwakke warkwoorden bunt warkwoorden, woarvan de verleedn tied, en de volteuide tied denzelfden klinker hebt as de teggenswoardige tied.

{| {{prettytable}} width="60%"
|- style="background: #efefef;"
! width="15%" |Teggenswoordige tied
! width="15%" |Verleedn tied
! width="15%" |Volteuide tied
|-
|Ik STAM '''(+ e)'''
|Ik STAM  + '''en'''
|Ik heb e-STAM + '''t'''
|-
|I-j STAM + '''t'''
|I-j STAM  + '''en'''
|I-j hebt e-STAM + '''t'''
|-
|Hi-j STAM '''(+ t)'''
|Hi-j STAM  + '''en'''
|Hi-j hef e-STAM + '''t'''
|-
|Wi-j STAM + '''t'''
|Wi-j STAM  + '''en'''
|Wi-j hebt e-STAM + '''t'''
|-
|I-jleu STAM + '''t'''
|I-jleu STAM  + '''en'''
|I-jleu hebt e-STAM + '''t'''
|-
|Zi-jleu STAM + '''t'''
|Zi-jleu STAM  + '''en'''
|Zi-jleu hebt e-STAM + '''t'''
|-
|}

Veurbeeld:
{| {{prettytable}} width="60%"
|- style="background: #efefef;"
! width="15%" |Teggenswoordige tied
! width="15%" |Verleedn tied
! width="15%" |Volteuide tied
|-
|Ik wark'''e'''
|Ik wark'''en'''
|Ik heb ewark'''t'''
|-
|I-j wark'''t'''
|I-j wark'''en'''
|I-j hebt ewark'''t'''
|-
|Hi-j wark'''t'''
|Hi-j wark'''en'''
|Hi-j hef e-wark'''t'''
|-
|Wi-j wark'''t'''
|Wi-j wark'''en'''
|Wi-j hebt ewark'''t'''
|-
|I-jleu wark'''t'''
|I-jleu wark'''en'''
|I-jleu hebt ewark'''t'''
|-
|Zi-jleu warkt'''t'''
|Zi-jleu wark'''en'''
|Zi-jleu hebt ewark'''t'''
|-
|}

NB: in 't Wenters (Winterswieks) met "dow" -ste : dow he'''ste''', dow wark'''ste''';
Mv: -et: wi-j wark'''et''', i-j wark'''et''', zee wark'''et'''

=== Starke warkwoorden ===

Starke warkwoorden bunt warkwoorden, woarvan n klinker in de verleedn tied of t volteuid deelwoord anders is as in de teggenswoordige tied.
Opvalln'd is dat den eersten en daarden persoon (ik en hee), in de verleedn tied neet meer  vervoogd wodt met -en, moar met STAM, woarschienlijk umdat 't wal duudelik is dat t verleedn tied is deur nen anderen klinker.
In de teggenswoordige tied wödt bi-j den daarden persoon (hee, zee, t), vake un umlaut ebroekt, as den klinker in t warkwoord doarveur geschikt is.

Um 't verbuugn te können, mo-j dus de klinker van de verleedn tied en volteuide tied wetten.

Veur ne lieste van warkwoordn, zeet: [[Achterhookse_warkwoorden]]

{| {{prettytable}} width="60%"
|- style="background: #efefef;"
! width="15%" |Teggenswoordige tied
! width="15%" |Verleedn tied
! width="15%" |Volteuide tied
|-
|Ik STAM '''(+ e)'''
|Ik STAM'  
|Ik heb e-STAM' + '''en'''
|-
|I-j STAM + '''t'''
|I-j STAM'   + ('''en''')
|I-j hebt e-STAM' + '''en'''
|-
|Hi-j STAM '''(+ t)''' (vake met umlaut, mangs völt de end t dan vort) 
|Hi-j STAM'  
|Hi-j hef e-STAM' + '''en'''
|-
|Wi-j STAM + '''t'''
|Wi-j STAM'  + '''en'''
|Wi-j hebt e-STAM' + '''en'''
|-
|I-jleu STAM + '''t'''
|I-jleu STAM'  + '''en'''
|I-jleu hebt e-STAM' + '''en'''
|-
|Zi-jleu STAM + '''t'''
|Zi-jleu STAM'  + '''en'''
|Zi-jleu hebt e-STAM' + '''en'''
|-
|}

Veurbeeld:
====Sloapen====
{| {{prettytable}} width="60%"
|- style="background: #efefef;"
! width="15%" |Teggenswoardige tied
! width="15%" |Verleedn tied
! width="30%" |Volteuide tied
|-
|Ik sloap
|Ik slie:p/sleep
|Ik heb esloapen
|-
|I-j sloapt
|I-j slie:pen/sleepn
|I-j hebt esloapen
|-
|Hi-j slöp
|Hi-j slie:p/sleep
|Hi- hef esloapen
|-
|Wi-j sloapt
|Wi-j slie:pen/sleepen
|Wi-j hebt esloapen
|-
|I-jluu sloapt
|I-jluu slie:pen/sleepen
|I-jluu hebt esloapen
|-
|Zi-j sloapt
|Zi-j slie:pen/sleepen
|Zi-j hebt esloapen
|-
|}

=== Weerkerende warkwoorden ===
==== Zich wassen ====
{| {{prettytable}} width="60%"
|- style="background: #efefef;"
! width="15%" |Tegenswoordige tied
! width="15%" |Verleden tied
! width="30%" |Voltooide tied
|-
|Ik was mi-j
|Ik waste mi-j
|Ik heb mi-j ewassen
|-
|I-j wast ow/oew
|I-j waste ow/oew
|I-j hebt ow/oew ewassen
|-
|Hi-j wast zich
|Hi-j waste zich
|Hi- hef zich ewassen
|-
|Wi-j wast ons
|Wi-j wassen ons
|Wi-j hebt ons ewassen
|-
|I-jluu wast ow/oew
|I-jluu wassen ow/oew
|I-jluu hebt ow/oew ewassen
|-
|Zi-j wast zich
|Zi-j wassen zich
|Zi-j hebt zich ewassen
|-
|}

Ut woord mi-j wordt ok vake bi-j een niet weerkerend warkwoord ebruukt. Dit kan niet in t Nederlands vertaald wodden.
* ''Achterhooks'': I-j goat ''mi-j'' doar niet heer
* ''Nederlands'': Jij gaat daar niet heen
* ''Letterlijke betekenis'': Ik wil niet hebben, dat je daar heen gaat
In feite kan mi-j veur elk warkwoord eplaatst worden um dit uut te drukken.

=== Hulpwarkwoorden ===
Net zoas in de meeste andere Nedersaksiche dialecten wordt in ut Achterhooks ut hulpwarkwoord achter ut heufdwarkwoord eplaatst.

* Zeg moar dat wi-j niet kommen zult.
* Zeg maar dat we niet zullen komen.

=== Lidwoorden ===
Anders dan in t Nederlands bunt der in den Achterhook dri-j bepoalende lidwoorden. 

* ''mannelijk'': de(n)
* ''vrouwelijk'': de
* ''onziedig'': t

Veurbeeld: Den kearl en de vrouwe. 

Ut lidwoord ''den'' wordt ok vake ebruukt as der een zelfstandig naamwoord op volgt, dat begint met een klinker, bi-jveurbeeld: ''Den Iessel''

De kearl kump ok vake veur (veurbeeld: Normaal: de boer, dat is de kearl), as ter noadruk op steet, wödt ut den kearl, a-j nen bepaalden kearl wilt anwiesen. 


t onbepoalnd lidwoord is net as in ut Nederlands ''een'' (uutesprokken as ''un''). En ok, 
nen kearl, ne vrouwe, un kind kump veur.

=== Verkleinwoorden en meervoud ===

De klinkers in verkleinwoordn en in 't meervoud verandert vake, moar neet altied. (Net as in t Duuts, doar kriegt völ weurde een ''umlaut''. De uutgang van verkleinwoordn is meestal met -ke (moar, woarschienluk onder invlood van t Nederlands, liekt -je en -tje störig meer gebroekt te wodden). 

De meervoudsvormen hebt als meugeleke oetgangen: -(e)n (woordn), -e (schöäpe), -s (kettels, bleumkes) , -er (eier, kinder, kalver) en öä(kammeröä). 

Veurbeelden.
{| {{prettytable}} width="60%"
|- style="background: #efefef;"
! width="15%" |Normale vorm
! width="15%" |(Nederlands)
! width="15%" |Verkleinwoord
! width="30%" |Meervoud
|-
|dook
|doek
|deuksken
|deuke
|-
|bloom
|bloem
|bleumken
|bleume
|-
|hond
|hond
|hundjen
|hunde
|-
|man
|man
|menneken
|mansleu
|-
|moes
|muis
|muusken
|muuze
|-
|deure
|deur
|deurken
|deuren
|-
|peerd
|paard
|peerdje
|peerde
|-
|kind
|kind
|kindje
|kinder
|-
|hoak
|haak
|höäkske
|höäke
|-
|koo
|koe
|
|beeste
|-
|gedien
|gordijn
|
|gediene/gedienn
|}

T meervoud van woorden dee eindigt op -oad: -öä

{| {{prettytable}} width="60%"
|- style="background: #efefef;"
! width="15%" |Normale vorm
! width="15%" |(Nederlands)
! width="30%" |Meervoud
|-
|kameroad
|kameraad
|kameröä
|-
|droad
|draad
|dröä
|-
|sieroad
|sieraad
|sieröä
|}


{{wb}}
[[Kattegerie:Achterhooks_artikel]]
[[Kattegerie:Achterhooks]]
