{{wiu}}

Op de pagina '''Achterhoeks woordenboek''' komt de grammatica te stoan, enkele veurbeelden van uutspraken, informatie en spellen.

== Informatie ==
Ut Achterhoeks dialect besteet eigenlijk niet. Net as in de meeste Nedersaksiche contreien hef zowat elke plaatse zien eigen dialect. Oaver ut algemeen wordt de Achterhoekse en Liemerse dialecten bi-j mekare enuumd. Helemoal goed is dat niet, zeker umdat de dialecten uut ut westelijk deel van de [[Liemers]] meer oavereenkomsten vertoont met de [[Frankische]] dialecten uut [[Broabant]] en de [[Betuwe]]. In dit woordenboek wordt dan ok allene ut dialect beschreven, wat esprokken wordt in de "geografischen" [[Achterhoek]], dat wil zeggen de streek den begrensd wordt deur den [[Iessel]], [[Olde Iessel]], de [[Duuts]]e en [[Oaveriessel]]se grenze.

Binnen de Achterhoekse dialecten bunt moeilijk scheidingen an te geven. Bi-jveurbeeld: in ut noordoostelijk deel nuumt ze ut [[Nederlands]]e ''huis''; ''hoes'' en in ut zuudwesten ''huus''. Moar in datzelfde zuudwesten wordt een ''muis'' wel weer ''moes'' enuumd. 

== Uutspraak ==
{| width="85%" style="margin: 0em 0em;"
|'''Schriefwieze'''||'''Uutspraak'''||'''Veurbeeld'''

|-
|i-j||een korte ''i'' zoas in ''vis'' met een ''j''||ni-jsberichten
|-
|oa||de tweede ''o'' van ut Nederlandse en Franse ''controle''||goan 
|-
|ö||klinkt zoals t Franse œuf (soms wat langer)||[[Stökkum ]]
|-
|öä|| wordt duudelijk langer uut-esprokken as de ö|| ''gröälen'' 
|-
|<nowiki>-</nowiki>nen||nn||wennen ''wenn''
|-
|<nowiki>-</nowiki>nden||nn||Landen ''(lann)''
|-
|<nowiki>-</nowiki>ven/-men/-pen/-ben||'m (' steet voor een korte steut of glottisslag)||lopen ''(loo'm)''
|-
|<nowiki>-</nowiki>ken||'ng (' is weer de steut)||maken (ma'ng)
|}

== Spellen ==
Der bestoat gin vaste spellingregels veur ut Achterhoeks. Oaver ut Algemeen wordt ut [[WALD]] (''Woordenboek Achterhoekse en Liemerse Dialecten'') an-eholden.

=== Uutgangspunten ===
* Zovölle meugelijk schrieven zoas ut uut-esprokken wordt.
* Grammaticaal mot ut wal kloppen
* Leenwoorden wordt niet veranderd. Een ''space-shuttle'' wordt dus gin ''spees-sjöttel. Dit geldt veur leenwoorden uut elke vremde tale.

=== Woorden, die eindigen op -en ===
Deze woorden wordt, alhoewal ze anders uut-esprokken wordt, wal volledig eschreven.

{|
| '''Nederlaands'''
| '''Achterhoeks'''
| '''Uutsproak'''
|-
| kijken
| kieken
| kiek'ng
|-
| praten
| proaten
| proa'n
|-
| paarden
| peerden
| peerdn
|-
| voeren
| voeren
| voe:rn
|-
| kletsen
| kletsen 
| kletsn
|}

=== Open lettergrepen ===
Krek as in ut [[Nederlaands|Nederlands]] wordt open lettergrepen met één klinker eschreven. Dus niet loopen, moar lopen.

=== Oa of ao? ===
Doar bunt in den Achterhoek de meningen oaver verdeeld. De ''oa'' en ''ao'' bunt dus beiden meugelijk.

=== Trema  en umlaut===
Beiden wordt in ut Achterhoeks gebruukt. De trema wordt in alle woorden gebruukt woar ze in ut Nederlands ok gebruukt wordt. Bi-jveurbeeld: ''officiële'' hef wal een trema, ''officieel'' niet. De umlaut kömp allene veur op de ''ö'' en de ''öä'', op alle andere klinkers komt in ut Achterhoeks gin umlaut.

=== Scandinavische ø ===
De letter ø is ooit deur de boerenrockgroep [[Normaal]] uut-evonden in ut woord ''høken'', moar is gin letter in de Achterhoekse spelling. De Achterhoekse spellingswieze veur ''høken'' is ''höäken''. De letter ø wordt wal gebruukt in de [[Scandinavië|Scandinavische]] talen.

== Grammatica ==
=== Veurnaamwoorden ===
==== Nominatief ====
{| width="40%" style="margin: 0em 0em;"
|'''Achterhoeks'''||'''Nederlaands'''
|-
|Ik||ik
|-
|I-j||jij
|-
|Hi-j/hee/hie||hij
|-
|Zi-j/zee/zie||zei 
|-
|Wi-j/wi-jluu/wieluu/wie||wij
|-
|I-jluu/jullie||jullie
|-
|Zi-jluu/zi-j/zee/zie||zij
|}

==== Datief (3e naamval) ====

{| width="40%" style="margin: 0em 0em;"
|'''Achterhoeks'''||'''Nederlands'''
|-
|Mi-j||mij
|-
|Ow/oew||jou
|-
|Um||hem
|-
|Eur||haar 
|-
|Ons||ons
|-
|Owluu/oewluu||jullie
|-
|Eurluu*||hen
|}

:<small>In plaatse van ''eurluu'' wordt, krek as in ut [[Nederlands]] vake ut foutieve ''hun'' gebruukt.<small>

==== Akkusatief (4e naamval) ====

{| width="40%" style="margin: 0em 0em;"
|'''Achterhoeks'''||'''Nederlands'''
|-
|Mi-j||mij
|-
|Ow/oew||jou
|-
|Um||hem
|-
|Eur||haar 
|-
|Ons||ons
|-
|Owluu/oewluu||jullie
|-
|Zi-jluu/zi-j||hun
|}

=== Regelmoatige warkwoorden ===
==== Tegenswoordige tied ====
{| width="40%" style="margin: 0em 0em;"
|'''Vervoegen'''||'''Veurbeeld'''
|-
|Ik STAM ''(+ extra klinker)''||ik wark(e)
|-
|I-j STAM + ''t''||i-j wark'''t'''
|-
|Hi-j STAM ''(+ t)''||hi-j wark'''t''' (moar ok ''hi-j löp'' veur ''hij loopt'')
|-
|Wi-j STAM + t||wie wark'''t'''
|-
|I-jluu STAM + t||i-jluu wark'''t'''
|-
|Zi-jluu STAM + t||zi-jluu wark'''t'''
|}

==== Verleden tied ====
{| width="40%" style="margin: 0em 0em;"
|'''Vervoegen'''||'''Veurbeeld'''
|-
|Ik STAM  + en||ik wark'''en'''
|-
|I-j STAM + en||i-j wark'''en'''
|-
|Hi-j STAM + en||hi-j wark'''en''' 
|-
|Wi-j STAM + en||wie wark'''en'''
|-
|I-jluu STAM + en||i-jluu wark'''en'''
|-
|Zi-jluu STAM + en||zi-jluu wark'''en'''
|}

=== Onregelmoatige warkwoorden ===
==== Hebben ====
{| {{prettytable}} width="60%"
|- style="background: #efefef;"
! width="15%" |Tegenswoordige tied
! width="15%" |Verleden tied
! width="30%" |Voltooide tied
|-
|Ik heb
|Ik had
|Ik heb ehad
|-
|I-j hebt
|I-j hadden
|I-j hebt ehad
|-
|Hi-j hef
|Hi-j had
|Hi-j hef ehad
|-
|Wi-j hebt
|Wi-j hadden
|Wi-j hebt ehad
|-
|I-jluu hebt
|I-jluu hadden
|I-jluu hebt ehad
|-
|Zi-j hebt
|Zi-j hadden
|Zi-j hebt ehad
|-
|}

==== Wean ====
{| {{prettytable}} width="60%"
|- style="background: #efefef;"
! width="15%" |Tegenswoordige tied
! width="15%" |Verleden tied
! width="30%" |Voltooide tied
|-
|Ik bun
|Ik was
|Ik bun ewest
|-
|I-j bun
|I-j waren
|I-j bunt ewest
|-
|Hi-j is
|Hi-j was
|Hi-j is ewest
|-
|Wi-j bunt
|Wi-j waren
|Wi-j bunt ewest
|-
|I-jluu bunt
|I-jluu waren
|I-jluu bunt ewest
|-
|Zi-j bunt
|Zi-j waren
|Zi-j bunt ewest
|-
|}

''N.B.: 

* "Hoe laat moeten we daar zijn?" wordt vertaald as: "Hoe late motten wi-j doar wean?
* "Het moet heel mooi zijn geweest" wordt vertaald as: "Ut mot heel (of alderbastend) mooi wean ewest.''

==== Doe:n ====
{| {{prettytable}} width="60%"
|- style="background: #efefef;"
! width="15%" |Tegenswoordige tied
! width="15%" |Verleden tied
! width="30%" |Voltooide tied
|-
|Ik doe
|Ik dee/dei
|Ik heb edoan(e)
|-
|I-j doe:t
|I-j deden/dejen/deien
|I-j hebt edoan(e)
|-
|Hi-j dut
|Hi-j dee/dei
|Hi- hef edoan(e)
|-
|Wi-j doe:t
|Wi-j deden/dejen/deien
|Wi-j hebt edoan(e)
|-
|I-jluu doe:t
|I-jluu deden/dejen/deien
|I-jluu hebt edoan(e)
|-
|Zi-j doe:t
|Zi-j deden/dejen/deien
|Zi-j hebt edoan(e)
|-
|}
{{wb}}

 
[[Categorie:Achterhooks_artikel]]
[[Categorie:Nedersaksisch]]
