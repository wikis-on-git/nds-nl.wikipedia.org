Op de pagina '''Achterhooks woordenbook''' stoat de grammatica, enkele veurbeeld'n van uutspraken, informatie en spell'n.

== Informatie ==
Ut Achterhooks dialect besteet eiglijk neet. Net as in de meeste Nedersaksiche contreien hef zowat elke plaatse zien eig'n dialect. Oaver ut algemeen wodt de Achterhookse en Liemerse dialect'n bi'j mekare eneumd. Helemoal good is dat neet, zeker umdat de dialect'n uut ut westelijk deel van de [[Liemers]] meer oavereenkomst'n vertoont met de [[Nederfrankies|Frankische]] dialect'n uut [[Broabant]] en de [[Betuwe]]. In dit woordenbook wödt dan ok allene ut dialect beschreev'n, wat esprokkene wödt in de "geografisch'n" [[Achterhook]], dat wil zegg'n de streek den begrensd wödt deur den [[Iessel]], [[Olde Iessel]], de [[Duuts]]e en [[Oaveriessel]]se grenze.

Binnen de Achterhookse dialect'n bunt moeilijk scheiding'n an te geven. Bi'jveurbeeld: in ut noordoostelijk deel neumt ze ut [[Nederlands]]e ''huis''; ''hoes'' en in ut zuudwesten ''huus''. Moar in datzelfde zuudwesten wödt een ''muis'' wal weer ''moes'' e'neumd.

== Uutspraak ==
{| width="85%" style="margin: 0em 0em;"
|'''Schriefwieze'''||'''Uutspraak'''||'''Veurbeeld'''

|-
|i-j||een korte ''i'' zoas in ''vis'' met een ''j''||ni-jsberichten
|-
|oa||de tweede ''o'' van ut Nederlandse en Franse ''controle''||goan 
|-
|ö||klunk zoals t Franse œuf (soms wat langer)||[[Stökkum ]]
|-
|öä|| wödt duudelijk langer uut-esprokken as de ö|| ''gröälen'' 
|-
|<nowiki>-</nowiki>nen||nn||wennen ''wenn''
|-
|<nowiki>-</nowiki>nden||nn||Landen ''(lann)''
|-
|<nowiki>-</nowiki>ven/-men/-pen/-ben||'m (' steet veur een korte steut of glottisslag)||lopen ''(loo'm)''
|-
|<nowiki>-</nowiki>ken||'ng (' is weer de steut)||maken (ma'ng)
|}

== Spelling ==
Der bestoat gin vaste spellingregels veur ut Achterhooks. Oaver ut algemeen wödt ut [[WALD]] (''Woordenboek Achterhoekse en Liemerse Dialecten'') an-eholden.

=== Uutgangspunten ===
* Zovölle meugelijk schrieven zoas ut uut-esprokken wödt.
* Grammaticaal mot ut wal kloppen
* Leenwoorden wodt niet veranderd. Een ''space-shuttle'' wödt dus gin ''spees-sjöttel. Dit geldt veur leenwoorden uut elke vrömde tale.

=== Woorden, die eindigt op -en ===
Disse woorden wodt, alhoewal ze anders uut-esprokken wodt, wal volledig eschreven.

{|
| '''Nederlands'''
| '''Achterhooks'''
| '''Uutsproak'''
|-
| kijken
| kieken
| kiek'ng
|-
| praten
| proaten
| proat'n
|-
| voeren
| voeren
| voorn
|-
| kletsen
| kletsen 
| kletsn
|}

=== Open lettergrepen ===
Krek as in ut [[Nederlaands|Nederlands]] wodt open lettergrepen met één klinker eschreven. Dus niet loopen, moar lopen.

=== Oa of ao? ===
Doar bunt in den Achterhook de meningen oaver verdeeld. De ''oa'' en ''ao'' bunt dus beiden meugelijk.

=== Trema  en umlaut===
Beiden wordt in ut Achterhooks ebroekt. De trema wordt in alle woorden ebroekt woar ze in ut Nederlands ok ebroekt wödt. Bi-jveurbeeld: ''officiële'' hef wal een trema, ''officieel'' neet. De umlaut kump allene veur op de ''ö'' en de ''öä'', op alle andere klinkers kump in ut Achterhooks gin umlaut.

=== Scandinavische ø ===
De letter ø is ooit deur de boerenrockgroep [[Normaal]] oet-evonden in de woordn ''høken'' en ''nøhlen'', moar is gin letter in de Achterhookse spelling. De Achterhookse spellingswieze veur ''høken'' is ''höäken'', veur ''nøhlen'' is ut ''nöählen''. De letter ø wödt wal ebroekt in de [[Scandinavië|Scandinavische]] talen.

== Grammatica ==
=== Veurnaamwoorden ===
==== Nominatief ====

De nominatief is 't onderwarp in de zinne: veurbeeld "ik fietse noar hoes", dan is de nominatief het woard "ik". 
De oetgangen met leu bunt olderwets an 't wodden, de verskillen tussen hi-j/hee/hie, zi-j/zee/zie enzowieter bunt meer plaatsgebonden (umsgeveer van oost noar west).

{| {{prettytable}} 
!'''Achterhooks'''
|ik
|i(e)-j
|hi-j/hee/hie
|zi-j/zee/zie
|wi-j(leu)/wie(leu)
|i-j(leu)/jullie
|zi-j(leu)/zee/zie
|-
!'''Nederlands'''
|ik
|jij
|hij
|zij
|wij
|jullie
|zij
|}

==== Genitief (2e naamval) ====

't Woord genitief betekent alleen moar dat iets van ow is.
Dus bi-jveurbeeld: de fietse is van mi-j, dan is de genitief ut woord miene in "miene fietse"

{| {{prettytable}} 
!'''Achterhooks'''
|mien
|ow/oew
|zien
|eur
|ons
|ow
|eur
|-
!'''Nederlands'''
|mijn
|jouw
|zijn
|haar
|ons
|jullie
|hun
|}
As 't woord wat er achter steet mannelijk is, kump der meestieds un n achter:
mienn auto, oewn auto en zo wieter
As 't vrouwlijk is, kump der un e achter:
Miene vrouwe, ziene vrouwe 
En a't onziedig is, blif het zo: mien kind, ow kind

==== Datief (3e naamval) ====

{| {{prettytable}} 
!'''Achterhooks'''
|mi-j
|ow/oew
|um
|eur
|ons
|owleu/oewleu
|eurleu*
|-
!'''Nederlands'''
|mij
|jou
|hem
|haar
|ons
|jullie
|hen
|}

:<small>In plaatse van ''eurluu'' wordt, krek as in ut [[Nederlands]] vake ut foutieve ''hun'' gebruukt.</small>

==== Akkusatief (4e naamval) ====

{| {{prettytable}} 
!'''Achterhooks'''
|mi-j
|ow/oew
|um
|eur
|ons
|owluu/oewluu
|zi-jluu/zi-j
|-
!'''Nederlands'''
|mij
|jou
|hem
|haar
|ons
|jullie
|hun
|}

==== Anwiezend ====

Kortbi-j

{| {{prettytable}} 
!'''Achterhooks (m)'''
!'''Nederlands'''
!'''Achterhooks (v)'''
!'''Nederlands'''
!'''Achterhooks (o)'''
!'''Nederlands'''
|-
|dissen
|deze
|disse
|deze
|dit
|dit
|}

Wieter vot

{| {{prettytable}} 
!'''Achterhooks (m)'''
!'''Nederlands'''
!'''Achterhooks (v)'''
!'''Nederlands'''
!'''Achterhooks (o)'''
!'''Nederlands'''
|-
|den
|die
|dee
|die
|dat
|dat
|}

Disse vorm wödt ok vake in bi-jzinnen ebroekt:
De kearl, den..
De vrouwe, dee..
Ut kind, dat ..

=== Vergeliekingen ===

De vergeliekende trap lik op ut Duuts:
het woord 'als' wödt ebroekt, in plaatse van 'dan' in het Nederlands, en ok de persoonsvorm is niet den eersten:
NL: Jan is groter dan ik
[ACT]: Jan is groter als mi-j



=== Regelmoatige warkwoorden ===
{| {{prettytable}} width="60%"
|- style="background: #efefef;"
! width="15%" |Tegenswoordige tied
! width="15%" |Verleden tied
! width="15%" |Voltooide tied
|-
|Ik STAM '''(+ e)'''
|Ik STAM  + '''en'''
|Ik heb e-STAM + '''t'''
|-
|I-j STAM + '''t'''
|I-j STAM  + '''en'''
|I-j hebt e-STAM + '''t'''
|-
|Hi-j STAM '''(+ t)'''
|Hi-j STAM  + '''en'''
|Hi-j hef e-STAM + '''t'''
|-
|Wi-j STAM + '''t'''
|Wi-j STAM  + '''en'''
|Wi-j hebt e-STAM + '''t'''
|-
|I-jleu STAM + '''t'''
|I-jleu STAM  + '''en'''
|I-jleu hebt e-STAM + '''t'''
|-
|Zi-jleu STAM + '''t'''
|Zi-jleu STAM  + '''en'''
|Zi-jleu hebt e-STAM + '''t'''
|-
|}

Veurbeeld:
{| {{prettytable}} width="60%"
|- style="background: #efefef;"
! width="15%" |Tegenswoordige tied
! width="15%" |Verleden tied
! width="15%" |Voltooide tied
|-
|Ik wark'''e'''
|Ik wark'''en'''
|Ik heb ewark'''t'''
|-
|I-j wark'''t'''
|I-j wark'''en'''
|I-j hebt ewark'''t'''
|-
|Hi-j wark'''t'''
|Hi-j wark'''en'''
|Hi-j hef e-wark'''t'''
|-
|Wi-j wark'''t'''
|Wi-j wark'''en'''
|Wi-j hebt ewark'''t'''
|-
|I-jleu wark'''t'''
|I-jleu wark'''en'''
|I-jleu hebt ewark'''t'''
|-
|Zi-jleu warkt'''t'''
|Zi-jleu wark'''en'''
|Zi-jleu hebt ewark'''t'''
|-
|}

=== Onregelmoatige warkwoorden ===

=== Weerkerende warkwoorden ===
==== Zich wassen ====
{| {{prettytable}} width="60%"
|- style="background: #efefef;"
! width="15%" |Tegenswoordige tied
! width="15%" |Verleden tied
! width="30%" |Voltooide tied
|-
|Ik was mi-j
|Ik waste mi-j
|Ik heb mi-j ewassen
|-
|I-j wast ow/oew
|I-j waste ow/oew
|I-j hebt ow/oew ewassen
|-
|Hi-j wast zich
|Hi-j waste zich
|Hi- hef zich ewassen
|-
|Wi-j wast ons
|Wi-j wassen ons
|Wi-j hebt ons ewassen
|-
|I-jluu wast ow/oew
|I-jluu wassen ow/oew
|I-jluu hebt ow/oew ewassen
|-
|Zi-j wast zich
|Zi-j wassen zich
|Zi-j hebt zich ewassen
|-
|}

Ut woord mi-j wordt ok vake bi-j een niet weerkerend warkwoord ebruukt. Dit kan niet in ut Nederlands vertaald worden.
* ''Achterhooks'': I-j goat ''mi-j'' doar niet heer
* ''Nederlands'': Jij gaat daar niet heen
* ''Letterlijke betekenis'': Ik wil niet hebben, dat je daar heen gaat
In feite kan mi-j veur elk warkwoord eplaatst worden um dit uut te drukken.

=== Hulpwarkwoorden ===
Net zoas in de meeste andere Nedersaksiche dialecten wordt in ut Achterhooks ut hulpwarkwoord achter ut heufdwarkwoord eplaatst.

* Zeg moar dat wi-j niet kommen zult.
* Zeg maar dat we niet zullen komen.

=== Lidwoorden ===
Anders dan in ut Nederlands bunt der in den Achterhook dri-j bepoalende lidwoorden. 

* ''mannelijk'': de(n)
* ''vrouwelijk'': de
* ''onziedig'': ut

Veurbeeld: Den kearl en de vrouwe. 

Ut lidwoord ''den'' wordt ok vake ebruukt as der een zelfstandig naamwoord op volgt, dat begint met een klinker, bi-jveurbeeld: ''Den Iessel''

De kearl kump ok vake veur (veurbeeld: Normaal: de boer, dat is de kearl), as ter noadruk op steet, wödt ut den kearl, a-j nen bepaalden kearl wilt anwiesen. 


Ut onbepoalnd lidwoord is net as in ut Nederlands ''een'' (uutesprokken as ''un''). En ok, 
nen kearl, ne vrouwe, un kind kump veur.

=== Verkleinwoorden en meervoud ===

De klinkers in verkleinweurde en in 't meervoud verandert vake, moar neet altied. (Net as in 't Duuts, doar kriegt völ weurde een ''umlaut''. De uutgang is meestal met -ke. 
En ok de meervoudsvormen hebt niet altied de uutgang -en,  mangs ok wel met -e of -er. 

Veurbeelden.
{| {{prettytable}} width="60%"
|- style="background: #efefef;"
! width="15%" |Normale vorm
! width="15%" |(Nederlands)
! width="15%" |Verkleinwoord
! width="30%" |Meervoud
|-
|dook
|doek
|deuksken
|deuke
|-
|bloom
|bloem
|bleumken
|bleume
|-
|hond
|hond
|hundjen
|hunde
|-
|man
|man
|menneken
|mansleu
|-
|moes
|muis
|muusken
|muuze
|-
|deure
|deur
|deurken
|deuren
|-
|peerd
|paard
|peerdje
|peerde
|-
|kind
|kind
|kindje
|kinder
|-
|hoak
|haak
|höäkske
|höäke
|-
|koo
|koe
|
|beeste
|-
|gedien
|gordijn
|
|gediene/gedienn
|}

{{wb}}
[[Kattegerie:Achterhooks_artikel]]
[[Kattegerie:Achterhooks]]
