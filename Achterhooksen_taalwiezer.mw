Op dissen '''Achterhooksen taalwiezer''' stoat de grammatika, enkele veurbeelden van uutspraken, informatie en spellen.

== Informatie ==
''Ét'' Achterhooks dialekt besteet eigenlek neet. Krek as in de meeste Nedersaksiese kontreien hef zowat elke plaatse zien eigen dialekt. Oaver et algemeen wodt de Achterhookse en Liemerse dialekten bi-j mekare neumd. Helemoale good is dat neet, zeker umdat de dialekten uut de [[Liemers]] meer oaverenkumste vertoont met de [[Nederfrankisch|Nederfrankies]]e dialekten uut [[Noord-Braobant|Broabant]], de [[Betuwe]], [[Noord-Limburg]] en et [[Kleverland]]. In dissen taalwiezer wördt dan ok allene et dialekt beschreven, wat esprokkene wördt in den "geografiesen" [[Achterhook]], dat wil zeggen de streek dee begrensd wördt deur den [[Iessel]], [[Olde Iessel]], de [[Duuts]]e en [[Oaveriessel]]se grenze.

Binnen de Achterhookse dialekte bunt moeilek scheidings an te geven. Bi-jveurbeeld: in et noordoostelek deel neumt ze et [[Nederlands]]e ''huis'': ''hoes'' en in et zuudwesten ''huus''. Moar in datzelfde zuudwesten wördt ne ''muis'' wal weer ok ''moes'' eneumd.

== Uutspraak ==
{| width="85%" style="margin: 0em 0em;"
|'''Schriefwieze'''||'''Uutsproak'''||'''Veurbeeld'''

|-
|i-j||een korte ''i'' zoas in ''vis'' met een ''j''||ni-jsberichten
|-
|oa||de tweede ''o'' van t Nederlandse en Franse ''controle''||goan 
|-
|ö||klunk zoals in [[löss]], Duuts Köln, Frans œuf (soms wat langer)||[[Stökkum ]]
|-
|äö|| wördt dudelek langer uut-esprokken as de ö, as in Freule || ''gräölen'' 
|-
|<nowiki>-</nowiki>nen||nn||wennen ''wenn''
|-
|<nowiki>-</nowiki>nden||nn||Landen ''(lann)''
|-
|<nowiki>-</nowiki>ven/-men/-pen/-ben||'m (' steet veur een korte steut of glottisslag)||lopen ''(loo'm)''
|-
|<nowiki>-</nowiki>ken||'ng (' is weer de steut)||maken (maa'ng)
|}

{{heufdartikel|Klankleer van t Nedersaksies|act}}

== Spelling ==
Der bestoat gin vaste spellingregels veur t Achterhooks. Oaver et algemeen wöd t [[WALD]] (''Woordenboek Achterhoekse en Liemerse Dialecten'') an-eholden.

=== Uutgangspunten ===
* Zovölle meugelek schrieven zoas t uut-esprokken wöd.
* Grammatikaal mot t wal kloppen
* Leenwoorden wodt niet veranderd. Een ''space-shuttle'' wöd dus gin ''spees-sjöttel. Dit geldt veur leenwoorden uut elke vrömde tale.

=== Woorden, dee-t endegt op -en ===
Disse woorden wodt, alhoewal ze anders uut-esprokken wodt, wal volledeg eschreven.

{|
! Nederlands
! Achterhooks
! Uutsproak
|-
| kijken
| kieken
| kiekng
|-
| praten
| proaten
| proatn
|-
| voeren
| voren
| vooan
|-
| lopen
| lopen 
| loopm
|-
| kletsen
| kletsen
| kletsn
|}

=== Open lettergrepen ===
Krek as in et [[Nederlaands|Nederlands]] wodt open lettergrepen met énen klinker eschreven. Dus neet loopen, moar lopen.

=== Oa of ao? ===
Doar bunt in den Achterhook de meningen oaver verdeeld. De ''ao'' en ''oa'' bunt dus beiden meugelek, moar et [[Staring Instituut]] schrif de ''ao'' veur, dat hef doarum de veurkeur.

=== Trema  en umlaut===
Beiden wordt in et Achterhooks ebroekt. De trema wördt in alle woorden ebroekt woar e in et Nederlands ok steet. Bi-jveurbeeld: ''officiële'' hef wal een trema, ''officieel'' neet. De umlaut kump allene veur op de ''ö'' en de ''äö'', op alle andere klinkers kump in et Achterhooks gin umlaut.

=== Scandinaviese ø ===
De letter ø is ooit deur de boerenrockgroep [[Normaal]] oet-evonden in de woordn ''høken'' en ''nølen'', moar is gin letter in de Achterhookse spelling. De Achterhookse spellingswieze veur ''høken'' is ''häöken'', veur ''nølen'' is dat ''näölen''. De letter ø wördt wal ebroekt in de [[Scandinavië|Scandinaviese]] talen.

== Grammatica ==
=== Veurnaamwoorden ===
==== Nominatief ====

De nominatief is et onderwarp in de zinne: veurbeeld "ik fietse noar hoes", dan is de nominatief het woord "ik". 
De oetgangen met leu bunt olderwets an et worden, de verschillen tussen hi-j/hee/hie, zi-j/zee/zie enzowieter bunt meer plaatsgebonden (umsgeveer van oost noar west).

{| {{prettytable}} 
!'''Achterhooks'''
|ik
|i(e)-j
|hi-j/hee/hie
|zi-j/zee/zie
|wi-j(leu)/wie(leu)
|i-j(leu)/jullie
|zi-j(leu)/zee/zie
|-
!'''Nederlands'''
|ik
|jij
|hij
|zij
|wij
|jullie
|zij
|}

NB in et Wenters (Winterswieks) kump ok "dow" = jij enkelvold veur, "i-j" = jullie, u, jij

==== Genitief (2e naamval) ====

Et woord genitief betekent alleen moar dat iets van ow is.
Dus bi-jveurbeeld: de fietse is van mi-j, dan is de genitief et woord miene in "miene fietse"

{| {{prettytable}} 
!'''Achterhooks'''
|mien
|ow/oew
|zien
|eur
|ons
|ow
|eur
|-


!'''Nederlands'''
|mijn
|jouw
|zijn
|haar
|ons
|jullie
|hun
|}

NB: in et Wenters (Winterswieks) ok "dien" = jouw, enkelvold, "uns" = ons en "aer" = haar, hun


As et woord wat er achter steet mannelek is, kump der meestieds een N achter:
mienen auto, own auto en zo wieter
As et vrouwelek is, kump der een E achter:
Miene vrouwe, ziene vrouwe 
En at et onziedeg is, blif et zo: mien kind, ow kind

==== Datief (3e naamval) ====

{| {{prettytable}} 
!'''Achterhooks'''
|mi-j
|ow/oew
|um
|eur
|ons
|owleu/oewleu
|eurleu*
|-
!'''Nederlands'''
|mij
|jou
|hem
|haar
|ons
|jullie
|hen
|}

NB: in 't Wenters (Winterswieks) ok "di-j" = jou, "aer" = haar en "uns" = ons

:<small>In plaatse van ''eurluu'' wordt, krek as in et [[Nederlands]] vake et foutieve ''hun'' ebroekt.</small>

==== Akkusatief (4e naamval) ====

{| {{prettytable}} 
!'''Achterhooks'''
|mi-j
|ow/oew
|um
|eur
|ons
|owluu/oewluu
|zi-jluu/zi-j
|-
!'''Nederlands'''
|mij
|jou
|hem
|haar
|ons
|jullie
|hun
|}

NB: in 't Wenters (Winterswieks) ok "di-j" = jou, "aer" = haar, "uns" = ons

==== Anwiezend ====

Kortbi-j

{| {{prettytable}} 
!'''Achterhooks (m)'''
!'''Nederlands'''
!'''Achterhooks (v)'''
!'''Nederlands'''
!'''Achterhooks (o)'''
!'''Nederlands'''
|-
|dissen
|deze
|disse
|deze
|dit
|dit
|}

Wieter vot

{| {{prettytable}} 
!'''Achterhooks (m)'''
!'''Nederlands'''
!'''Achterhooks (v)'''
!'''Nederlands'''
!'''Achterhooks (o)'''
!'''Nederlands'''
|-
|den  (dèn)
|die
|dee
|die
|dat
|dat
|}

Dissen vorm wörd ok vake in bi-jzinnen ebroekt:
De kaerl, den..
De vrouwe, dee..
Et kind, dat ..

=== Vergeliekingen ===

De vergeliekende trap :
et woord 'as' wörd ebroekt, in plaatse van 'dan' in et Nederlands, en ok de persoonsvorm is neet den eersten:
NL: Jan is groter dan ik
[ACT]: Jan is groter as mi-j

=== Zwakke warkwoorden ===

Zwakke warkwoorden bunt warkwoorden, woarvan de verleedn tied, en de volteujde tied denzelfden klinker hebt as de teggenswoardege tied.

{| {{prettytable}} width="60%"
|- style="background: #efefef;"
! width="15%" |Teggenswoordege tied
! width="15%" |Verleedn tied
! width="15%" |Volteujde tied
|-
|Ik STAM '''(+ e)'''
|Ik STAM  + '''en'''
|Ik heb e-STAM + '''t'''
|-
|I-j STAM + '''t'''
|I-j STAM  + '''en'''
|I-j hebt e-STAM + '''t'''
|-
|Hi-j STAM '''(+ t)'''
|Hi-j STAM  + '''en'''
|Hi-j hef e-STAM + '''t'''
|-
|Wi-j STAM + '''t'''
|Wi-j STAM  + '''en'''
|Wi-j hebt e-STAM + '''t'''
|-
|I-jleu STAM + '''t'''
|I-jleu STAM  + '''en'''
|I-jleu hebt e-STAM + '''t'''
|-
|Zi-jleu STAM + '''t'''
|Zi-jleu STAM  + '''en'''
|Zi-jleu hebt e-STAM + '''t'''
|-
|}

Veurbeeld:
{| {{prettytable}} width="60%"
|- style="background: #efefef;"
! width="15%" |Teggenswoordege tied
! width="15%" |Verleedn tied
! width="15%" |Volteujde tied
|-
|Ik wark'''e'''
|Ik wark'''en'''
|Ik heb ewark'''t'''
|-
|I-j wark'''t'''
|I-j wark'''en'''
|I-j hebt ewark'''t'''
|-
|Hi-j wark'''t'''
|Hi-j wark'''en'''
|Hi-j hef e-wark'''t'''
|-
|Wi-j wark'''t'''
|Wi-j wark'''en'''
|Wi-j hebt ewark'''t'''
|-
|I-jleu wark'''t'''
|I-jleu wark'''en'''
|I-jleu hebt ewark'''t'''
|-
|Zi-jleu warkt'''t'''
|Zi-jleu wark'''en'''
|Zi-jleu hebt ewark'''t'''
|-
|}

NB: in 't Wenters (Winterswieks) met "dow" -ste : dow he'''ste''', dow wark'''ste''';
Mv: -et: wi-j wark'''et''', i-j wark'''et''', zee wark'''et'''

=== Starke warkwoorden ===

Starke warkwoorden bunt warkwoorden, woarvan n klinker in de verleedn tied of t volteujd deelwoord anders is as in de teggenswoordege tied.
Opvalln'd is dat den eersten en daarden persoon (ik en hee), in de verleedn tied neet meer  vervoogd wodt met -en, moar met STAM, woarschienlek umdat 't wal duudelek is dat t verleedn tied is deur nen anderen klinker.
In de teggenswoordege tied wöd bi-j den daarden persoon (hee, zee, t), vake een umlaut ebroekt, as den klinker in t warkwoord doarveur geschikt is.

Um 't verbuugn te können, mo-j dus de klinker van de verleedn tied en volteujde tied wetten.

Veur ne lieste van warkwoordn, zeet: [[Achterhookse_warkwoorden]]

{| {{prettytable}} width="60%"
|- style="background: #efefef;"
! width="15%" |Teggenswoordege tied
! width="15%" |Verleedn tied
! width="15%" |Volteujde tied
|-
|Ik STAM '''(+ e)'''
|Ik STAM'  
|Ik heb e-STAM' + '''en'''
|-
|I-j STAM + '''t'''
|I-j STAM'   + ('''en''')
|I-j hebt e-STAM' + '''en'''
|-
|Hi-j STAM '''(+ t)''' (vake met umlaut, mangs völt de end t dan vort) 
|Hi-j STAM'  
|Hi-j hef e-STAM' + '''en'''
|-
|Wi-j STAM + '''t'''
|Wi-j STAM'  + '''en'''
|Wi-j hebt e-STAM' + '''en'''
|-
|I-jleu STAM + '''t'''
|I-jleu STAM'  + '''en'''
|I-jleu hebt e-STAM' + '''en'''
|-
|Zi-jleu STAM + '''t'''
|Zi-jleu STAM'  + '''en'''
|Zi-jleu hebt e-STAM' + '''en'''
|-
|}

Veurbeeld:
====Sloapen====
{| {{prettytable}} width="60%"
|- style="background: #efefef;"
! width="15%" |Teggenswoardege tied
! width="15%" |Verleden tied
! width="30%" |Volteujde tied
|-
|Ik sloape
|Ik sleep
|Ik heb esloapen
|-
|I-j sloapt
|I-j slepen
|I-j hebt esloapen
|-
|Hi-j slöp
|Hi-j sleep
|Hi- hef esloapen
|-
|Wi-j sloapt
|Wi-j slepen
|Wi-j hebt esloapen
|-
|I-jleu sloapt
|I-jleu slepen
|I-jleu hebt esloapen
|-
|Zi-j sloapt
|Zi-j slepen
|Zi-j hebt esloapen
|-
|}

=== Weerkerende warkwoorden ===
==== Zich wassen ====
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Verleden tied
! width="30%" |Voltooide tied
|-
|Ik was mi-j
|Ik waste mi-j
|Ik heb mi-j ewassen
|-
|I-j wast ow/oew
|I-j waste ow/oew
|I-j hebt ow/oew ewassen
|-
|Hi-j wast zich
|Hi-j waste zich
|Hi- hef zich ewassen
|-
|Wi-j wast ons
|Wi-j wassen ons
|Wi-j hebt ons ewassen
|-
|I-jluu wast ow/oew
|I-jluu wassen ow/oew
|I-jluu hebt ow/oew ewassen
|-
|Zi-j wast zich
|Zi-j wassen zich
|Zi-j hebt zich ewassen
|-
|}

Et woord mi-j wordt ok vake bi-j een niet weerkerend warkwoord ebruukt. Dit kan neet in t Nederlands vertaald wodden.
* ''Achterhooks'': I-j goat ''mi-j'' doar niet heer
* ''Nederlands'': Jij gaat daar niet heen
* ''Letterleke betekenis'': Ik wil niet hebben, dat je daar heen gaat
In feite kan mi-j veur elk warkwoord eplaatst worden um dit uut te drukken.

=== Hulpwarkwoorden ===
Net zoas in de meeste andere Nedersaksiese dialekten (en et Nederlands) kan in et Achterhooks et hulpwarkwoord veur en achter et heufdwarkwoord eplaatst, moar der is gin echte veurkeur veur achterstelling zoas wal in et Grunnings of Drents besteet.

* Zeg moar da'w neet zult kommen, of Zeg moar da'w neet kommen zult.
* Zeg maar dat we niet zullen komen.

=== Lidwoorden ===
Anders as in et Nederlands bunt der in den Achterhook dri-j bepalende lidwoorden. 

* ''mannelek'': de(n)
* ''vrouwelek'': de
* ''onziedeg'': et

Veurbeeld: Den kaerl, de vrouwe en et kind. 

Et lidwoord ''den'' wöd ok vake ebruukt as der een zelfstandeg naamwoord op volgt, dat begunt met nen klinker, bi-jveurbeeld: ''Den Iessel''

De kaerl kump ok vake veur (veurbeeld: Normaal: de boer, dat is de kaerl), as der noadruk op steet, wöd et den kaerl, a'j nen bepoalden kaerl wilt anwiesen. 
Et verschilt ok per dialect: in et oosten wordt mannelek den konsekwenter gebroekt as in et westen/


Et onbepoald lidwoord is krek as in et Nederlands ''een'' (uutesprokken as ''un''). En ok ditte wordt noa de geslachten vervoogd: mannelek enen/nen, vrouwelek ene/ne, onziedeg een/'n: 
nen kaerl, ne vrouwe, een kind.

=== Verkleinwoorden en meervold ===

De klinkers in verkleinweurde en in et meervold verandert vake, moar neet altied. (Krek as in et Duuts kriegt völle weurde een ''umlaut''. De uutgang van verkleinwoorden is meestal met -ken (moar beveurbeeld noa -t of -d kump in de meeste dialekten -jen). Meervold -kes.

De meervoldsvormen hebt als meugeleke oetgangen: mannelek/onziedeg vake -e, vrouwelek vake -en/-n, wieters -s en -er (eier, kinder, kalver). 

Veurbeelden.
{| {{prettytable}} width="60%"
|- style="background: #efefef;"
! width="15%" |Normale vorm
! width="15%" |(Nederlands)
! width="15%" |Verkleinwoord
! width="30%" |Meervold
|-
|dook
|doek
|deuksken
|deuke
|-
|bloom
|bloem
|bleumken
|bleume
|-
|[[hond]]
|hond
|hundjen of (Wenters) hundeken
|hunde
|-
|man
|man
|menneken
|mansleu
|-
|moes
|muis
|muusken
|muuze
|-
|deure
|deur
|deurken
|deuren
|-
|peerd
|paard
|peerdje of (Wenters) paerdeken
|peerde
|-
|kind
|kind
|kindje of (Wenters) kindeken
|kinder
|-
|hook
|haak
|höäkske
|höäke
|-
|ko
|koe
|
|beeste
|-
|gedien
|gordijn
|gedienken/gedientjen
|gediene/gedienen
|}

Et meervold van woorden dee-t endegt op -oad: -öä

{| {{prettytable}} width="60%"
|- style="background: #efefef;"
! width="15%" |Normale vorm
! width="15%" |(Nederlands)
! width="30%" |Meervold
|-
|kammeroad
|kameraad
|kammeröä
|-
|droad
|draad
|dröä
|-
|}


{{Nedersaksische taalwiezers}}

{{DEFAULTSORT:Achterhooksen Taalwiezer}}
[[Kattegerie:Achterhooks artikel]]
[[Kattegerie:Achterhooks|Taalwiezer]]
[[Kattegerie:Taalwiezers]]
