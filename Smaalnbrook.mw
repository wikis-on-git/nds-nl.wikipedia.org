[[Ofbeelding:Landgoed Smalenbroek.jpg|200px|thumb|right|Viever öp t laandgood.]]
[[Ofbeelding:Bruninksbeek, Smalenbroek, Enschede, facing west.jpg|200px|thumb|right|De Bruninksbekke.]]
t '''Smaalnbrook''' is n landgood van önnevear 85 ha. ten zuudn van [[Eanske]].

t Smaalnbrook leg öp n zuudflaank van de [[stuwwal|stuwwalle]] [[Oldnzel]]-[[Eanske]]. t Bestoan a in [[1346]] as laandgood van Gerhardus van de Heuven. De boerderiej öp t laandgood kömp oet n 18n joarhönnerd en is n rieksmonument. De textielfemilie Ter Kuil kriegn t laandgood in zin bezit en loatn d'r öp t end van n 19n joarhönnerd an n park met viever en laann deur n laandskopsarkitekt anlegn. De grötte [[sequoia]] öp t laandgood is ok in disse periood plänt.

De monumenteale boerderiej hef nen kommieznkammer, ne herinnige an n tied det smokkelöar öar smokkelwoar van en noar [[Duutslaand]] brachn.

t Laandgood is vriej toogänklik en is seends [[1979]] in t bezit van [[Landschop Overijssel]], de't behear oawer t terreain hef. n Villa en de boerderiej bint nöch immer in partikulier bezit. Öp n boln es wör [[rouw]] verbaawd.

De [[Bruninksbekke]] öntspröng in t gebeed en ström noar de [[Brookheurnerbekke]].

[[Kategorie:Tweants artikel]]
[[Kategorie:Netuurgebied in Oaveriessel]]
[[Kategorie:Woater in Eanske]]
[[Kategorie:Eanske]]
