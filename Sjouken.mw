Den '''Sjouken''' ([[Latien]]: ''Chauci'') waren nen [[Germoanen|Germoansen]] stamme in et Noord-Duutsen gebeed tussen den [[Eems]] en den [[Elbe]]. In et beginne waren zi-j bondgenot van den Romienen en leaverden zi-j hulptröppen an [[Germanicus]] in zien veldtochte teggen Arminius. Dit blek neet allenig uut historiesen bronnen, moar ok uut vondsten uut nen ruuterkamp op den [[Hunnerbarg]] bi-j [[Nimwaege]].

Later ([[47]] noa Chr.), noa den opstaand van den [[Freezen]] ([[19]] n.Chr.), undernamen zie under leiding van den [[Cananefoaten|Caninefoat]] Gannascus invallen in [[Germania Inferior]] en plunderden den kusten van [[Gallia Belgica]]. [[Corbulo]] probierden Gannascus te vermoorden deur nen tröppe kriegers noar den Groot Chauken te loaten goan, moar dit leidden tot groten ophef under den Chauken. [[Claudius (keizer)|Claudius]] verboad doarop, rap en good, Corbulo wieter kriegs tochten te undernemmen in Germania Transrhenanum, angezeen 'n ni-jen opstaand anemmelek was.

In 58 n. Chr. verdreaven den Sjouken hun noaberstam den [[Ampsivoaren|Ampsivari-jers]] uut et gebeed van den Eemsmunding.  

Tiedens den [[Opstaand van den Batoaven]] was "ene van den vurigsten [[cohort]]en" woarop Civilis kan bouwen soamen-esteld uut [[Freezen]] en Sjouken en eleagerd in [[Tolbiacum]] ([[Zülpich]], bi-j Köln). Dizzen eenheid wöd echter deur den inwonners drunken evoerd, woarnoa hun underkommen in braand wöd estokken. Ok zonden den Chauken [[Julius Civilis]] verstarking, zunder dat dit wier deurslaggeavend was.

Den [[Angrivariërs]] zollen later nen deelstamme van den Sjouken ewödden wean. In den veerden eeuwe noa Chr. wödden den Sjouken zelf nen deelstamme van den [[Saksen (volk)|Saksen]].

==Bronnen==
[[Claudius Ptolemaeus]], ''Geographia'' II.10.<br>
[[Publius Cornelius Tacitus]], ''Annales'' I-II.<br>
[[Publius Cornelius Tacitus]], ''Historiae'' IV-V.

{{Germoanen}}

[[Kattegerie:Geschiedenis]]
[[Kattegerie:Germoans vôlk]]
[[Kattegerie:Achterhooks_artikel]]

[[ca:Caucs]]
[[cs:Chaukové]]
[[da:Chauker]]
[[de:Chauken]]
[[en:Chauci]]
[[fr:Chauques]]
[[fy:Sjauken]]
[[gl:Chauci]]
[[hu:Chaucusok]]
[[it:Cauci]]
[[nds:Chauken]]
[[nl:Chauken]]
[[pl:Chaukowie]]
[[sv:Chauker]]
