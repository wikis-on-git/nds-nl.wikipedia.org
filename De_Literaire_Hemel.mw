'''De Literaire Hemel''' is een in 2001 operichte stichting die as doel hef meertalige literaire activiteiten te bevördern. In de periode oktober töt mei holdt de stichting zeuven bijienkomsten in kefee De Amer in [[Aomen]], körtbij [[Assen]] in de pervincie [[Drenthe]].

Oner de name 'De Literaire Hemel' wördt alle tweede vrijdagaovends van de maond andacht besteed an [[Nedersaksisch|Nedersaksische]] en [[Nederlaands|Nederlaandse]] literatuur. Der bint vraoggesprekken mit schrievers aover heur wark, schrievers leest veur en nao ofloop signeert ze.

In de rubriek 'Hemel of Hel' wördt herinneringen opehaald an een wegeraakte schriever. In 't boekenrek is 't wark van de schrievers te kriegen. Der  wördt instrumentale live-meziek espeuld op de bijienkomsten.

Per 1 jannewaori 2016 bestiet 't bestuur uut:
*[[Jan Harbers]] (veurzitter)
*Jolet Dingen-de Vries (sikketaoris)
*Joep Brinkman (penningmeister)
*Nicolette Leenstra (lid van 't bestuur)
*Annette Timmer (lid van 't bestuur)

Programmamaker [[Albert Haar]] gef advies an 't bestuur.

==Uutgaonde verwiezing==
*[https://www.literairehemel.nl/index.php Webstee van De Literaire Hemel]

{{Dia|Dit stok is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Drèents]]
[[Kategorie:Nedersaksiese kultuur]]
[[Kategorie:Nedersaksiese schrieveri'je]]
