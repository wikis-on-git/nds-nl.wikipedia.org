Den '''Republeek der Zeaven Vereanigden Nederlaanden''' ([[Latien]]: ''Belgica Foederata'') was den name van den [[republeek]] dee in [[1588]] is uut-eroopen tiedens den [[Tachtigjoarigen Oorlog]] op et groandgebeed van wat vandage zon betjen [[Nederlaand]] is. Dizzen kleinen republeek verwarf in den 17den eeuwe ([[Golden Eeuwe]]) groten politeeken, moar veural geldeleken machte. Zi-j spölden ruumen tied nen heufdrolle op et wealdtoneel. Et ende kwam mit den inval van den [[Frankriek|Fraansen]] tröppen in [[1794]]/[[1795]], al was den neergäng al langen tied doarveur an-evangen.

==Verbaand==
Opmarkelek in den kleinen Republeek - dee nooit meer dan 2,5 miljoon inwonners bevatten - was et unmundige sloagen van den Nederlaandsen handel oaver den gehelen weald ([[Vereenigde Oostindische Compagnie|VOC]] en [[WIC]]), den groten kriegs oaverwiningen teggenoaver woarschienlek veul starkeren machten zoas [[Spanje]] en [[Engelaand]] en den veroavering van [[Nederlaands-Indië|Indië]] (Indonesie), den unmundigen vlote (mit 2 doezend skeepn groter dan dee van Engelaand en Frankriek bi-j mekaar), en den nooit oavertroffen bleuj van skilderkunste ([[Rembrandt van Rijn|Rembrandt]] en veule aanderen) en wettenschappen ([[Hugo de Groot]] enzowieters) soamen goand mit groten geesteleken vri-jheid.

Noa den ofsluuting van den Schelde in [[1585]], vestigden veul stedelingen uut den Zuudeleken Nederlaanden zich veurnoamelek in [[Amsterdam]], [[Middelburg (gemeente)]], [[Leiden]] en [[Haarlem]]. In [[Amsterdam]] en [[Middelburg (gemeente)]] sprak nen darden van den bevölking in dee tied mit nen Antwarpsen tongvalle. In Leiden en Haarlem wöd, in verbaand mit den loakenindustrie, ok veul West-Vloams esprokken. Noast den groten instreum van Zuud-Nederlaanders was doar sproake van nen ungeheurden verhuuzing, uut u.a. Westfoalen, woardeur in et beginne van den 17den eeuwe, één darde van den bewonners uut den Zuudeleken Nederlaanden kwam of van buutenlaandsen ofkumst was. In wat steedn zoas [[Leiden]] was dat op nen bepoalden tied zelfs ruum de helfte van alle inwonners. Den groten bleuj van den Noordeleken Nederlaanden was begonnen.

Tussen [[1525]] en [[1675]] steg den stedeleken bevölking van den Noordeleken Nederlaanden van 300.000 tot 815.000. Den grootsten steedn (boaven 25.000 inwonners) waren in [[1675]]: [[Amsterdam]] (ruum 200.000), [[Leiden]] (rundumme 65.000), [[Rotterdam]] (rundumme 45.000), [[Haarlem]] (rundumme 37.000), [[Middelburg (gemeente)]] (ruum 27.000) en [[Utrecht (stad)|Utrecht]] (ruum 25.000).

Tussen [[1514]] en [[1680]] greujden den bevölking van et gewest [[Hollaand]] van rundumme 275.000 noar 883.000 leu, woarvan de meesten in den 19 steedn. In den eeuwe doarop nam den bevölking doarnoa langzoam of tot rundumme 783.000 (rundumme et joar [[1750]] ehoald, doarnoa vaste tot et ende van den 18den eeuwe). In den tied tot [[1800]] was doar ok sproake van nen starfte-oaverschot van rundumme 800.000 leu en verhuusden boavendien 250.000 leu noar et buutenlaand. Bereakend is dat orundumme 1,4 miljoon leu in dee tied noar den steedn bunt etrokken, woarvan 1,2 miljoon deur [[verhuuzing]].<ref>''Immigranten in Hollaand 1600-1800. Nen kwantitatieve benadering.'', Centrum veur den Geskiednis van Migranten, Amsterdam 2002</ref>

==Toostaand==
Den zeaven Nederlaanden waren de gewesten dee dele uutmaakten van den Republeek: [[Groafschap Hollaand|Hollaand]], [[Groafschap Zeelaand|Zeelaand]], [[Heerlijkheid Grunnen|Grunnen]], [[Heerlijkheid Utrecht|Utrecht]], [[Frieslaand]], [[Gelre|Gelderlaand]] en [[Heerlijkheid Ovaeriessel|Oaveriessel]]. [[Laandschop Drenthe|Drenthe]] was ok enen gewest mit nen eigen [[Stoaten]]vergoadering, moar had geen stemrechte in den [[Stoaten-Generoal van den Nederlaanden|Stoaten-Generoal]].

Vanof [[1648]] ([[Vrede van Münster]]) heurden ok dele van [[Groafschap Vloanderen|Vloanderen]] ([[Stoats-Vloanderen]]) en [[Hartogdom Broabant|Broabant]] ([[Stoats-Broabant]]) en [[Oavermaas]] ([[Stoats-Limburg]]) bi-j den Republeek. Et gebeed rundumme [[Venlo (stad)|Venlo]] was tot [[1590]] in hende van den Republeek en vanof [[1715]] officieel bi-j den Republeek (as [[Stoats-Opper-Gelre]]). [[Tweeherigheid van Maastricht|Maastricht]] had ok nen biezonder statuut. Al dizzen gebeeden hadden neet den stoatus van nen zelfstaandig gewest en wödden deur den Stoaten-Generoal as [[generoaliteitslaanden]] bestuurd.

Den Republeek was nen vri-j lössen [[confederatie]] ([[stoatenbond]]) van 7 proveensies, dee elk nen gans wietgoanden [[autonomie]] hadden. Binnen dizzen proveensies genoaten op hun beurte wier den steedn (en zeker dee wat groteren steedn) nen gans wietgoanden moate van zelfbestuur.
Het was an den ene kante den [[stadholder]], dee as [[Kapitein-Generoal|kapitein-generoal]] (opperbevelhebber) van den striedkrachten optreaden, en an dee andere kante gans oaverheersenden ploatse van et gewest [[Hollaand]] (dat veur rundumme 60% van den stoatsinkomsten verantweurdelek was), dee enige moate van politeeken soamenhang verzeakerden. Noa Hollaand was Zeelaand mit [[Middelburg]] den - tot et darden kwart van den 17den eeuwe - noa [[Amsterdam]] grootsten handels- en haavnstad van den Republeek, et belangrieksten handelsgewest.

==Ontstoan van den Republeek==
[[Ofbeelding:Seven United Netherlands Janssonius 1658.jpg|thumb|200px|left|Oaverzichtskeerte van den Republeek, van [[Joannes Janssonius]]; uit zien verzoameling ''Belgii Foederati Nova Descriptio'', uut-egoaven in [[Amsterdam]] in [[1658]]]]

Vanof [[1568]] kwamen den Nederlaanden in [[Stoatsen parti-j|opstaand]] teggen et bestuur van [[Filips II van Spanje|Filips II]], en in et biezunder teggen den invoering van den Tienden Penning (nen belastingmoatregel) en den strafmoatregelen dee den hartog van Alva nam teggen ketters. Et verzet teggen dizzen belastingmoatregel deent wal as nen belangriek underdele te wödden ezeen veur et ontstoan van den opstaand teggen den Spoansen oaverheersing. Et was gebruukelek dat nen könning belasting heef deu nen bede of verzook. Alva echter, voerden dizzen ni-jen belastingmoatregel in veur de hele Nederlaanden. Veural den [[Tienden Penning]] vereurzoakten nen zwoaren trögval veur den starken ploatse van Nederlaand as handelsnoatie. Dit alles leaverden wieteren braandstof veur den opstaand. Dizzen opstaand ging later den [[Tachtigjoarigen Oorlog]] heten. Anvankelek droogen zowal katholeeken as hervormden edelleu den opstaand, moar dizen kreg goandeweg meer nen uutstroaling van nen [[protestantisme|protestantsen]] opstaand teggen et [[papisme|papisties]] ([[rooms-katholiek|katholeeken]]) [[Spanje]] net as katholeeke Nederlaanders.

Deur onderlingen verdealdheid splitsten den Nederlaanden zich in gewesten dee den opstaand steunden en gewesten dee den Spoanse könning ([[Filips II van Spanje|Filips II]]) steunden. In [[1579]] tekkenden wat noordeleken gewesten den [[Unie van Utrecht]], woarin zi-j ofsproaken gezoamenlek in opstaand teggen den Spoansen oaverheersing te kommen. Den Unie van Utrecht wierd op [[26 juli]] [[1581]] (volgens wat bronnen [[22 juli]] 1581) gevolgd deur den ''[[Acte van Verloatinghe]]'', woarin den verskillenden gewesten zich formeel unafhänkelek verkloarden. Ok den meesten Vloamsen en Broabantsen steedn slotten zich doarbi-j an, moar wödden wat joaren later deur den Spanjoarden heroaverd.

Anvankelek zochten den Nederlaanden buutenlaandsen [[laandvoogd]]en um et bestuur op zich te nemmen. Den inmenging van den Fraansen [[Frans van Anjou|hartog van Anjou]] en wat joaren later den Engelsen [[Robert Dudley|grave van Leicester]] kenden neet nen gooden aflöp, veural weagens bevoogdheid zaoken, dee veurtkwamen uut et feit dat den Stoaten-Generoal eigenlek allenig nen boogbeeld van rechtmoatigheid wollen hebben, zunder den eigenleken machte uut hende te geaven. De Stoaten-Generoal beslotten doarumme in [[1588]], dree joar noa den valle van Antwarpen, et laand zèlf te goan bestuurn. Den Republeek der Zeaven Vereanigden Nederlaanden, ofwal den Republeek, was geboarn. Et ofzweren van den hoogsten vörst Filips II kon dan ook as beginpunte duudelek umskreven wödden.

Bi-j den [[Vrede van Münster]] wöd den ni-jen Republeek officieel erkend as zelfstaandigen noatie.

==Den Republeek in oorlog==

{{begin}}

==Benoamingen==
Gebruikelijke namen voor de Republiek der Verenigde Nederlanden:
* den Republeek
* Republeek der Vereanigden Nederlaanden
* Republeek der Vereanigden Proveensien
* Republeek der Zeaven Proveensien
* Republeek der Zeaven Vereanigden Nederlaanden
* Republeek der Zeaven Vereanigden Proveensien
* den Vereanigden Proveensien
* den Vereanigden Gewesten
* den Zeaven Vereanigden Gewesten

==Wieter leazen==
* [[Jonathan Israel|J. I. Israel]]: ''The Dutch Republic, Its Rise, Greatness, and Fall 1477-1806'', Oxford University Press, New York 1995, ISBN|0198730721(gebonden), ISBN|0198207344 (paperback) 
* [[Jonathan Israel|J. I. Israel]]: *''De Republiek, 1477-1806'', ISBN|9051942214

== Uutgoande verwiezingen ==
* [http://www.cultuurwijzer.nl/www.cultuurwijs.nl/nwc.rijksmuseumamsterdam/cultuurwijs.nl/i000239.html Republeek der Zeaven Vereanigden Nederlaanden]

==Rifferenties==
<references />

[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Nederlaand]]
[[Kattegerie:Tachtigjoarigen Oorlog]]

[[af:Republiek van die Sewe Verenigde Nederlande]]
[[ar:جمهورية هولندا]]
[[bg:Република Съединени провинции]]
[[ca:Províncies Unides]]
[[cs:Republika spojených nizozemských provincií]]
[[da:Forenede Nederlande]]
[[de:Republik der Sieben Vereinigten Provinzen]]
[[en:Dutch Republic]]
[[es:Provincias Unidas]]
[[et:Hollandi Vabariik]]
[[fi:Yhdistyneet provinssit]]
[[fr:Provinces-Unies]]
[[fy:Republyk fan de Sân Feriene Nederlannen]]
[[gl:Provincias Unidas]]
[[he:הרפובליקה ההולנדית]]
[[it:Repubblica delle Sette Province Unite]]
[[ja:ネーデルラント連邦共和国]]
[[ko:네덜란드 공화국]]
[[la:Res Publica Coniunctarum Provinciarum]]
[[ms:Republik Belanda]]
[[nl:Republiek der Zeven Verenigde Nederlanden]]
[[nn:Dei sameinte Nederlanda]]
[[no:De forente Nederlandene]]
[[pl:Republika Zjednoczonych Prowincji]]
[[pt:República das Sete Províncias Unidas dos Países Baixos]]
[[ro:Provinciile Unite]]
[[ru:Республика Соединённых провинций]]
[[sk:Republika siedmich spojených provincií]]
[[sv:Nederländernas historia#Republiken Förenade Nederländerna (1581-1795)]]
[[vls:Republiek der Zeevn Verenigde Provinciën]]
[[zh:荷蘭共和國]]
