De '''Republiek der Zeuven Vereanegde Nederlanden''' ([[Latien]]: ''Belgica Foederata'') was den name van de [[republiek]] dee in [[1588]] is uut-eropen tiedens den [[Tachtigjoarigen Oorlog]] op et groandgebeed van wat vandage zon betjen [[Nederlaand]] is. Dizze kleine republiek verweerf in de 17de eeuwe ([[Golden Eeuwe]]) grote poletieken, moar veural geldeleken macht. Zi-j spölden rume tied ne heufdrolle op et wealdtoneel. Et ende kwam mit den inval van de [[Frankriek|Franse]] tröppe in [[1794]]/[[1795]], al was den neergäng al lange tied doarveur an-evangen.

== Verbaand ==
Opmarkelek in de kleine Republiek - dee nooit meer as 2,5 miljoon inwonners bevatten - was et unmundige slagen van den Nederlaandsen handel oaver de hele weald ([[VOK]] en [[WIC]]), de grote kriegsoaverwiningen teggenoaver woarschienlek veul starkere machten zoas [[Spanje]] en [[Engelaand]] en de veroavering van [[Nederlaands-Indië|Indië]] (Indonesie), den unmundeg groten vloot (mit 2 doezend skeape groter as dee van Engelaand en Frankriek bi-j mekare), en den nooit oavertroffen bleuj van skilderkunst ([[Rembrandt van Rijn|Rembrandt]] en völle aanderen) en wettenschappen ([[Hugo de Groot]] enzowieters) samengoand mit grote geesteleke vri-jheid.

Noa de ofsluuting van den Schelde in [[1585]], vestigden völle steadelingen uut de Zudeleke Nederlaanden zich veurnoamelek in [[Amsterdam]], [[Middelburg (gemeente)]], [[Leiden]] en [[Hoarlem]]. In [[Amsterdam]] en [[Middelburg (gemeente)]] sprak n daarde van de bevölking in dee tied mit nen Antwarpsen tongval. In Leiden en Hoarlem wodden, in verbaand mit de lakenindustrie, ok völle West-Vloams esprokken. Noast den groten instreum van Zuud-Nederlaanders was der sproake van ne ungeheurde verhuzing, uut u.a. Westfalen, woardeur in et beginne van de 17de eeuwe, één darde van de bewonners uut de Zudeleke Nederlaanden kwam of van buutenlaandse ofkumst was. In wat steadn zoas [[Leiden]] was dat op ne bepoalde tied zelfs ruum de helfte van alle inwonners. Den groten bleuj van de Noordeleke Nederlaanden was begonnen.

Tussen [[1525]] en [[1675]] steg de stedeleke bevölking van de Noordeleke Nederlaanden van 300.000 tot 815.000. De grootste steadn (boaven 25.000 inwonners) waren in [[1675]]: [[Amsterdam]] (ruum 200.000), [[Leiden]] (rundumme 65.000), [[Rötterdaam (stad)|Rotterdam]] (rundumme 45.000), [[Hoarlem]] (rundumme 37.000), [[Middelburg (gemeente)]] (ruum 27.000) en [[Utrecht (stad)|Utrecht]] (ruum 25.000).

Tussen [[1514]] en [[1680]] greujden de bevölking van et gewest [[Hollaand]] van rundumme 275.000 noar 883.000 leu, woarvan de meesten in de 19 steadn. In de eeuwe doarop nam de bevölking langzaam of tot rundumme 783.000 (rundumme et joar [[1750]], doarnoa vaste tot et ende van de 18de eeuwe). In de tied tot [[1800]] was der ok sproake van n starfte-oaverschot van rundumme 800.000 leu en verhuusden doar boavenop 250.000 leu noar et butenlaand. Bereakend is dat rundumme 1,4 miljoon leu in dee tied noar de steadn bunt etrokken, woarvan 1,2 miljoon deur [[verhuzing]].<ref>''Immigranten in Hollaand 1600-1800. Ne kwantitatieve benadering.'', Centrum veur de Geskiednis van Migranten, Amsterdam 2002</ref>

== Toostaand ==
De zeuven Nederlaanden waren de gewesten dee-t deel uutmaken van de Republiek: [[Groafschap Hollaand|Hollaand]], [[Groafschap Zeelaand|Zeelaand]], [[Heerlekheid Grunnen|Grunnen]], [[Heerlekheid Utrecht|Utrecht]], [[Frieslaand]], [[Gelre|Gelderlaand]] en [[Heerlekheid Ovaeriessel|Oaveriessel]]. [[Laandschop Drenthe|Drenthe]] was ok n gewest mit ne eigen [[Stoaten]]vergoadering, moar had gin stemrecht in de [[Stoaten-Generoal van de Nederlaanden|Stoaten-Generoal]].

Vanof [[1648]] ([[Vrea van Münster]]) heurden ok delen van [[Groafschap Vloanderen|Vloanderen]] ([[Stoats-Vloanderen]]) en [[Hartogdom Broabant|Broabant]] ([[Stoats-Broabant]]) en [[Oavermaas]] ([[Stoats-Limburg]]) bi-j de Republiek. Et gebeed rundumme [[Venlo (stad)|Venlo]] was tot [[1590]] in hende van de Republiek en vanof [[1715]] officieel bi-j de Republiek (as [[Stoats-Opper-Gelre]]). [[Tweeheregheid van Maastricht|Maastricht]] had ok n bi-jzunder statuut. Al dizze gebeden hadden neet den stoatus van n zelfstaandig gewest en wödden deur de Stoaten-Generoal as [[generoaliteitslaanden]] bestuurd.

De Republiek was ne vri-j lösse [[konfederatie]] ([[stoatenbond]]) van 7 previnsies, dee elk ne gans wietgoande [[autonomie]] hadden. Binnen dizze previnsies genoaten op eure beurte wier de steadn (en zeker de wat grotere steadn) ne gans wietgoanden moate van zelfbestuur.
Het was an de ene kante den [[stadholder]], den as [[Kapitein-Generoal|kapitein-generoal]] (opperbevelhebber) van de striedkrachten optreaden, en an de andere kante de gans oaverheersende plaatse van et gewest [[Hollaand]] (dat veur rundumme 60% van de stoatsinkomsten verantweurdelek was), dee enige moate van politeeken soamenhang verzeakerden. Noa Hollaand was Zeelaand mit [[Middelburg]] de - tot et daarde kwart van de 17den eeuwe - noa [[Amsterdam]] grootste handels- en haavnstad van de Republiek, et belangrieksten handelsgewest.

== Ontstoan van de Republeek ==
[[Ofbeelding:Seven United Netherlands Janssonius 1658.jpg|thumb|200px|left|Oaverzichtskaarte van de Republiek, van [[Joannes Janssonius]]; uit ziene verzameling ''Belgii Foederati Nova Descriptio'', uut-egevven in [[Amsterdam]] in [[1658]]]]

Vanof [[1568]] kwamen de Nederlaanden in [[Stoatse parti-j|opstaand]] teggen et bestuur van [[Filips II van Spanje|Filips II]], en in et biezunder teggen de invoering van den Tienden Penning (nen belastingmoatregel) en de strafmoatregelen dee den hartog van Alva nam teggen ketters. Et verzet teggen dizzen belastingmoatregel deent wal as n belangriek underdeel te wödden ezeen veur et ontstoan van den opstaand teggen de Spaanse oaverheersing. Et was gebrukelek dat nen könning belasting heef deur nen beade of verzeuk, moar Alva voerden dizzen ni-jen belastingmoatregel in veur de hele Nederlaanden. Veural den [[Tienden Penning]] vereurzoakten nen zwoaren trögval veur de starke plaatse van Nederlaand as handelsnatie. Dit alles leaverden wieteren braandstof veur den opstaand. Dizzen opstaand ging later den [[Tachtigjoarigen Oorlog]] heten. Anvankelek drogen zowal kattelieke as hervormde edelleu den opstaand, moar dizzen kreg goandeweg meer ne uutstroaling van nen [[protestantisme|prottestantsen]] opstaand teggen et [[papisme|papisties]] ([[rooms-katholiek|kattelieke]]) [[Spanje]] net as kattelieke Nederlaanders.

Deur onderlinge verdealdheid splitsen de Nederlanden zich in gewesten dee den opstaand steunden en gewesten dee den Spaansen könning ([[Filips II van Spanje|Filips II]]) steunden. In [[1579]] tekkenden wat noordeleke gewesten de [[Unie van Utrecht]], woarin zi-j ofsproaken gezamelek in opstaand teggen de Spaanse oaverheersing te kommen. De Unie van Utrecht wierd op [[26 juli]] [[1581]] (volgens wat bronnen [[22 juli]] 1581) evolgd deur de ''[[Akte van Verloatinghe]]'', woarin de verskillende gewesten zich formeel unafhänkelek verkloarden. Ok de meeste Vloamse en Broabantse steedn slotten zich doarbi-j an, moar wödden wat joaren later deur de Spanjoarden heroaverd.

Anvankelek zochten de Nederlaanden butenlandse [[laandvoogd]]en um et bestuur op zich te nemmen. De inmenging van den Fransen [[Frans van Anjou|hartog van Anjou]] en wat joaren later den Engelsen [[Robert Dudley|graaf van Leicester]] kenden neet nen gooden aflöp, veural weagens bevoogdheid zaken, dee veurtkwamen uut et feit dat de Stoaten-Generoal eigenlek alleneg nen boogbeeld van rechtmoategheid wollen hebben, zunder den eigenleken macht uut hende te geaven. De Stoaten-Generoal beslotten doarumme in [[1588]], dree joar noa den val van Antwarpen, et laand zèlf te goan bestuurn. De Republiek der Zeuven Vereanigde Nederlaanden, ofwal de Republiek, was geboarn. Et ofzweren van den hoogsten vörst Filips II kon dan ook as beginpunte duudelek umskreven wödden.

Bi-j de [[Vrea van Münster]] wodden den ni-je Republiek officieel erkend as zelfstandege natie.

== Benamingen ==
Gebruikeleke namen voor de Republiek der Vereanegde Nederlanden:
* de Republiek
* Republiek der Vereanegde Nederlanden
* Republiek der Vereanegde Previnsien
* Republiek der Zeuven Previnsien
* Republiek der Zeuven Vereanegde Nederlanden
* Republiek der Zeuven Vereanegde Previnsien
* de Vereanegde Previnsien
* de Vereanegde Gewesten
* de Zeuven Vereanigde Gewesten

== Wieter leazen ==
* [[Jonathan Israel|J. I. Israel]]: ''The Dutch Republic, Its Rise, Greatness, and Fall 1477-1806'', Oxford University Press, New York 1995, ISBN|0198730721(gebonden), ISBN|0198207344 (paperback) 
* [[Jonathan Israel|J. I. Israel]]: *''De Republiek, 1477-1806'', ISBN|9051942214

== Uutgoande verwiezingen ==
* [http://www.cultuurwijzer.nl/www.cultuurwijs.nl/nwc.rijksmuseumamsterdam/cultuurwijs.nl/i000239.html www.cultuurwijzer.nl, Republiek der Zeuven Vereanegde Nederlanden]

== Rifferenties ==
<references />

[[Kattegerie:Achterhooks artikel]]
[[Kattegerie:Tachtigjoarigen Oorlog]]

[[af:Republiek van die Sewe Verenigde Nederlande]]
[[ar:جمهورية هولندا]]
[[bg:Република Съединени провинции]]
[[ca:Províncies Unides]]
[[cs:Spojené provincie nizozemské]]
[[da:Forenede Nederlande]]
[[de:Republik der Sieben Vereinigten Provinzen]]
[[en:Dutch Republic]]
[[eo:Respubliko de la Sep Unuiĝintaj Provincoj]]
[[es:Provincias Unidas de los Países Bajos]]
[[et:Hollandi Vabariik]]
[[fi:Yhdistyneet provinssit]]
[[fr:Provinces-Unies]]
[[fy:Republyk fan de Sân Feriene Nederlannen]]
[[gl:Provincias Unidas]]
[[he:הרפובליקה ההולנדית]]
[[it:Repubblica delle Sette Province Unite]]
[[ja:ネーデルラント連邦共和国]]
[[ko:네덜란드 공화국]]
[[la:Res Publica Coniunctarum Provinciarum]]
[[lb:Republik vun de Siwe Vereenegte Provënzen]]
[[mk:Холандска Република]]
[[ms:Republik Belanda]]
[[nl:Republiek der Zeven Verenigde Nederlanden]]
[[nn:Dei sameinte Nederlanda]]
[[no:De forente Nederlandene]]
[[pl:Republika Zjednoczonych Prowincji]]
[[pt:República das Sete Províncias Unidas dos Países Baixos]]
[[ro:Provinciile Unite]]
[[ru:Республика Соединённых провинций]]
[[sk:Republika siedmich spojených provincií]]
[[sv:Nederländernas historia#Republiken Förenade Nederländerna (1581-1795)]]
[[th:สาธารณรัฐดัตช์]]
[[uk:Республіка Об'єднаних провінцій]]
[[vls:Republiek der Zeevn Verenigde Provinciën]]
[[zh:荷蘭共和國]]
