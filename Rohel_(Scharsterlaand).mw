[[Ofbeelding:Map NL Skarsterlân Reahel.png|thumb|250px|De ligging van Rohel]]
'''Rohel''' ([[Fries]]: ''Reahel'') is een dörp in de gemiente [[Scharsterlaand]] in de [[Nederlaand|Nederlaanse]] perveensie [[Frieslaand]]. Et leit in et noordoosten van et [[Tjeukemeer]] en had in [[2004]] omdebi'j de 230 inwoners.

De naeme stamt van de bodem die hier iets rooier is as op aandere plakken in de omkrieten van Rohel; "hel" zol verwiezen naor "heugte", of juust naor "hol", leegte. Een aandere verklaoring hangt saemen mit een legende over et ontstaon van et Tjeukemeer, hier zol ooit een bos staon hebben dat ofbraand is. De vuurgloed van et branende vene (en bos) zol de naeme "rooie hel" verklaoren.

Tiedens de [[Tweede Wereldoorlog]] zat d'r in Rohel een deurgangskamp veur [[joden]], veur de oorlog woonde d'r warklozen in dit kamp die mit de ofgreving van et vene an et wark zet wodden. Nao de oorlog wodde dit kamp bruukt veur [[KNIL]]-militairen ([[Molukker]]s). De plaetselike bevolking nuumde et kamp nao de oorlog et [[Ambonezen]]-kamp.

Nao de oorlog wodde d'r een voetbalverieniging opricht en d'r wodde speuld kotbi'j et kamp, d'r wodden ok vule bewoners van et "Ambonezen-kamp" lid van disse voetbalverieniging. De naeme van disse voetbalverieniging is nog altied "De Wite Peal" (de witte paol), mar zit inmiddels in [[Sint Jehannesga]].

Vrogger had Rohel een karkien mit een karkhof, mar die is in et Tjeukemeer verdwenen. Ie kunnen de grafstienen nog wel vulen op de bodem van et meer.

In Rohel hej' meerdere campings, d'r is een tuuncentrum en d'r is een straantien an et Tjeukemeer.

<gallery>
Ofbeelding:Vierhuis (Rohel) 04m.JPG|Bod bi'j [[Vierhuus]], dat onder Rohel vaalt.
</gallery>

{{coordinate|NS=52/55/3/N|EW=5/49/54/E|article=/|type=city|region=NL-FR}}

[[Kattegerie:Stellingwarfs_artikel]]
[[Kattegerie:Plak in Frieslaand]]

[[en:Rohel]]
[[fr:Rohel (Skarsterlân)]]
[[fy:Reahel (Skarsterlân)]]
[[nl:Rohel (Skarsterlân)]]
