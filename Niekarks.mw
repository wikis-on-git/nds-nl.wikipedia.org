[[Bestaand:LocatieNijkerk.png|thumb|250px|Kaort van t Niekarkse dialektgebied]] 
t '''Niekarks''' is n [[West-Veluws]] en [[Nedersaksies]] [[dialekt]] dat espreuken wort in de gemeente [[Niekark]], in de [[Nederlaand|Nederlandse]] provinsie [[Gelderlaand|Gelderland]]. t Niekarks is stark verwant an dialekten as t [[Putters]], [[Barrevelds]], [[Armeloos]] en t [[Harderwieks]]. t Niekarks ku'j beschrieven as n Nedersaksies dialekt mar wel mit n bonk [[Nederfrankies]]e invleujen.

==Kenmarken==
As je naor t Nedersaksiese taolgebied kieken zie'j dat t Niekarks aordig zujelik leit, de [[Utrechts-Alblasserweerds|Utrechtse]], [[Hollaans (dialekt)|Hollandse]] en [[Betuws]]e invleud is daor dan ok wat groter as in de are dialekten. 

Taolkundig ezien leit t Niekarks meer tegen t Barrevelds en t Putters an mar t het ok wat weg van t [[Bunsjoots|Bunschoots]], zo heur je in sommige gevallen in t Niekarks ''-tsje'' of ''-sje'' as uutgang van verkleinwoorden in plaots van ''-tje{{small()|n}}'' of ''-je{{small()|n}}'' zo as in de wat noordeliker elegen dialekten (vergeliek t Bunschootse ''appeltsie'' mit t Niekarkse ''appeltsje'' en t noordelikere ''appeltjen'') en t woord ''ootje'' of ''ootjie'' dat alleen veurkomt in de umgeving van Niekark, Bunschoten en Putten. 

Je zien der ok verschiensels die'j in de meeste are dialekten niet (meer) terugzien, zo as de ''oe'', waor de meeste Veluwse dialekten n ''o'' hen, bieveurbeeld in woorden as ''oenweer'', ''oender'', ''hoend'', dit verschiensel komt ok veur in de umgeving van [[Barreveld (daarp)|Barreveld]] en in n bepaold gedeelte van [[Putten]]. 

De ''sj''-klank is aordig lang an-ebleven as je t vergelieken mit de rest van t Veluwse taolgebied (tot roend [[1950]]), je heuren t noen nog in [[Niekarkerveen]], [[Holkerveen]] en bie de ouwere minsen.

==Muziek==
Der wort ok ezungen in t Niekarker dialekt. De muziekgroep [[Ritn Ditn]] treet op op verschillende festivals, schuurfeesten, tentfeesten en ze hen in t veurprogramma estaon van oender andere [[Bökkers]] (bänd uut [[Heino (Roalte)|Heino]]), [[BZB]] en [[Mooi Wark]]. Ok hen ze n eigen [[cd]] uutebrocht mit verschillende [[rock|boererocknummers]].

==Schrieverie==
Der is ok n dialektboek uutebrocht over t Niekarks: ''<nowiki>'</nowiki>t Niekarks: umgangstaol, uutdrukkinge en gezegdes'', hierin staot n lange alfabetiese woordeliest mit typies Niekarkse dialektwoorden, uutdrukkingen en gezegdes. De boeken ''Ezelsoren'' en ''Verhoale in et Veluws dialect'' van Aalbert van der Horst (ok wel bekend as: ''Ab uut [[Appel]]'') is ok eschreven in t Niekarks. t Niekarkse dialekt wort veerder nog gebruukt in t [[Woordenboek van de Gelderse Dialecten]] (WGD) dat uutebrocht is deur de [[Iesselakkedemie|Iesselakademie]].

Veur n koppel Niekarkse dialektwoorden en uutdrukkingen ku'j t best effen kieken bie t artikel [[Veluwse taalwiezer]]. 

==Niekarks tellen==
{|
! Siefer
! Niekarks
|-
| 1
| een
|-
| 2
| twee
|-
| 3
| dree
|-
| 4
| vier
|-
| 5
| vuuf
|-
| 6
| zes
|-
| 7
| zeuven
|-
| 8
| acht
|-
| 9
| negen
|-
| 10
| tien
|}

==Uutgaonde verwiezingen==
*[http://ritnditn.nl/ Ritn Ditn]

{{Dialekt|wvel|Niekark|Algemene Nedersaksiese Schriefwieze}}

[[Kategorie:Veluws]]
