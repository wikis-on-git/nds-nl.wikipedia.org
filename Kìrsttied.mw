[[Ofbeelding:Juletræet.jpg|right|200px|thumb|Kirstboom mit kirstfertuut ([[Nordmann-Spar|Sparreboom]])]]
'''Kirsttied''' (ook: ''Midwinter'', ''Kirst'', ''Joul'' of ''Karst'') is n internatsjonoal feest, woarbie de geboorte van [[Jezus Kristus]] vaaierd wordt. Dochs wordt tegenswoordeg, deur de [[Ontkarkelijking|ontkèrkelken]] van de wereld, aal meer dizze betaikenis vergeten en gaait t veuraal om de noflekhaid en de kado's veur de leutjen. 

== Kèrkelk feest ==
Op 25 dezèmber wordt de geboorte van ''t kindke'' [[Jezus Christus|Jezus]] vaaierd. t Feest wordt oetbundeg vaaierd mit kirststaalken, n spesjoale mis en keerzen mit dennetoeksken der omhìn (zai [[#Germoans_feest|Germoans feest]]). 

'''n Soamenvatten t Rooms-Katolieke biebelverhoal van kirst'''

''In Nazareth woonde n stel dij Maria en Jozef haitte. [[Maria]] zol mit Jozef traauwen goan, moar Maria bleek in wizze te wezen, deur Hailege Gaist. Oetìndelk besloot Jozef van Maria te schaaiden. Veurdat t zo wied was, dreumde hai over n [[engel]] dij zee: "Jozef, zeun van Doavid, wees nait benaauwd Maria, dien vraauw, bie die in hoes te nemen, omreden wat in heur verwekt is, komt van Hillege Gaist. Zai zel n zeun kriegen en doe moust Hom Jezus nuimen. Hai zel zien vôlk ja van heur zönden verlözzen." 

[[Ofbeelding:The visit of the wise-men.jpg|left|250px|thumb|Bezuik van de drij wiezen]]
''Dou Maria al oareg wied op gang was mit heur wizze, beval de Reumse kaizer [[Augustus (keizer)|Augustes]] dat aal minsken noar heur geboortestee goan mozzen veur n volkstellen en volksregistroatsie. Zo ook Maria en Jozef, dij oet Betlehem kwamen. Onderweegs haar Maria aal meer waien en kon t nait meer holden, dus perbaaierden zai elke haarbaarg, moar naarngs haar man nog stee veur heur. Tot op lèstens, konden zai oetìndelk toch in n staal verblieven tuzzen t heu. Doar beveul zai, tuzzen de schoapen en ezels. Jozef, dij dit beloofd haar, nuimde t kind Jezus en legde hom in n krub, dij de daaiern al leegkaauwd haren.''

''In tieds leupen der in n maarke n poar kilometer gunder n wat [[Schaapherder|schaiper]] mit heur [[schaop|schoapen]] nog wat te lopen. t Was aarg duuster en zai zagen naauwlieks wat, totdat n vel lucht heur omgeven verluchtte. t Was n engel. De schaiper waren nijsgierg en gongen gelieks richten t lucht tou. De engel ([[Aartsengel Gabriël|Gabriel]]) hong boven de staal woar Maria juust bevalen was. Hai sprak de woorden ''[[Gloria In Excelsis Deo]]''. De schaiper gongen noar binnen en waren de eersten dij t kindke Jezus zagen.

''In drij andere keunenkrieken, heurden drij wieze mannen, keunengen volgens summegen, dat dit kindke geboorn was. Zai raaisden aaldrij noar Betlehem om dit kind te zain. Zai brochten [[gold]], [[wierook]] en [[mirre]] mit. Op 6 jannewoari kwamen zai aan, dizze dag wordt noudags nog aal [[Drijkeunengen]] nuimd.

== Germoans feest ==
[[Ofbeelding:Kalenderlys-2-tsca.jpeg|250px|right|thumb|n Kirstbakske]]

De olle [[Germaonen (volk)|Germoanen]] vaaierden t [[Joelfeest]], t zonnewendefeest, en [[Midwinter]], tegenswoordeg ook bekind as Sunt Tomas. Deurdat dit rond dezölfde doatem vaalt, is t nait zo vrumd dat de bienoamen van kirst ook wel ''Joul'' en ''Midwinter'' binnen. 

De germoanen gebruukten toeken van dennen om op te branden. Dit omdat de den mit zien noalden, as sybool veur de vruchtboarhaid stond. Hier hebben wie middelkerwies onze [[kirstboom]] aan te danken, wat aigelks n [[sparreboom]] is in stee van n [[denneboom]].

== Tegenswoordeg ==
[[Ofbeelding:Jolly-old-saint-nick.gif|140px|left|thumb|De [[Kirstman]] ]]

Noudags wordt kirst, veuraal in de [[USA]], vaaierd as t feest van de noflekhaid en kado's. t Gaait non ook om de [[kirstman]], dij op kirstoavend, deur de schosstain hin komt en kado's in hozevörrels aan de bözzem en onder de kirstboom. In de USA wordt de kirstman ook wel Santa Clause nuimd, dat n vervörmen is van [[Sunterkloas]]. De traditsie van Sunterkloas is middelkerwies in de tied van de kelonisoatsie van Amerikoa, overbrocht vanoet de Nederlanden richten [[New York]] en het zoch dou verspraaid over de rest van de USA en de rest van de wereld. Moar in stee van [[Spanje]], komt de kirstman van de [[Noordpool]].

Mit kirst wordt der voak oetgebraaid eten, maisttieds thoes, moar tegenswoordeg aal meer in n restaurant. Dit eten gebeurt voak mit femilie en/of vrunden. Om dizze noflekhaid en ainhaid in de wereld, hebben minsken ook voak wied vanteveurn verlet om kirst. Tegenswoordeg is 26 dezèmber 2e kirstdag.

In (Oost-)[[Grunnen (provinzie)|Grunnen]] en [[Oostfraislaand]] is t de traditsie om rond kirst te begunnen mit t bakken van [[spekdikken]]. Ook wordt der begonnen mit t bakken van [[Kniepertjes]], moar dat gebeurt ook op [[Drenthe|t Drìnt]] en [[Oaveriessel|Overiesel]]. De bak hiervan ìndegd mit [[old en nij]].

== Leegsaksisch ==
*[[Grunnegs]]: ''Midwinter'', ''Kirst(tied)'', ''Joul'' of ''Karst(tied)''
*[[Veluws]]: ''kaarst'', ''karst'' of ''kars'' <small>(in combinatie mit -fees(t) en -mis kump oek veur)</small>
*[[Stellingwarfs]]: ''kastfeest'', ''kastmis'' of ''kast''

{{dia|Schreven in t [[Oldambtsters]] van [[Loppersom]]}}

[[Categorie:Grunnegs artikel]]
[[Categorie:Kristelke feestdag]]
[[Categorie:Kirst]]

[[af:Kersfees]]
[[ang:Crīstesmæsse]]
[[be:Божае Нараджэньне]]
[[bg:Коледа]]
[[br:Nedeleg]]
[[ca:Nadal]]
[[cs:Vánoce]]
[[cy:Nadolig]]
[[da:Jul]]
[[de:Weihnachten]]
[[el:Χριστούγεννα]]
[[en:Christmas]]
[[eo:Kristnasko]]
[[es:Navidad]]
[[fi:Joulu]]
[[fr:Noël]]
[[ga:An Nollaig]]
[[he:חג המולד]]
[[hr:Božić]]
[[hu:Karácsony]]
[[id:Natal]]
[[is:Jól]]
[[it:Natale]]
[[ja:クリスマス]]
[[jv:Natal]]
[[ko:크리스마스]]
[[la:Christi Natalis]]
[[lb:Chrëschtdag]]
[[lt:Kalėdos]]
[[ms:Krismas]]
[[nds:Wiehnacht]]
[[nl:Kerstmis]]
[[nn:Jul]]
[[no:Jul]]
[[oc:Nadal]]
[[pl:Boże Narodzenie]]
[[pt:Natal]]
[[rm:Nadal]]
[[ro:Crăciun]]
[[ru:Рождество Христово]]
[[scn:Natali]]
[[simple:Christmas]]
[[sr:Божић]]
[[sv:Jul]]
[[th:คริสต์มาส]]
[[tl:Pasko]]
[[uk:Різдво]]
[[zh:圣诞节]]
