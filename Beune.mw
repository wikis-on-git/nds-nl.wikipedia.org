[[Ofbeelding:Wikipedia-dachboden.jpg|right|250px|thumb|n Beun]]
De '''beune''' is t bovenste [[dail (gebaauw)|dail]] van n [[gebaauw]] dat direkt onder dak ligt en dat maisttieds broekt wordt veur opslag van spullen. Tegenswoordeg is de [[centrale verwarming|zv-kettel]] voak op zolder te vinden.

t Bovenste dail van n gebaauw mit plat dak wordt maisttieds gain zolder nuimd.

As der n (sloap)[[koamer]] timmerd wordt binnen beune, wordt dat n beunkoamer nuimd. Mit de beunkoamer wordt ook wel ais de [[hazzens]] aanduud, dat ja ook ien bovenste dail van t lief zit.

t Woord ''[[beunhoas]]'' betaikent aine dij waarkt veur geld dat nait registreerd wordt en woar dus gain [[belasten]] over betoald wordt. Ien t Nederlaands hait dit ''zwartwerker'', môr t Nederlaands het ook t Grunnegse woord as lainwoord overnomen ien zin van ''beunhaas''. t Woord is ôflaaiden van t fait dat man nait zain kin wat der op de beun apmoal gebeurt.

Ien [[Grunnen (pervìnzie)|Grunnen]] haren [[woening|hoezen]] van oorsprong gain beune. Hoeskes waren zo lutteg dat zai gain beun hebben konden, of de bovenverdaipen was zo groot dat t gewoon n koamer was. t Woord beune verwiest van oorsprong den ook noar n beun van n schuur. Bie [[boerderieje|Oldambtster stees]] wazzen de beunen voak enörm groot. Dit wör voak  broekt as [[heuschuur]] woar t [[streu]] en t [[heu]] dreugd wör. Tuzzen t heu was vrouger t perfekte stee veur boerendôchters om moal wat stiekems te doun.

==Leegsaksisch==
*[[Drèents]]: ''zolder''
*[[Grunnegs]]:
**''beun''
**''beune''
*[[Stellingwarfs]]:
**''zoolder''
**''zouder'' ([[De Kuunder (Stienwiekerlaand)|De Kuunder]], [[Blankenham]], [[Blokziel]])

[[Kategorie:Grunnegs artikel]]
[[Kategorie:Bouwkunde]]
