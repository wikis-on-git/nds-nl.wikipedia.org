[[Ofbeelding:Dikke rijst.png|right|thumb|250px|Dikke ries op zien Grunnegs]]

'''Dikke ries''' (ien t Hollaands bekend as ''rijstepap'') is t ainegste autochtone riesgerecht ien [[Nederlaand]] en wordt veurnoamelk eten op t plattelaand boven de grote revieren. t Wordt moakt deur [[dessertries]] ien [[melk|mèlk]] te koken, bit de mèlk opzogen is deur de ries en t n dikke brij is. Ien [[Grunnen (provìnzie)|Grönnen]] wordt t waarm eten as heufdmoaltied. Man flijt den n bultje dikke ries op t bred en moakt ien de middente n koeltje. Hierien dut man n klontje [[botter|butter]] en bestrooit man de haile boudel mit [[kaneel]] en broene [[sukker]]. Ien t westen van Nederlaand wordt t ook wel eten as dessert, moar den loat man minder mèlk opzoegen deur de ries en eet man t kold. Ien dat gevaal is t gain dikke ries mit mèlk, moar dikke mèlk mit ries.

Ien Noord-[[Duutslaand]] en Skandinoavie wordt ook dikke ries op n verliekensboare menaaier eten, moar ien Skandinoavie heur t gerecht typisch bie de kerstdoagen.

{{DEFAULTSORT:Dikke Ries}}
[[Kategorie:Grunnegs artikel]]
[[Kategorie:Gerecht]]
