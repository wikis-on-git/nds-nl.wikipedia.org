Nen '''Bloaskapel''' is n köppelken muzikaantn dee at op kopperne bloasinstrumeantn muziek maakn doot. Doarumme wordt ze in t [[Nederlaands|Hollaands]] ook wal es ''koperensemble'' eneumd.

Dr beent verskeaidene soortn kapeln. Zo beent dr de ''Egerländer kapeln'', dee at meesttieds [[Duutslaand|Duutse]] ''heimatmusik'' spölt,  ''[[Dweilorkest|Boernkapeln]]'' en verskeaidene miltaire kapeln, dee at duur de boot enömn wat grötter beent.

==Bezettige==
Kapeln bestoat meesttieds oet [[trompet]]n, [[skoeftrompet]]n, [[hoorn (muziekinstrument)|hoorns]], [[baritons]] en [[tuba]]as. De Egerländer kapeln doot hier nog [[klarinette|klarinetn]] bie. Ook kan dr slagwoark bie komn. De meeste kapeln hebt hier n traditioneel slagwoark bie, dee at met köant loopn op stroate, mear völle kapeln kiest rechtevoort vuur nen [[drummer]].

==Optreedns==
Bloaskapeln wordt vake met bepoalde "zwoare" (stemmige) optreedns in ezat, zo as op groowes of aandere geestelike zaakn,  en met [[dodenherdenking]]. De Egerländer Kapeln doot ook vuur de wille, en beent te veendn op spesjale Egerländerfestivals.

==Muziek==
Völle kapeln spölt kristelike koraaln, zo as t walbekeande ''Blijf bij mij, Heer'', en verskeaidene aandere psalmen en gezänge. n Eankeln kapel dut doar wat vlottere nommers bie, dee at wier de [[jazz]]kaante op an goat.

De Egerländer kapeln doot völle polkaas spöln, dee at meesttieds ne dubbele titel hebt; in t Duuts en tsjechies, umdet disn stiel doar vandan keump.

==Bekeande ärtieste en kapeln==
*[[Johan Willem Friso Kapel]]
*[[Ernst Mosch]] und seine Original Egerländer Musikanten

==Oetgoande verbeendige==
*vuurbeeld Egerländer: [http://nl.youtube.com/watch?v=x4_Mdyi5V7g Ernst Mosch & s. Orig. Egerländer Musikanten - Medley: Goldene Trompeten ‧ Blumengrüße ‧ Sechser'l Polka ‧ Du hast Grübchen ‧ Tanz mit mir]

[[Kategorie: Tweants artikel]]
[[Kategorie: Muziekkorps]]

[[nl:Blaaskapel]]
