'''Jan Germs''' ([[Oring]], [[1954]]) is een anfieteraor van de [[Drèents]]e streektaal, die warkt bi'j 't [[Huus van de Taol]].

Germs, mit een va uut de [[Veenkeloniën]] en een Oringer moeder, gruuiden op mit 't Drèents. Hi'j gunk op de [[Meer uitgebreid lager onderwijs|ULO]] in Börger en later naor de [[Hogere Burgerschool|HBS]] in [[Emmen (plaots)|Emmen]].

Germs leerden veur skoelmeister en hef 27 jaor laank onderwiezer ewest in [[Gasselt]]. In 2002 weur hi'j [[streektaalfunctionaoris]] bi'j de Stichting Drentse Taol. Dizze orgenisaosie is in 2007 mit [[Oeze Volk / Maandewark|''Oeze Volk'']] en [[Stichting Het Drentse Boek]] op-egaone in 't Huus van de Taol.

Veur [[RTV Drenthe]] prissenteert Germs mit zien collega [[Abel Darwinkel]] ''Jasbuus vol Drèents'', een dagelijks pregramma van een minuut daorin ze andacht skenkt an 't Drèents.

Germs hef de Drèentstalige verhalenbundel ''De Sigaar'' eskreven.

==Bronnen==
* Abel Darwinkel, Jan Germs en H. Slot (2005), ''Moi! Taalgids Drenthe'', Assen: In Boekvorm Uitgevers bv
* [http://www.rtvdrenthe.nl/bebfb902-5071-4021-a591-ae392c33a26c.aspx?Lang=nl-NL RTV Drenthe]

==Uutgaonde verwiezing==
* [http://www.huusvandetaol.nl/ Huus van de Taol]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel|Germs, Jan]]
[[Kattegerie:Nedersaksische cultuur|Germs, Jan]]
[[Kattegerie:Taolkundige|Germs, Jan]]
