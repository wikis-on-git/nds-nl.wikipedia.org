[[Ofbeelding: Wooden Shoes-willow-plain wood.jpg|thumb|right|300x|Blaanke kloompn van willingnhoolt]]
[[Ofbeelding: Klompenmetband.jpg|thumb|right|300x|Kloompn met nen learn baand]]
[[Ofbeelding: Klomp Enter.jpg|thumb|right|300x|N grötsten kloomp van de wearld]]
n '''Kloomp''' is n [[hoolt|heultn]] skoon wat al völle honderden joarn besteet en in de [[middeleeuwn]] duur heel [[Europa (continent)|Europa]] völle duur [[boer]]n en woarkleu wör edreagn. Aandere Hollaandse naamn oet dee tied zeent: ''clomp'' en ''holleblock''. Rechtevoort wordt kloompn nog aait van [[pöppel]]-, [[willing]]nhoolt, mear ook van [[lear]] emaakt. T soort kloompn wat van pöppelhoolt wördt emaakt, wördt in [[Tweante]] ''pöppeln'' eneumd. Rechtevoort wördt dit ook vaake as benaming vuur alle kloompn gebroekt.

n Kloomp is duur de [[EU]] etest en voldut an alle vuurweardn um offisjeel erkend te wordn as volweardigen woarkskoon.

Op kloompn loopn geet nit vanzelf. Eenn den nog nooit op kloompn hef elop verlös noa n poar stapn de kloompn en krig ne zeare [[wrieje]]. A-j de beene optilt mu-j de teene iets krommn. Doarduur blif n kloomp oe an de teene hangn. T kan vuurkommn dèt ene ne te hooge wrieje hef. N kloompnmaker kan dan de wrieje van n t stel kloompn iets oetsliepn. As t dan nog nit geet, sliept ze de heele wrieje dr oet en maakt ze dr nen learn baand oawerhen.

[[Eanter]] is laandelik bekeand as t ''Kloompndoarp''. Hier steet ook n grötsten kloomp van de wearld: 403cm laank, 171cm breed en 169cm hooge. Doarmet steet-e in t [[Guinness Book of Records]].

Vrooger had iedere strekke wier zin eegn kloompmodel. De leu konn doarduur an t soort kloomp zeen woer of dr ene vort kwam.

== Neersassies ==
*[[Achterhooks]]: 
**''klompe''
**''peppel''
*[[Drèents]]: ''klomp{{small()|e}}''
*[[Grunnegs]]:
**''klombe'' ([[Veenkelonioals|VEK]])
**''klumpe'' ([[Westerkertiers|WEK]], [[Westerwoolds|WEV]])
**''klomp'' (overeg)
**''hol{{small()|t}}ske'' (aigelks t woord veur n [[tripklombe|tripsklombe]])
*[[Sallaands]]: ''klompe''
*[[Stellingwarfs]]: ''klompe''
*[[Tweants]]: ''kloomp'', ''pöppel'' / ''peppel''
*[[Veluws]]: ''klomp{{small()|e}}''

== Zee ook ==
*[[Tripklombe]]
*[[Klompnmaker]]

== Oetgoande verbeending ==
*[http://www.youtube.com/watch?v=Hsitd8kz65Q Filmken op YouTube oawer haandgemaakte kloompn in Eanter]

Zelf n stel kloompn maakn?
*[http://www.klompenmaken.nl Kloompn maakn] Ne oetgebreaide beskriewing van t met de haande maakn van kloompn
*[http://www.klompen.nl www.klompen.nl]

{{Dia|Disse pagina is eskreewn in t [[Riesns]]}} 

[[Kategorie:Tweants artikel]]
[[Kategorie:Scho]]

[[de:Holzschuh]]
[[eo:Lignoŝuo]]
[[fr:Sabot (chaussure)]]
[[it:Zoccolo (calzatura)]]
[[pl:Sabot (obuwie)]]
[[ru:Деревянные башмаки]]
