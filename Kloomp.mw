[[Ofbeelding: Wooden Shoes-willow-plain wood.jpg|thumb|right|300x|Blaanke kloompn van willingnhoolt]]
[[Ofbeelding: Klompenmetband.jpg|thumb|right|300x|Kloompn met nen learn baand]]
[[Ofbeelding: Klomp Enter.jpg|thumb|right|300x|N grötsten kloomp van de wearld]]
n '''Kloomp''' is n [[hoolt|heultn]] skoon wat al völle honderden joarn besteet en in de [[middeleeuwn]] duur heel [[Europa]] völle duur [[boer|boern]] en woarkleu wör edreagn. Aandere Hollaandse naamn oet dee tied zeent: ''clomp'' en ''holleblock''. Rechtevoort wordt kloompn nog aait van [[pöppel]]-, [[willing|willingnhoolt]], mear ook van [[lear]] emaakt. T soort kloompn wat van pöppelhoolt wördt emaakt, wördt in [[Tweante]] ''pöppeln'' eneumd. Rechtevoort wördt dit ook vaake as benaming vuur alle kloompn gebroekt.

n Kloomp is duur de [[EU]] etest en voldut an alle vuurweardn um offisjeel erkend te wordn as volweardigen woarkskoon.

Op kloompn loopn geet nit vanzelf. Eenn den nog nooit op kloompn hef elop verlös noa n poar stapn de kloompn en krig ne zeare [[wrieje]]. A-j de beene optilt mu-j de teene iets krommn. Doarduur blif n kloomp oe an de teene hangn. T kan vuurkommn dèt ene ne te hooge wrieje hef. N kloompnmaker kan dan de wrieje van n t stel kloompn iets oetsliepn. As t dan nog nit geet, sliept ze de heele wrieje dr oet en maakt ze dr nen learn baand oawerhen.

[[Eanter]] is laandelik bekeand as t ''Kloompndoarp''. Hier steet ook n grötsten kloomp van de wearld: 403cm laank, 171cm breed en 169cm hooge. Doarmet steet-e in t [[Guinness Book of Records]].

Vrooger had iedere strekke wier zin eegn kloompmodel. De leu konn doarduur an t soort kloomp zeen woer of dr ene vort kwam.

==Neersassies==
*[[Drèents]]: ''klomp<small>(</small>e<small>)</small>''
*[[Grunnegs]]:
**''klombe'' ([[Veenkelonioals|VEK]])
**''klumpe'' ([[Westerkertiers|WEK]], [[Westerwoolds|WEV]])
**''klomp'' (overeg)
*[[Stellingwarfs]]: ''klompe''
*[[Tweants]]: ''kloomp'', ''pöppel'' / ''peppel''
*[[Veluws]]: ''klomp<small>(</small>e<small>)</small>''

==Zee ook==
*[[Tripklombe]]

==Oetgoande verbeending==
Zelf n stel kloompn maakn?
*[http://home.concepts-ict.nl/~gasteren Kloompn maakn] Ne oetgebreaide beskriewing van t met de haande maakn van kloompn
*[http://www.klompen.nl www.klompen.nl]

{{Dia|Disse pagina is eskreewn in t [[Riesns]]}} 

[[Kattegerie:Tweants artikel]]
[[Kattegerie:Scho]]

[[bat-smg:Klompės]]
[[ca:Soc]]
[[de:Holzschuh]]
[[en:Clog (shoe)]]
[[eo:Lignoŝuo]]
[[es:Zueco]]
[[fr:Sabot]]
[[he:נעל עץ]]
[[io:Galosho]]
[[it:Zoccolo (calzatura)]]
[[lt:Klumpė]]
[[nl:Klomp]]
[[pl:Sabot (obuwie)]]
[[pt:Tamanco]]
[[sl:Cokle]]
[[sv:Träskor]]
[[wa:Shabot]]
[[zh:木鞋]]
