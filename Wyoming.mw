{{Amerikaanse staot
| naam = Wyoming
| biejnoam = ''Gelykheidsståt'', ''Cowboyståt'', ''Grout-Wyoming''
| vlagge = [[Bestaand:Flag of Wyoming.svg|125px|border|Vlagge van Wyoming]]
| wapen = [[Bestaand:Seal of Wyoming.svg|110px|Wåpen van Wyoming]]
| kaorte = Map of USA WY.svg
| heufstad = [[Cheyenne (Wyoming)|Cheyenne]]
| toe-etrejen = [[1791]]
| oppervlak laand = 253.600 
| oppervlak waoter = 
| inwoeners =  578.759 ([[2019]])
| dichtheid = 2,31
| tiedzone = −7/−6
| antal graafschappen = 14
| ofkorting = WY
}}


'''Wyoming''' is eyne van de 50 [[Vereynigde Ståten]] van Amerika. Et ligt in et noordwesten van et land en grenset med de klokke med an [[Montana]] in et noorden en noordwesten, [[Süüddakota]] en [[Nebraska]] in et ousten, [[Idaho]] in et westen, [[Utah]] in et süüdwesten en [[Kolorado]] up et süden. Van alle amerikaanske ståten woanet hyr et minste lüde; in [[2018]] had Wyoming ne skatte bevolking van 578.759. De höyvdstad en grötste stad is [[Cheyenne (Wyoming)|Cheyenne]], med 63.957 inwoaners.

Et westelike deyl van Wyoming wördt groutendeyls innöämen döär de [[Rocky Mountains]]. Et oustelike deyl is houglandprairie, wat de Hougvlakde nöömd wördt. Souwat de hälvde van et land wördt beheyrd döär de amerikaanske regeyring. Underdeyl van de federaal beheyrde landen sint twey natuurreservaten ([[Grand Teton]] en [[Yellowstone]]), twey untspanningsgebeden, twey nationale monumenten, verskillende nationale wolden, historisk belangryke steades, viskepaaieryen en beskütting vöär wilde deers.

De oorsprungelike inwoaners van et gebeed sint under meyr de [[Arapaho]], [[Crow]], [[Lakota]] en [[Shoshone]]. Et süüdwesten van Wyoming wör eyrst upeysked döär et [[Keiserryk Spanje|spaanske keiserryk]]. Dårnå was et noch nen set deyl van [[Mexico (laand)|Meksiko]]. In [[1848]] güng et oaver an de Vereynigde Ståten nå den [[Meksikaansk-Amerikaansken Oorlog]]. De name 'Wyoming' kreag et gebeed in [[1865]], do as et Nationaal Kungres ne regeyring vöär et gebeed wolde uprichten. De name was al eyrder gebröäken vöär et Wyomingdal in [[Pennsylvanie]] en is afleided van et [[Munsee (språke)|munsee]]-woord ''xwé:wamənk'', wat souvöäle bedüdet as "by de groute rivyrenvlakde".

Wat inkumsten angeyt müt Wyoming et vöäral hebben van turisme en et upgraeven van mineralen as [[koalen]], [[öäly]], [[aerdgas]] en trona (natriumhydrogeenkarbonaat). De buren doot der vöärnamelik med vey, [[heui|hoi]], [[sukerbeet|sükerbeten]], [[groan|grån]] ([[tarwe]] en [[garste]]) en wul. Wyoming hevt en halvverdröygd landklimaat. Et is der dröygerder en windiger as de rest van et land. Temperaturen loupet ouk starker uuteyne.

Wat politik angeyt steyt Wyoming bekend as konservativ seyd de jåren '50 van de 20. eywe. Up et upvallend [[demokraten (amerikaanske politik)|demokratiske]] [[Teton County]] nå stemmet de meyste inwoaners van Wyoming [[republikeinen (amerikaanske politik)|republikeinsk]].

{{Verenigde Staoten}}

[[Kategorie: Tweants artikel]]
[[Kategorie:Staoten van Amerika]]
