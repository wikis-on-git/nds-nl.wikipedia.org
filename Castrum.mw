[[Ofbeelding:Castra1.png|thumb|Castra, '''1''' Praetorium '''2''' Via Praetoria '''3''' Via Principalis '''4''' Porta Principalis Dextra (rechterpoorte) '''5''' Porta Praetoria (heufdpoorte) '''6''' Porta Principalis Sinistra (linkerpoorte) '''7''' Porta Decumana (achtersten poorte)]]
'''Castra''' ([[Meervold (toal)|mv]]) of '''castrum''' ([[Enkelvold (toal)|ev]]) was den benoaming veur nen [[Romeinse Riek|Romiens]] [[leagerkamp]].

== Indealing van et castra ==
In et ''castra'' sneden den ''via principalis'' en den ''via praetoria'' mekaar. Den eersten leep van den ''porta principalis dextra'' noar den ''porta principalis sinistra'' (linkerpoorte), woar den ''carcer'' (karker) was. Den ''via praetoria'', dee lengs et ''praetorium'' (heufdkwarteer, ofgeleid van [[praetor]]) leep, leep van den ''porta praetoria'' (heufdpoorte) tot den ''porta decumana'' (achtersten poorte). In et midden van et kamp was et ''praetorium'', den tenten van den leagerleiding, den vergoaderploats en et ''valetudinarium'' (cf. infra). Doar umhen waarn den ''[[Papilio (legertent)|papiliones]]'' (tenten) van in [[contubernium|contubernia]] op-edealden [[Romiens legionair|Romiensen legionairs]] ploatst.

Elk ''castra'' bezat nen ''valetudinarium'' (cf. zeekenboog) woar gewonden en kranken noar wödden breg um deur den dokters verzörgd te wödden. Den tenten wödden op-etrokken tussen tiedeleken verschaansingen van eerde en holt, woardeur zie beschut bunt teggen meugeleke nachteleke oavervallen. Moar as zi-j later wier oavergoan op nen meer anvallenden krieg, kriegt den ''castra'' nen meer veurtdurend eigenschap en zollen dizzen legioenstaandplaetse ok deenst doon as [[zommerkamp]]. Dit geet soamen mit nen groter gemak van dee kampen.

Nen castra bestoand uut barakken, woar den soldoatn hun underkonmen hadden, umrengd deur nen [[palissade|paolkes mure]]. Dizzen mure wierd van paole mit spitse punten emaakt. In lateren tied wödden den castra "versteend" en wödden dee muurn en heufdgebouwen in steen emaakt. 

Bi-j vri-jwal alle Romiensen leagerkampen wöd den meervoldsvörm ''castra'' bruukt. Dit kump umdat den Latiensen enkelvoldsvörm ''castrum'' allenig veur nen enkel soldoatn fort wöd ebruukt; kampen mit meerdere huze wödden vri-jwal altied ''castra'' eneumd.<ref>[http://www.perseus.tufts.edu/cgi-bin/ptext?doc=Perseus%3Atext%3A1999.04.0001&query=head%3D%2352 Allen and Greenough's New Latin Grammar for Schools and Colleges - Variable nouns]</ref>

== Zee ok ==
*[[Castra Praetoria]]
*[[Zommerkamp]]
*[[Castellum]]

== Beknopten bibliografie ==
Aut: Y. Le Bohec, art. castra (I 1), in ''[[Der Neue Pauly|NP]]''2 (1997), klm. 1022 - 1024.
Aut: B. van Daele, ''Het Romeinse leger'', Leuven, 2003.

==Uutgoande verwiezingen==
*[http://www.ethesis.net/soldatenbarak/soldatenbarak_inhoud.htm Aut:R. Berkvens, ''Den opbouw en inrichting van den Romiensen soldoatenbarak van den eersten tot den darden eeuwe noa chr. Untleding van barakken en vergeliekend underzook noar gelieksoortigen huze in Italië'', diss. Katholeeke Universiteit Nimweage, 2005².]
*[http://users.pandora.be/phoenica/romeins_fort.htm Auteur: R. van Heijst, artikel: Romiens fort, Phoenica, 2005.]

== Rifferenties ==
<references />

[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Fort]]
[[Kattegerie:Romienen]]

[[bs:Castra (Rimska utvrda)]]
[[ca:Castrum]]
[[cs:Castrum]]
[[cy:Caer Rufeinig]]
[[de:Römische Militärlager]]
[[en:Castra]]
[[es:Castrum]]
[[eu:Castrum]]
[[fi:Castra]]
[[fr:Camp romain]]
[[gl:Campamento romano]]
[[hr:Kastrum]]
[[hu:Castrum]]
[[it:Castrum]]
[[la:Castra Romana]]
[[nl:Castra]]
[[no:Castrum]]
[[pl:Castra Romana]]
[[pt:Castra]]
[[ro:Castru]]
[[sk:Kastrum]]
[[sl:Rimski tabor]]
[[sr:Каструм]]
[[tr:Castra]]
