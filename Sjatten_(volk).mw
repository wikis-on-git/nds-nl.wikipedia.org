De '''Sjatten''' (in et Latien ''Chatti'' of ''Catti'') waren nen [[Germoanen|Germaansen]] stam dee rowweg leafden in et zuden van et [[Nedersaksen]] en et noorden van et [[Hessen]] van vandage. Den name ''Hessen'' is nen lateren vörm van denzelfden name, en den stam is doarmet den naamgeaver van et gebeed van vandage en deelstoat.

Zie traden veur et eerst in de geskiedenis toon zie oaverwonnen wödden deur [[Nero Claudius Drusus|Drusus]] en [[Tiberius Claudius Nero (zönne)|Tiberius]] in de tied tussen 17 en 9 veur Chr. Meer eslaagd in euren veurtdurenden stried mit de [[Romeinse Riek|Romeinen]] waren de Sjatten as bondgenotten van [[Arminius (veldheer)|Arminius]] den in den [[Slag bi-j et Teutenburgerwold]] ([[9]] noa Chr.) dree Romeinse [[legioen]]en under leiding van [[Varus]] ne vernetegende neaderloage toobrachen. 

Ok de eeuwn doarnao blevven de Sjatten de Romeinen veurtdurend nen doorn in et euge. In de joaren [[80]] van de eerste eeuwen noa Chr. vochten zie ne riege kriegen teggen [[Tiberius Claudius Drusus Nero Germanicus|Claudius]] en [[Titus Flavius Domitianus|Domitianus]] woarbi-j zie wal veurtdurend et onderspit mössen delven.

In [[162]] en [[170]] kwamen de Sjatten nog éenmoal keer as [[agressor]]s in de geskiedenisbeuke mit eure invallen in et Zuud-[[Duutslaand]] van vandage en [[België]]. Doarnoa gingen de Sjatten vort as zelfstandegen stam. Woarschienlek gingen zie op in de [[Franken (volk)|Franken]] an et begin van de 6de eeuwe.

[[Publius Cornelius Tacitus|Tacitus]] leavert twee bronnen veur de Sjatten:

*De ''[[De origine et situ Germanorum|Germania]]''

*De ''[[Wikisource:The Annals (Tacitus)/Book 1|Annales]]''

{{Germoanen}}

[[Kattegerie:Achterhooks_artikel]]
[[Kattegerie:Germoans vôlk]]
[[Kattegerie:Geschiedenis]]

[[ar:خاتيون]]
[[ca:Cats (Germània)]]
[[cv:Хаттсем]]
[[de:Chatten]]
[[en:Chatti]]
[[es:Chatti]]
[[fi:Khattit]]
[[fr:Chattes]]
[[fy:Sjatten]]
[[gl:Chatti]]
[[hu:Chattusok]]
[[it:Catti]]
[[lb:Chatten]]
[[nl:Chatten (volk)]]
[[pl:Chattowie]]
[[pt:Catos]]
[[ro:Chatti]]
[[ru:Хатты (германское племя)]]
[[sv:Chatter]]
