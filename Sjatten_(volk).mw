Den '''Sjatten''' (in et Latien ''Chatti'' of ''Catti'') waren nen [[Germoanen|Germoansen]] stam dee ruwweg leafden in et zuuden van et [[Nedersaksen]] van vandage en et noorden van et [[Hessen]] van vandage. Den noam ''Hessen'' is nen lateren vörm van deezelfden noam, en den stam is doarmet den noamgeaver van et gebeed van vandage en deelstoat.

Zie traden veur et eerst in den geskiedenis toon zie oaverwonnen wödden deur [[Nero Claudius Drusus|Drusus]] en [[Tiberius Claudius Nero (zunne)|Tiberius]] in den tied tussen 17 en 9 veur Chr. Meer gesloagd in hun veurtdurenden stried mit den [[Romeinse Riek|Romienen]] hadden den Sjatten as bondgenotten van [[Arminius (veldhere)|Arminius]] dee in den [[Slag bi-j et Teutenburgerwold]] ([[9]] noa Chr.) dree Romiensen [[legioen]]en under leiding van [[Varus]] nen verneetigenden neaderloag toobregten. 

Ok den kommenden eeuwn bleven den Sjatten den Romienen veurtdurend nen doorne in et euge. In den joaren [[80]] van den eersten eeuwe noa Chr. vochten zie nen riege kriegen teggen [[Tiberius Claudius Drusus Nero Germanicus|Claudius]] en [[Titus Flavius Domitianus|Domitianus]] woarbi-j zie wal veurtdurend et onderspit mössen delven.

In [[162]] en [[170]] kwamen den Sjatten nog éne keer as [[agressor]]s in den geskiedenisbeuke mit hun invallen in et Zuud-[[Duutslaand]] van vandage en [[België]]. Doarnoa gingen den Sjatten vort as zelfstaandigen stam. Woarschienlek gingen zie op in den [[Franken (volk)|Franken]] an et beginne van den 6den eeuwe.

[[Publius Cornelius Tacitus|Tacitus]] leavert twee bronnen veur den Sjatten:

*Den ''[[De origine et situ Germanorum|Germania]]''

*Den ''[[Wikisource:The Annals (Tacitus)/Book 1|Annales]]''

{{Germoanen}}
[[Kattegerie:Geschiedenis]]
[[Kattegerie:Germoans vôlk]]
[[Kattegerie:Achterhooks_artikel]]

[[ar:خاتيون]]
[[ca:Cats (Germània)]]
[[cv:Хаттсем]]
[[de:Chatten]]
[[en:Chatti]]
[[es:Chatti]]
[[fi:Khattit]]
[[fr:Chattes]]
[[fy:Sjatten]]
[[gl:Chatti]]
[[hu:Chattusok]]
[[it:Catti]]
[[lb:Chatten]]
[[nl:Chatten (volk)]]
[[pl:Chattowie]]
[[pt:Catos]]
[[ru:Хатты]]
[[sv:Chatter]]
