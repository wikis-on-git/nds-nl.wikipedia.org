'''Askwoonsdag''' is den dag wanneyr as de [[Vastentyd]] begünt. Dissend is sessenveertig dagen vöär [[Gode Vrydag]]. Officieel het den dag '' Den dag van de aske'', mar ümdat et ait up nen woonsdag is, wörd et ait Askwoonsdag enöömd. Et kümt neet in den Bybel in vöär.

In Katholike strekken wörd de weakende te vöärend [[Karnaval]] evyred. Dat höldt up med dissen woonsdag, wår as de Vasteltyd begünt. Dit duurt officieel 40 dagen, so as ok Jesus 40 dagen in de wöäste rundedwaled hadde sunder etten. De sesse sündagen de tüsken höärt der neet by, dårümme duurt et sessenveertig dage van Askwoonsdag [[töt Påsken]].

In summige strekken is et tydensk de deenst in de karke noch gewoon ümme een krüsien van aske up uwen vöärkop te krygen, dissen dag. De aske kümt van de palmpåsken-blader van et jår der up, wat verbrandet wördet.

{{Dialekt|sdz}}
