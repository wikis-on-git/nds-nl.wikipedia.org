'''Kaelenbarg''' (plaetselik ok wel: '''Kaelenburg''', [[Nederlaands|Nederlaans]]: ''Kalenberg'') is een klein toeristisch [[dörp]]ien, legen midden in [[Nationaol Park De Weerribben]] in de [[Nederlaand|Nederlaanse]] [[pervincie|perveensie]] [[Oaveriessel|Overiessel]]. Kaelenbarg het omdebi'j 250 inwoners. Et dörpien beheurt tot de gemiente [[Stienwiekerlaand]]. Deur et dörpien lopt de [[Kaelenbarger grachte]]. 

==Geschiedenis==
Et dörpien is sticht in [[1313]] as Calumburg. D'r wodt zegd dat de naeme van et dörp bedocht is deur vlochtelingen en heurigen uut een gelieknaemige buurtschop bi'j [['t Oogeveine|Hoogevene]] die in dit ontoegaankelike gebied d'r vri'jhied zochten. Laeter veraanderde de naeme in Kaleberghe (1323), Callenburgh (1702), Calenburg (1717) en Calemberg (1815) waoruut de Nederlaanse naeme Kalenberg kwam, de plaetselike [[Stellingwarfs]]e naeme Kaelenburg gaot weeromme op een ooldere versie, de Standerdstellingwarfse benaeming Kaelenbarg dielt zien wortels mit de Nederlaanse vorm Kalenberg. Nao de [[turfgreveri'je]] gongen de Kaelenbargers d'r richten op de [[viskeri'je]], [[veehoolderi'je]] en de [[rietteelt]]. Kaelenbarger riet is nog de hieltied een veulbruukt bouwmateriaol veur et dekken van daoken. Et merendiel van de wonings in dit dörp wodt bewoond deur [[butermeensken]].

[[Kategorie:Stellingwarfs artikel]]
[[Kategorie:Plaatse in Oaveriessel]]
