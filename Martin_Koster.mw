'''Martin Gerd Koster''' ([[Avereest]], [[1950]]) is een [[Drèents]]talige skriever en oprichter van 't Drèentse literaire tiedskrift ''[[Roet]]''. Hi'j stiet bekend as een polemische, skaarpe skriever die de confrontatie niet uut de weg giet.

==Opgruuien en wark as leraar==
De eerste zes jaor van zien lèven praotten hi'j '' 'nooit aans [...] as 't nuverste Drèents dat der bestiet: 't Riest- of Zuudwestdrèents' ''.<ref>Rouke Broersma (samenstelling en inleiding) (2003), ''Scheupers van de taol: bloemlezing van de Drèentse Schrieverij 1837-2003'', Zuudwolde: Het Drentse Boek, p. 181</ref> Hi'j gunk in [[Zwolle]] naor de [[hogere börgerschoele|hbs]]; op zien achttiende verhuusden zien volk en hi'jzölf naor [['t Ogeveine]]. In 1970 gunk hi'j Nederlaans studeren an de [[Rieksuniversiteit Grunnen|RUG]] in [[Grunnen (stad)|Grunning]]. Daor raakten hi'j drok op streektaal en streektaalliteretuur deur zien kennismaking mit 't [[Nedersaksisch Instituut]], daoras e college kreeg van [[Hendrik Entjes]], [[Geert Kocks]] en [[Fokko Veldman]].

Tussen 1976 en 1981 hef e leraar ewest in [[Assen]], [[Dèventer]] en [[Knoal (dörp)|Knoal]]. An de [[Pabo]] in [[Möppelt]] was e gastdocent Drèents. Ok hef hi'j een toertien kroefbaos ewest in [[Nee]]. In 2000 weur Koster leraar Nederlaans veur aanstaligen in [[Leek (Grunnen)|Leek]].<ref>Rouke Broersma (samenstelling en inleiding) (2003), ''Scheupers van de taol: bloemlezing van de Drèentse Schrieverij 1837-2003'', Zuudwolde: Het Drentse Boek, p. 179</ref><ref>[http://www.drentsetaol.nl/schrieverij/schrievers/martin_koster.htm Drentse Taol (vandage 't Huus van de Taol) oaver Martin Koster]</ref>

==Skrieveri'je en streektaalwark==
Koster was coördinator van de lesboeken [[Noordenvelds]] en [[Midden-Drèents]]. Hi'j was ien van de samenstellers ewest van een cursus Drèentse spelling en een literatuurcursus veur [[RTV Noord|Radio Noord]]. Veur de [[Drentse Courant]] en 't [[Dagblad van het Noorden]] skreef e columns. Ok hef e van veul Drèentse publicaoties corrector of endredacteur ewest.<ref>Stieneke Boerma en Rouke Broersma (1993), ''Drèentse schrieverij'', Zuudwolde: Het Drentse Boek, p. 84</ref>

Mit de skriever [[Anne Doornbos]] richtten Koster in 2005 't [[Nei Drèents Geneutschap]] op, det een contactpunt wil wèden veur Drèentse schrievers en aandere streektaalactivisten.<ref>[http://www.drentsetaol.nl/old_neis/old_neis2005/proclamatie_ndg.doc Proclamaotie van oprichten van 't Nei Drèents Geneutschap (doc)]</ref>

==Oprichten van Roet==
In 1979 scheut 't Koster in een café in [[Grunnen (stad)|Stad]] in 't zin um een literair tiedskrift in 't Drèents te maken. Zien kammeraod, de [[Twente|Twèentse]] skriever [[Ton Kolkman]], was daor vortdaolijk enthusiast oaver. Dezölfde dag weur 't eerste nommer van 't nog altied bestaonde tiedskrift ''[[Roet]]'' in mekare zet. ''Roet'' zetten hum, krek as zien Grunneger veurloper ''[['t Swieniegeltje]]'', of tègen verstikkend oldmoodse skrieveri'je. Véur 't oprichten van ''Roet'' zat Koster ok in de redactie van 't kört verskienende tiedskrift ''De Pennevogel'', daoras wark in stund in verskeiden [[Nedersaksisch]]e dialecten van Nederlaand en Duutslaand, en det dezölfde uutgaankspunten har as '' 't Swieniegeltje''.

''Roet'' kwaamp naor veuren as een blad mit satirsche inslag, daorin moderne, maanks controversiële thema's heur stee kregen - veur 't eerst binnen de Drèentstalige skrieveri'je. 't Oldere, meer conservatieve Drèentstalige blad ''Oeze Volk'' was Koster aal minder naor 't zin. ''Roet'' naamp eerst allent Drèentstalig wark op, later ok wark in aandere [[streektaal|streektalen]] en in 't Nederlaans. Koster zien eigen wark verskeen onder een bulte skoelnamen, daoronder Meine Roswinkel.<ref>Stieneke Boerma en Rouke Broersma (1993), ''Drèentse schrieverij'', Zuudwolde: Het Drentse Boek, p. 81-89</ref>

==Koster en de Drentse Schrieverskring==
Koster vund det de in 1953 op-erichte [[Drentse Schrieverskring]], daoras e bi'j kwaamp, veural leden har die niet in literaire skrieveri'je interesseerd waren. Partie leden wolden hum vanwegen de inhold van zien skrieveri'je royeren, mar 1991 weur hi'j onder 't veurzitterskop van [[Klaas Kleine]] ekeuzen töt volmacht.

Toe as d'r in 1992 drokte ontstund umdet een antal leden de skriever en politicus [[Lukas Koops]] niet as veurzitter wolden hebben, steunden hi'j Koops. Toe as Koster vund det hum de Schrieverskring verbeud um hum kritisch uut te laoten oaver aandere leden van de Schrieverskring, stapten hi'j d'r uut.<ref>Stieneke Boerma en Rouke Broersma (1993), ''Drèentse schrieverij'', Zuudwolde: Het Drentse Boek, p. 73-74</ref>

==Citaot==
*''Schrieven in 't Drèents, 't is en blef een aparte angelegenheid. En dat stiet mij an. Ik holle wel van apartigheid. 't Is de sjeu van 't levent.''<ref>Rouke Broersma (samenstelling en inleiding) (2003), ''Scheupers van de taol: bloemlezing van de Drèentse Schrieverij 1837-2003'', Zuudwolde: Het Drentse Boek, p. 182</ref>

== Rifferenties ==
<references />

==Uutgaonde verwiezing==
[http://www.drentsetaol.nl/schrieverij/schrievers/martin_koster.htm Drentse Taol (vandage 't Huus van de Taol) oaver Martin Koster]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel|Koster, Martin]]
[[Kattegerie:Schriever in 't Drèents|Koster, Martin]]

[[nl:Martin Koster]]
