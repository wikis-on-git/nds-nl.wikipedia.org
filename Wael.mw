'''Weal''' ([[Nederlands]]: ''Wehl'') is een darp in de gemeente [[Deutekem]] in de previnsie [[Gelderland]] in [[Nederland]]. Tot de gemeentelijke herindeling op 1 jauari 2005 was Weal een eigen gemeente.

== Geschiedenis ==
De name ''Wehl'' of ''Weel'' kump veur ut eerste rond [[1200]] veur. Ok bunt der [[archeologische]] vondsten uut dèn tied. [[Tufstenen]] delen van de [[katholieke]] [[karke]] komt ok uut dèn tied. Vanaf [[1406]] viel Weal onder de graven van [[Kleef]]. Ruum vier eeuwen bleef Weal [[Kleefs]] en dus viel ut darp as [[enclave]] in [[Nederland]] onder [[Pruussen]]. In [[1816]] wodden Weal onder ut gezag van ut [[Koninkriek der Nederlanden]] eplaatst. De eurspronkelijke bebouwing was tot an [[1945]] an de tegenswoordige Stationsstroate, Grotestroate, Diemseweg, Keppelseweg en Beakseweg. Noa den oorlog is der völle ni-j bouw bi-j ekommen en gruujde ut antal veurzieningen ok in een vlug tempo.

[[Categorie:Achterhooks_artikel]]
[[Categorie:Gelderlaand]]

[[en:Wehl]]
[[it:Wehl]]
[[nl:Wehl]]
