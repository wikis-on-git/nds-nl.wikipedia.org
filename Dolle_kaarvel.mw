[[Ofbeelding:Illustration_Chaerophyllum_temulentum0.jpg|thumb|300px|Dolle kaarvel]]
De '''dolle kaarvel''' ([[Latien]]: ''Chaerophyllum temulum'') is een tweejaorige [[plaanten|plant]] uut de [[schaarmbloemefemilie]] (Apiaceae) die in bleui staot van [[mei]] tot en mit [[juli]]. De dolle kaarvel kan ongeveer 30 tot 140 centimeter hoog worren.

De dolle kaarvel het zien naam te danken an 't feit dat as [[ko|koen]] der veul van eten dat ze zich as dronkeluui gaon gedragen. De dolle kaarvel is dan oek (licht)giftig.

De dolle kaarvel komt van oorsprong veur in [[Europa (continent)|Europa]], mar komt haost niet veur in 't noordelijke en oostelijke deel van Europa. In Nederlaand komt de dolle kaarvel veural oender de revieren veur (zoas [[Limburg]], [[Zeelaand]] en zoksoort gebieden). In België is de dolle kaarvel plaotselijk zelfs een veulveurkommende soort.

De dolle kaarvel greuit op half beschaoduwde plekken op dreuge tot vochtige, voedselrieke en vaak kalkhouwende groend. Ze bin licht te vienen in zanderige beekdalbossen, baarmen, ruug gresland, [[hegge|hegen]], bosranden, struukgewas, houtwallen, braakliggende groend, bie havens, spoorwegterreinen, industrieterreinen, plantsoenen en akkerranden.

De [[stengel]]s van de dolle kaarvel bin rechtopstaond, paorsrood evlekt en hen vrie lange rechtopstaonde haoren, die veur een deel ofstaon. De blaojen bin donkergreun, en worren laoter soms paorsverkleurend. De blaojen bin twee- tot drievoudig eveerd en de deelblaodjes bin eiroend tot langwaarpig, stomp en etand.

De witte bloemen bin oengeveer 2mm groot en vormen samen-estelde schaarmen mit vuuf tot twaolf straolen. As de bloemen nog in de knop zitten hangen ze. De kroonblaojen bin niet behaord.

{{Commons|Chaerophyllum temulum}}
{{Dia|Disse pagina is eschreven in 't [[Putters]]}}

{{DEFAULTSORT:Dolle Kaarvel}}
[[Kattegerie:West-Veluws_artikel]]
[[Kattegerie:Plaante]]

[[de:Hecken-Kälberkropf]]
[[en:Chaerophyllum temulum]]
[[fr:Cerfeuil penché]]
[[nl:Dolle kervel]]
