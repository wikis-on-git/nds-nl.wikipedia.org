[[Bestaand:Köln Panorama.jpg|thumb|Blik op 't centrum van Keulen. Van links naor rechts de olde binnenstad, de Kölner Philharmonie, 't Museum Ludwig, de Dom, de Hohenzollernbrogge, 't centraol stesjon en de Musical Dome]]'''Keulen''' ([[Duuts]]: ''Köln'', [[Keuls]]: ''Kölle''; [[Nedersaksisch]]e uutspraoke: ''Keuln'') is een [[stadsdistrict]] (''kreisfreie Stadt'') en metropool in de [[Duutslaand|Duutse]] [[dielstaot]] [[Noordrien-Westfaolen]]. De stad lig an weerskaanten van de [[Rien]], ten noorden van [[Bonn]] en ten zuden van [[Neuss]] en [[Düsseldörp]]. Mit 1.017.155 inwoners op 31 december 2011 is Keulen de vierde stad van Duutslaand en de grootste in de dielstaot. In 't stedelijke gebied woont zo'n tweeënhalf miljoen lu. Keulen is de heufdstad van 't [[Regierungsbezirk Keulen]] en de officieuze heufdstad van 't [[Rienlaand]].

De geschiedenis van de stad giet meer as 2000 jaor terogge. Vanof de [[middeleewn|middelieuwen]] speulde Keulen een belangrieke rolle in karke en poletiek. Töt end [[13e eeuw|13e ieuw]] heurden 't bi'j 't [[Keurvörstendom Keulen]]. De stad is beroemd um zien rieke geschiedenis, 't culturele en bouwkundige arfgoed en een köppel grote en internationaole evenementen, zoas 't [[karneval]] en de [[haandelsbeurs|haandelsbeurzen]]. Keulen hef ien van de oldste universiteiten van Europa en dielt een vliegveld mit Bonn.

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Stad in Duutslaand]]
