'''Melito van Sardes''' (ok espeld as '''Meliton van Sardes''', [[Grieks]]:''' Μελίτων Σάρδεων ''') was 'n schriever uut de [[2e eeuw|tweede eeuwe]] en opziener van de gemiente [[Sardes]] in [[Klein-Azië]]. Hi'j wödden erekkend töt de [[Apologeten]], de geleufsverdedigers uut de tweede eeuwe nao Christus. Hi'j störven ca. 180 n.C.

De karkhistoricus [[Eusebius van Caesarea]] is de belangriekste bronne van informatie over zien lewen en wark. Hi'j vermelden de volgnde warken: "Van Melituo twee boeken over 't Paosfeest, over Lewenswandel en de profeten, over De karke, en 'n boek over De dag des Heeren; ewenzo over 't Meanslik geleuf, over De schepping, over Geleufsgeheurzaamheid en de zintuugg; bowendien over Ziel, lichaam, over De doop, over De woorheid, en De geboorte van Christus; ok nog 'n boek van hum over Profetie, over Ziel en lichaam, over Gastvri'jheid, De Slöttel, over De duvel en De openbaring van Johannes, ok over De lichaamlikheid van God; tenslotten is door 't Verzuukschrift an Antoninus."

==Paoshomilie==
De [[paoshomilie]] is 't ienige compleet bewaorde geschrift van Melito. Hierin betoogt e an de haand van [[Exodus (biebel)|Exodus]] 12 dat [[Jezus Christus]] 't woore paoslam is. Disse paoshomilie is bekend ewöden vanwege zien stark anti-Jeudse sentimenten. Melito beschuldigt de [[Jeuden]] naamlik van deicide, de moord op [[God]].

{{Dialekt|sdz}}

[[Kategorie:Christendom]]
[[Kategorie:Profeet]]
[[Kategorie:Turkije]]
