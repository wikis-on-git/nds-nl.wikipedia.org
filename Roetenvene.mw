't '''Roetenvene''' ([[Nederlaands]]: ''Ruitenveen'') is een [[buurtschop]] in 't zuudwestelijke butengebied van 't dörp [[Neilusen]] in de [[Dalsen (gemiente)|gemiente Dalsen]], in de Nederlaandse pervincie [[Aoveriessel]].<ref>[https://indd.adobe.com/view/ecf4ff16-984d-4977-a603-6b0ee4e1410c ''Bij ons in Dalfsen: editie 2020'' (gemientegidse van Dalsen)]</ref> In 't Roetenvene woont zo'n 470 mèensen in verspreide huzen.

==Wegen en ligging==
De mieste bebouwing lig an de weg Ruitenveen, die parallel löp an 't daoronder elegen Westeinde (de [[Pervinciaole weg 758|N758]]). De weg Ruitenveen stiet an 't westelijke end haoks op de Staphorsterweg en an 't oostelijke end op de Jagtlusterallee. Ok haoks op de weg Ruitenveen, deur de midden, löp de Petersweg. An dizze weg lig basisschoele Het kompas.

Onder 't Roetenvene lig 't [[Dalserveld]]; ten noorden lig de Neiluseger buurtschop [[De Meele]]. Aj vanof 't Roetenvene 't Westeinde naor 't westen toe volgt, koj uuteindelijk aover 't spoortraject [[Zwolle]]-[[Möppelt]] en deur 't Zwolse bedrieventerrein de [[Hessenpoorte]].

==Geschiedenis==
Van oorsprong is 't Roetenvene een agrarische nederzetting. De ontstaonsgeschiedenis is dezölfde as die van 't dörp Neilusen: de bewoning kwaamp mit de ontginning van 't gebied deur de [[Luessener Compagnie]]. Dizze compagnie wördden in 1631 opericht deur inwoners van Zwolle, [[Kampen (Overiessel)|Kampen]] en Lusen ('t tegenwoordige [[Oldlusen]]).

't Roetenvene organiseert alle jaoren een buurtfeest en een bowlingaovend. Um de twee jaor, as der een [[Wereldkampioenschop voetbal|WK]] of [[Europees kampioenschop voetbal mannen|EK]] voetbal espeuld wördt deur 't [[Nederlaands voetbalelftal|Nederlaands elftal]], kump 't gros van de bewoners in een tente bijien um de wedstrieden van 't Nederlaands elftal te bekieken.

==Beriekberheid==
't Roetenvene hef een eigen bushalte, waor regioliende 29 (Zwolle - '''Roetenvene''' - Neilusen - [[De Vaort (plaatse)|De Vaort]] - De Vaort Magnolia - [[Slagharen]] (- [[Coevern]])) en scholierenliende 649 dienst doet. Aoverdag deur de weke rid de 29 een halfuurdienst. 's Weekends en 's aovends nao 19:00 rid de 29 een uurdienst.

==Uutgaonde verwiezings==
* [http://www.ruitenveen.nl/ Webstee van Buurtvereniging Ruitenveen]

== Verwiezings ==
<div class="references-small">
<references>
</references>
</div>

{{Dia|Dit stok is eschreven in 't [[Zuudwest-Drèents]].}}

[[Categorie:Drèents artikel]]
[[Categorie:Dalsen]]
[[Categorie:Plaatse in Oaveriessel]]
