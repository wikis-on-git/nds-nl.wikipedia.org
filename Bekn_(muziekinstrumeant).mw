[[Ofbeelding: Sabian AA 10 Splash.jpg|thumb|right|300x|Splashbekn van t moark Sabian]]
'''Bekns''' beent roonde, [[kopper]]ne, lech bolnde skiewn dee in de [[muziek]] wordt gebroekt. Ze beent nit estemd en vaalt oonder de kattegerieje [[slagwoark]]. Ze wordt bespölt duur ze teegn mekoar te houwn, te klapn of te striekn, of duur dr met [[trommelstökke]] op te houwn. Ze beent r van ongevear 15cm duursnee tot 80cm.

Bekns beent in 3 deeln te verdeeln:
* komme (n stoarkn bolling in t midn van t bekn. Dit gef n hoog ''Ping''-geluud)
* bolling (t midn van de skiewe)
* raand (bie sommige soortn lech eböagn)

== Geschiedenis ==
Bekns bestoat al zolange de leu [[iezer]] köant maakn. In t oolde [[Olle Egypte|Egypte]] beent modeln van bekns eveundn dee-t stoark op de huudige soortn liekt. In de grafkiste van de [[mummie]] Ankhhape, n healigen [[mezikaant]] oet dee tied, beent oonder mear n stel bekns eveundn. Ook de oolde [[Assyriërs]], [[Perzen]] hadn öare eegne soortn. De [[Grieken|Griekn]] hadn n ampat soort, den allene mear oet ne komme besteun. Disse zeent völle op beskilderde vaazn en in beeldn oet dee tied te veendn.

== Gebroek ==
=== Orkestbekns ===
Elk orkest hef wal n stel bekns, terwiel ze nit eens zo regelmoatig wordt gebroekt. Ze beent bedoold um n tel te hooldn, of n bepoalde stemming of spanning in de muziek te geewn. Ze wordt ook gebroekt um bepoalde deeln in de muziek kracht bie te zetn.

=== Haandbekns ===
Dit soort hef n learn baand duur de geater in de kommn, woermet ze in de haande köant wordn eheuldn en teegn mekoar ehouwn köant wordn. Disse wordt duur [[orkest]]n en [[muziekkorps]]en gebroekt.

=== Bekns op nen standaard ===
Dit beent feailik gewone crashbekns, mear dan op ne standaard monteerd. Dit soort wörd völle in [[drumstel]]n gebroekt, en hef dus zin oorsprong in [[jazz]]. Op disse meneere kö-j t met één haand bespöln en he-j n aandern nog vrie vuur de rest van t drumstel.

== Bekeande moarkn ==
* Paiste
* Sabian
* Zildjian
* Sonor

{{Dia|Disse pagina is eskreewn in t [[Riesns]]}}

[[Kategorie:Tweants artikel]]
[[Kategorie:Muziekinstrumaent]]
[[Kategorie:Slagwoark]]
