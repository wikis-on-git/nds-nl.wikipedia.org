[[Ofbeelding:Lokoatsie Reiderlaand1.JPG|right|thumb|Lokoatsie van t Reiderlaand]]
[[Ofbeelding:Lokoatsie Reiderlaand2.JPG|right|thumb|Reiderlaand in t keunenkriek Hollaand]]
[[Ofbeelding:Reiderland.jpg|250px|right|thumb|t Reiderlaand veur de overstromens ''([[Dollart]] rekde hier tot Winschoot tou)'']]
t '''Reiderlaand''' ([[Duuts]]: Rheiderland) is n laandstreek in t grènzgebied van [[Nederlaand]] en [[Duutslaand]], onderdail van de Nederlaandse provìnzie [[Grunnen (provìnzie)|Grunnen]] en t Duutse distrikt [[Leer (Oostfraislaand)|Leer]] in [[Oostfraislaand]].

t Reiderlaand omvat aan Nederlaandse ziede de lieknoamege gemainte [[Reiderlaand (gemainte)|Reiderlaand]], t noordelke dail van de gemainte [[Wedde-Bennewold]], t oostelke dail van de gemainte [[Scheemde]] en de gemainte [[Winschoot]]. Historisch heurt t Nederlaandse dail van Reiderlaand tegenswoordeg bie t Oldambt.

Aan Duutse ziede bevinden zoch de gemaintes [[Boenen|Bonnen]], [[Jemgum|Jemmen]], [[Weener|Wainer]] en t dörp Bingum (gemainte Leer). De noord- en oostgrènze wordt deur de [[Dollart]] em de revier de [[Ems (revier)|Ems]] vörmt.

t Reiderlaand wordt soms as [[Ommelanden|Ommelaand]] zain, mor het noeit de offisjele stoatus van Ommelaand kregen.

Kenmaarkend veur t gebied is t vlakke en wiede laandskop. Doarnoast stait t Reiderlaand politiek bekènd as n gebied van extremen, aan de aine kaant sosjoaldemokroatisch (t Duutse gedailte), en [[communisme|kommunistisch]] in het Nederlandse dail.

== Geschiednis ==
t Raaiderlaand was in de [[Middelaiwen]] n hail welvoarend haandelsgebied aan de monden van de [[Ems (revier)|Ems]] totdat deur n reeks overstromens in de [[15e eeuw|vieftiende]] en [[16e eeuw|zèstiende aiw]] n groot dail van t gebied zoch aan de zee priesgeven moz. Veul dörpen verdwenen onder t woater van de hierdeur ontstoane [[Dollart]]. Tuzzen de [[16e eeuw|zestiende]] en de [[19e eeuw|negentiende eeuw]] wuiren grode dailen van de Dollart weer deur [[indieken]] as [[polder|polderlaand]] truggewonnen. In de wiede polders ontstonden de grode groanbedrieven woar de streek bekènd om stait.

In de tied van t [[Koninkrijk Holland|Keunenkriek Hollaand]] wuir [[Oostfraislaand]] bie [[Nederlaand]] vougd as 10. provìnzie. [[Grunnen (provìnzie)|Grunnen]] zag dou de kans om zien grènze deur te trekken tot de [[Ems (revier)|Ems]] tou, woardeur t Reiderlaand weer bie Grunnen heurde. t Wuir doe bie [[Westerwolde]] vougd en vörmde t kwartaar dat soms ''Reiderlaand'' nuimd wuir en soms ''Westerwoldingerlaand''. Dit het de [[Grunnen (stad)|Stad]] loater gedailtelek weer mouten inlevern.  

De Dollart is tegenswoordeg n beschaarmd waddengebied. t Reiderlaand is verdaild over t laandkraits [[Leer (Oostfraislaand)|Leer]] en de gemainte [[Beerte]] dij zien noam in 1991 veraandere in [[Reiderlaand (gemainte)|Reiderlaand]].

== Groanrepubliek ==
t Reiderlaand is veural bekènd worden deurt t bouk '''De Groanrepubliek''' van Frank Westerman. Ook t bie beheurende en lieknoamege laidje van [[Alex Vissering]] het dit gebied op de koart zet.

[[Ofbeelding:Seelanderheiderland.png|thumb|left|Reiderlaand om t joar 1300.]]

{{GrunnegerOmmelanden}}

[[Kategorie:Grunnegs artikel]]
[[Kategorie:Grunnen]]
[[Kategorie:Streek in Duutslaand]]
[[Kategorie:Oostfraislaand]]
