[[Bestaand:Tansonnhat11.jpg|250px|thumb|right|internationalen lochhaavn Tan Son Nhat]]
'''Internasjonoalen vlaighoaven Tan Son Nhat''' (IATA: SGN, ICAO: VVTS) ([[Vietnamees|Vjetnamees]]: ''Sân bay Quốc tế Tân Sơn Nhất'') is [[Vietnam|Vjetnam]] zien grootste internasjonoale vlaighoaven, wat t oppervlak aangaait, sikkom 800 bunder, ien vergelieken tou de sikkom 650 bunder van [[Hanoi]] zien [[Noi Bai International Airport]] en [[Da Nang]] zien [[Da Nang International Airport]]. t Het n kappaziteit van sikkom 15-17 miljoen passezjiers per joar. Ien de joaren 30 van de [[20. aiw]] is t ontstoan as lutje vlaigvèld van de [[Frankriek|Franse]] kelonioalisten en gruide ien de joaren 50, tiedens de [[Vjetnam-oorlog]] oet tou de belaangriekste vlaighoaven van Zuud-Vjetnam. Tegenswoordeg is t oetgruid, nait allend as de grootste Vjetnamese vlaighoaven op oppervlak, mòr ook wat t aantel passezjiers aangaait (mit n aantel van over 12,5 miljoen ien 2009). Zien riekwiedte omvat baaident [[Ho Chi Minh (stad)|Ho Chi Minhstad]] as [[Dong Nam Bo]] ien t zuden van Vjetnam. De [[IATA]]-kode van Tan Son Nhat is '''SGN''' wat komt van de vrougere noam van Ho Chi Minhstad, [[Saigon]].

== Boetende hìnwieze ==
* [http://www.tsnairport.hochiminhcity.gov.vn/ Tan Son Nhat Airport Offisjele Webstee]

[[Kategorie:Grunnegs artikel]]
[[Kategorie:Lochvaort]]
[[Kategorie:Vietnam]]
