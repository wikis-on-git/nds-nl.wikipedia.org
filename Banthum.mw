'''Bantem''', ok wal espeld '''Banthum''', ([[Nederlaands|Hollaands]]: ''Bergentheim'') is n [[doarp]] in de [[Oaveriessel]]se gemeente [[Hardenbarg (gemiente)|Hardnbearg]]. De kern lig tusken de spoerliene [[Zwolle]]-[[Emmen|Emn]] en t kanoal [[Almelo]]-[[De Haandrik]]. Op 1 januwoari [[2006]] har t 3.466 inwonners.

Oawer n naamn Bantem is nit völle bekeand, mear H.J. Hilberink skrif in zien book "600 Jaar Bergentheim" det t woard is of eleaidt van ''berg-es''. Bantem wörd as eerste in 1385 eneumd.

Bantem was eerst n [[esdoarp]], op ongevear 2 töt 3 kilometer van woer t non lig. Den stean het rechtevoort Old Bantem. De hudige kern onsteund duur vervenning van de vennegroondn op t oostn van Bantem. Disse groondn wördn op ekocht en of egreawn duur [[m.r. I.A. van Roijen]] (1800-1868). Noa at den oet de tied köm wör zien woark duur edoan duur zin bedrief N.V. Veenderij Erven M.R. I.A. van Roijen, dee at later nen torfstreeiselfabriek begunn.

In 1905 kreeg Bantem n stasjunneke an de liene Zwolle-[[Knoal (dörp)|Stadsknoal]], en wör in 1907 oet ebreaidt. In 1975 wör t wier eslötn en in 1993 of ebrökn.

Bantem ligt an de proveensjale weg [[N343]]. t Hef ne [[voetbal]]verenige ''VV Bergentheim'' en [[volleybal]]verenige ''De Schutters''. Dr zeent twee legere skooln, de Protestaant-Kristelike ''Ds. Koningsberger'', en de Gerifformeerd-Vriej emaakten ''Casper Diemer''. In Banthum stiet drie karken:'n hervormden, 'n gerifformeerd-vriejemaakten en 'n gerifformeerd-synodalen.

[[Kattegerie: Tweants artikel]]
[[Kattegerie: Plaatse in Oaveriessel]]

[[en:Bergentheim]]
[[fr:Bergentheim]]
[[nl:Bergentheim]]
