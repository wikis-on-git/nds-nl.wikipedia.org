{{Ploats in Nederlaand
| name = Banthüm
| soorte = Dorp
| bestansname vlagge = 
| bestansname wapen =
| lokasie = Locatie Bergentheim
| breedtegroad = 52/31/35/N
| lengtegroad = 6/36/50/E
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 4535
|  datum inwoners = 2018
|  dichtheid =
| verkeersoader =
| netnummer = 0523-23
| postcode = 7691
| webstee =
}}

[[Ofbeelding:Station Bergentheim.jpg|thumb|Statsyon Banthüm in 1960]]

'''Banthum''', mangs ok as '''Bantem''' espeld, ([[Nederlaands|Hollands]]: ''Bergentheim'') is 'n [[dorp|dörp]] in de [[Overiessel|Overiesselse]] gemeente [[Hardenbarg (gemiente)|'n Arnbarg]]. De kern lig tussen de spoerliende [[Zwolle]]-[[Emmen]] en 't kanaal [[Almelo]]-[[De Haandrik]]. Op 1 januari [[2018]] had 't 4.535 inwoners.

Banthum lig an de provincialen weg [[N343]]. 't Hef 'n [[voetbal|voetbalverieniging]] ''VV Bergentheim'' en [[volleybal]]verieniging ''De Schutters''. Der bint twee legere skoelen, de protestaant-kristelike ''Ds. Koningsberger'', en de gereformeerd vri-jemaakten ''Casper Diemer''. 

In Banthum stoat drie karken: 'n gereformeerd vri-jemaakten, een hervörmden en een gereformeerd synodoalen. De leste twee enuumde karken bint noedaags gaanks bi-j mekare te kommen töt iene karke.

==Geskiedenisse==
===Veurgeskiedenisse===
Gelieke as  aandere steden en dörpen is ok 't oale Banthum ontstoan an 'n reviere, an d' Overiesselse [[Vechte]].  Disse reviere kump Nederlaand bi-j [[Grambarge]] binnen, streump doar op [[Hardenbarg|Hard'nbarg]] an, langes Banthum deur [[Ommen]] en langes [[Dalsn]] noar Zwolle umme doar bi-j 't Zwarte Water uut te kommen.

Ewen eleden kwamen an de oevers van disse reviere grote zaandvlakten lös te liggen en wonneer as doar sommers de wind overhen bleus ontstunden der zaandverstoevingen die an de weerse kaanten van de reviere dunen vörmden, de zo-enuumde revierdunen.  't Hudige ”Beerzebulten’’ bint hiervan 'n veurbeeld.  Een helen zet veur 't begun van de joartelling wördden de Vechte al bewoond deur rondsjouwende stammen. Pas op de Middelewen stiet der op papiere over blievende bewoners van disse plaatse.

==Vanof de Middelewen==
De eerste moal dat der feitelik over Banthum eskreven wördden, was op 1385. In 't boek van 't ''registers en rekeningen van 'T Bisdom Utrecht'' woar op bladziede 586 stiet:

''lijst van mensen en goederen hieronder vermeld en te brengen in de hof van Ootmersum op Hemelvaartsdag … o.a. te BERGENTHEM (bij) Tackinc''.

Asse wi-j van 't joar 1385 uutgoat bestunden Banthum op 1985 600 joar en is op 2010 't feest 'Banthum 625 joar' evierd.

===Nameverkloaring===
Bergen kump van: d' hoge revierdunen langes de Vechte. En Theim kump van: um-ezet stuk laand of thüm = tuune. Op 1688 veraanderden de name Bergenthem in Bergentheim, en in 't Nedersaskisch hebt zie 't altied van 'Banthum'.

===Old Banthum===
't [[Old Banthum|Oale Banthum]] had 'n laanke vörme. 't Volk kenden een oost-ende, een middendörp en een west-ende. Disse vörme kunne wi-j t'rugge vinden op 't hodige Old-Banthum: 't oost-ende bi-j Schöttink en 't west-ende bi-j Wiechmink; terwiel as bi-j Wuestkaamp 't "middendörp" ween zol. Hier hef ok de havezoate (adelike boerderi-je) estoane. Op 1649 töt 1842 was de familie van Voorst eigenaar van d' havezoate. Op 1842 wördden d' havezoate of-ebrökken en de grachte edempd, zodat der van de havezoate “Bergentheym” gien stien meer over is.

===Marke Banthum===
De Marke Banthüm was een bestuursvörme van de grotere boeren die et gemeenschoppelike laand beheerden. De gronden wördden beveurbeeld gebruukt umme der plaggen van te stekken. De Marke Banthum bestunden uut 't laand watte wi-j now kent as Old-Banthum, Banthum en Mainbarg.

In 't gemeentearchief van 'n Arnbarg lig now, vanof 2013, 't markeboek Banthum, wat deur de leste markerichter an de burgemeister van 'n Arnbarg egeven is. In 't markeboek stoat de notulen van de vergaderingen van de marke Banthum in vanof 1611. De veurleste vergadering is op 1972 eholden.

===Vennetied===
Op 't midden van de negentiende ewe kregen 'n aander dele van Banthum d' andacht; de grote vennegebieden. Et markebestuur Banthum begunden met de ontvenning van de gebieden met mr. I.A. van Roijen an'n kop. Doarnöast begunden op 1850 de Overysselse Kanalisatiemoatschoppi-je met 't uutgraven van 't kanaal van [[Almelo]] noar [[Coevorden|Coevern]] an. 't K'naal wördden op weanse van de boeren van 't Oale Banthum twee kilometer de zuudoosten van de boerschop (Old Banthum) egraven. Hierdeur kwamp der 'n greui bi-j 't k'naal, terwel 't Oale Banthum niet verdan greuiden.

Van Roijen had ok op 1850 de van Roijenswieke ('de Woeke') egraven, vanof 't k'naal in Banthum noar Kloosterhaar an. Disse wieken wördden egraven veur 't ofvoer van turf en veur d' ontwatering van 't gebied. Vaste op begun 1900 was de bevolking noabi-j 't k'naal zovölle toe-enömmen, dat der winkels, karken en skoelen ebouwd wördden. Hier sprekke wi-j over 't ontstoan van 't hudige Banthum.

De vennetied hef veur Banthum zo bettie driekwart ewe eduurd. Ok in Banthum kende de ontvenning de verskrikkelike toestaanden van lege lonen, barre huze en aander sociale trammelaant. Pas noa d' oorlog is Banthum verdan egoane noar wat 't noedaags is.
Noe hef Banthum ongeveer 4500 inwoners en is 't iene van de grootste dörpen van de gemeente 'n Arnbarg.

==Vanov 1900==
===Stasyon Banthüm===
Op 1905 kregen Banthüm syne eagen stasyon en de spöörlynde [[Zwolle]] - Stadsknaal (wyder döörgåns når Delfzijl), an-elegd döör de NOLS, even so med een spöörhaven. Der was op et ontwarp språke van een stasyon. Banthüm kregen dan ok gyn groot stasyonsgebouwe so as dat byvöörbeeld ayt nog op Grambarge styt. Et blekken al rap te klean te wesen. De halte Banthüm wödn toch een stasyon en et gebouwe wörden op 1907 üüt-ebreyd. Et stasyon wörden eslötten op 1975, en et gebouwe wörden ov-ebrökken op 1993. De törvströäyselfabryk wörden op 1948 eslötten. Mar nuudags hebt lüde et der weer over dat de halte weerümme kommen müt. Dat wörd dan ok in de gemeente besprökken.

===Fabryken===
Der wörden een teksylfebryk neer-eset, disse wörden midden jåren '60 eslötten (ümdat de teksyl in Twente ok tu an et kapotgån was). Later vestigden de Wavin sich dårsoot ümme ryoolpütten te bouwen, mar ok disse wörden weer eslötten. Ok was der jåren lange een grote bakkerye evestigd (Bakkerye Holland), wülk vöör völle banen esörgd hevt, mar ok disse is de gevoalge van füsys vört-esaneerd.

===Veestwekke===
Elk jår wörd der in Banthüm een veestwekke e-organyseerd, een wekke lange med völle an aktiviteyten vöör en döör de Banthümmers en ümgewing, et bekendsten en meest besöchs dårvan is de Banthümloop. En 'såvends de veesttente tüürlik.

Ümme et 600 jårig bestån van Banthüm (in 1985) te vyren hebt et volk een månd lange veest ehad, op youtube bint nog tyntallen an minüten filmpys te syn van disse månd. In 2010, et 625 jårig bestån van Banthüm, hebt sy et weer vannys edån.

==Monümentn==
Hyronder en lyste van vyre gemeentelike monümenten wat y op Banthüm vinden künt. Wat twee byyrderyn bint, een karke en een dreybrügge.

* Arve Waterink, Brinkweg 6 	
* Hervörmde Karke ''De Bo'', Kanaalweg-Oost 59 		
* Dreybrügge ''Gouden Ploeg'', Kanaalweg-West - 
* Katerstede Nijkamp, Mölinksweg 2

==Bekende Banthummers==
* [[Arne Slot]] (17 september 1978), assistent-trainer, [[AZ Alkmaar]]
* [[Kyra Lamberink]] (15 april 1996), baanwielrenster

==Galleri-je==
<gallery>
Bestaand:Banthum vlagge.png|Vlagge, die vanof 't 625-joarig bestoan elk joar met de feestwekke an de huze hangt
</gallery>

{{Dialekt|sdz|Banthum}}


{{Bron|http://bergentheim.info/algemeen/bergentheim-historie}}
[[Kategorie:Hardenbarg]]
[[Kategorie: Plaatse in Oaveriessel]]
