{{Ploats in Nederlaand
| name = Banthüm
| soorte = Dorp
| bestansname vlagge = 
| bestansname wapen =
| lokasie = Locatie Bergentheim
| breedtegroad = 52/31/35/N
| lengtegroad = 6/36/50/E
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 4535
|  datum inwoners = 2018
|  dichtheid =
| verkeersoader =
| netnummer = 0523-23
| postcode = 7691
| webstee =
}}

[[Ofbeelding:Station Bergentheim.jpg|thumb|Statsyon Banthüm in 1960]]

'''Banthüm''', mangs ok as '''Bantem''' espeld, ([[Nederlaands|Hollaands]]: ''Bergentheim'') is 'n [[dorp]] in d'[[Overiessel|Overyssel]]se gemeente [[Hardenbarg (gemiente)|n Arnbarg]]. De karn lig tüssn de spöörlynde [[Zwolle]]-[[Emmen|Emmn]] en 't knaal [[Almelo]]-[[De Haandrik]]. Op 1 jannewåry [[2018]] haar 't 4.535 inwoners.

Banthüm lig an de provinsyaaln weg [[N343]]. 't Hev 'n [[voetbal]]veryniging ''VV Bergentheim'' en [[volleybal]]veryniging ''De Schutters''. Der bint twee legere skuuln, de Protestaant-Kristlike ''Ds. Koningsberger'', en de Griffermeerd Vryemaakn ''Casper Diemer''. In Banthüm ståt dry karkn: 'n hervörmn, 'n griffermeerd vryemaakn en 'n griffermeerd synedåln.

==Geskydenisse==
==Vöörgeskydenisse==
Gelyk-an aandere steedn en dorpn is ok 't Åle Banthüm ontståne an'n revyrty, an d' Overysselse [[Vechte]].  Disse revyre kümp Nederlaand by [[Grambarge]] binnen, ströömp döör op [[Hardenbarg|n Arnbarg]] an, langes Banthüm döör [[Ommen]] en langes [[Dalsn]] når Zwolle ümme dår by 't Swarte water üüt te kommn.

Eewn eleedne kwaam an d' uvers van disse revyre grote saandvlakkn lös te lign en wonneer as dår zommers de wind overhen blöös ontstünn der saandverstuvings dy an de weerse kaantn van de revyre düünn vörmn de so-enüümde revyrdüünn.  't Hüdige ”Beerzebulten’’ bint hyrvan 'n vöörbeeld.  'n Heeln set vöör 't begün van de jårtelling wödn de Vechte al bewoond döör rondsyouwnde stammn. Pas op de Middeleewn styt der op papyre over blyvnde bewoners van disse plaatse.

==Vanov de Middeleewn==
d' Eerste mål at der feytlik over Banthüm eskreevn wödn, was op 1385. In 't buuk van 't ''registers en rekeningen van 'T Bisdom Utrecht'' wår styt op bladsyde 586:

''lijst van mensen en goederen hieronder vermeld en te brengen in de hof van Ootmersum op Hemelvaartsdag … o.a. te BERGENTHEM (bij) Tackinc''.

A'w van 't jår 1385 üüt gåt bestünn Banthüm op 1985 600 jår en is op 2010 't veest 'Banthüm 625 jår' evyrd.

===Nameverklåring===
Bergen kümp van: d' hoge revyrdüünn langes de Vechte. En Theym kümp van: ümmeset stük laand of thüm = tüne. Op 1688 veraandern de name Bergenthem in Bergentheym, en in 't Nedersaksys hebt se 't altyd van 'Banthüm'.

===Old Banthüm===
't [[Old Banthum|Åle Banthüm]] hadn 'n laanke vörme. 't Volk kenn 'n oostende, 'n middndorp en 'n west-ende. Disse vörme kü'w trügge vinn op 't hüdige Old-Banthüm: 't oostende by Schöttink en 't westende by Wiechmink; terwül by Wuestkaamp 't "middndorp" ween sol. Hyr hev ok d' havezåte (aadlike buurderye) estån. Op 1649 töt 1842 was de vamyly van Voorst eygnaar van d' havezåte. Op 1842 wödn de havezåte ov-ebrökkn en de grachte deampt, sodat der van de havezåte “Bergentheym” gyn styn meer over is.

===Marke Banthüm===
De Marke Banthüm was 'n bestüürsvörme van de groot're buurn dy 't gemeenskoplike laand beheern. De grondn wödn bevöörbeeld gebrüükt ümme der plaggn van te stekkn. De Marke Banthüm bestünn üüt 't laand wa'w nu kent as Old-Banthüm, Banthüm en Maynbarg.

In 't Gemeentearchyv van n Arnbarg lig nu, vanov 2013, 't markebuuk Banthüm, wat döör de lestn markerichter an de bürgemeyster van n Arnbarg egeevn is. In 't markebuuk ståt de notüüln van de vergaderings van de marke Banthüm in vanov 1611. De vöörleste vergadering is op 1972 ehåln.

===Vennetyd===
Op 't middn van de neegntynde ewe kreegn 'n aander del van Banthüm d' andach; de grote vennegebydn. 't Markebestüür Banthüm begünn met d' ontvenning van de gebydn met mr. I.A. van Roijen an n kop. Dårnöäs begünn op 1850 d' Overysselse Kanalysatsymåtskoppye met 't üütgraavn van 't knaal van [[Almelo]] når [[Coevorden|Kuvern]] an. 't Knaal wödn op weanse van de buurn van 't Åle Banthüm twee kylometer de süüdoostn van de buurschop (Old Banthum) egraavn. Hyrdöör ontstönn 'n gröy by 't knaal, terwül 't Åle Banthüm nyt verdan gröyn.

Van Roijen hadn ok op 1850 de van Roijenswyke ('de Wyke') egraavn, vanov 't knaal in Banthüm når Kloosterhaar an. Disse wykn wödn egraavn vöör 't ovvuur van törv en vöör d' ontwatering van 't gebyd. Vaste op begün 1900 was de bevolking nåby 't knaal so völle tuunömmn, dat der winkels, karkn en skuuln ebouwd wödn. Hyr pråte wy over 't ontstån van 't hüdige Banthüm.

De vennetyd hev vöör Banthüm so betty drykwart ewe eduurd. Ok op Banthüm kenn d' ontvenning de verskriklike tuustaandn van lege loonn, barre hüse en aander soosyale trammelaant. Pas nå n oorlog is Banthüm verdan egåne når wat 't nuudaags is.
Nu hev Banthüm ångeveer 4500 inwoners en is 't yne van de grootste dorpn van de gemeente Haddenbarreg.

==Vanov 1900==
===Stasyon Banthüm===
Op 1905 kreegn Banthüm syne eagn stasyon en de spöörlynde [[Zwolle]] - Stadsknaal (wyder döörgåns når Delfzijl), an-elegd döör de NOLS, eem so met 'n spöörhaavn. Der was op 't ontwarp sprake van 'n stasyon. Banthüm kreegn dan ok gyn groot stasyonsgebouwe so as dat bevöörbeeld ayt nog op Grambarge styt. 't Blekkn al rap te klean te ween. D' halte Banthum wödn toch 'n stasyon en 't gebouwe wödn op 1907 üüt-ebreyd. 't Stasyon wödn eslöttn op 1975, en 't gebouwe wödn ov-ebröökn op 1993. De törvströyselfabryk wödn op 1948 eslöötn.

===Fabryken===
Der wördn 'n teksylfebryke neer-eset, disse wördn midden jåren '60 eslötten. Later vestigen de Wavin sich dårzoot ümme ryoolpütten te bouwn, mar ok disse wördn weer eslötten. Ok was der jåren lange 'n grote bakkerye evestigd (Bakkerye Holland), wükke vöär völle banen esörgd hev, mar ok disse is de gevålge van füsys vöt-esaneerd.

===Veestwekke===
Elk jår wörd der in Banthüm 'n veestwekke e-organyseerd, 'n wekke lange met völle an aktyvyteyten vöär en dör de Banthümmers en ümgewing, 't bekendsten en meest besöchs dårvan is de Banthümloop. En 'såvend de veesttente tüülk.

Ümme 't 600 jårig bestån van Banthüm (in 1985) te vyren hebt 't volk een månd lange veest ehad, op youtube bint nog tyntallen an minüten filmpys te syne van disse månd. In 2010, 't 625 jårig bestån van Banthüm, hebt zy 't weer overny edåne.

==Monümentn==
Hyronder 'n lyste van vyre gemeentlike monümentn wa'y op Banthum vinn künt. Wat twee boerderyn bint, 'n karke en 'n dreybrügge.

* Arve Waterink, Brinkweg 6 	
* Hervörmde Karke ''De Bo'', Kanaalweg-Oost 59 		
* Dreybrügge ''Gouden Ploeg'', Kanaalweg-West - 
* Katerstede Nijkamp, Mölinksweg 2

==Gallerye==
<gallery>
Bestaand:Banthum vlagge.png|Vlagge, den vanov 't 625-jårig bestån elk jår met de veestwekke an de hüse hankt
</gallery>

{{Dialekt|sdz|Banthum}}


{{Bron|http://bergentheim.info/algemeen/bergentheim-historie}}
[[Kategorie:Hardenbarg]]
[[Kategorie: Plaatse in Oaveriessel]]
