{{Ploats in Nederlaand
| naam = Banthum
| soorte = Dorp
| bestansnaam vlagge =
| bestansnaam wapen =
| lokasie = 
| breedtegroad = 52/31/35/N
| lengtegroad = 6/36/50/E
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 3500
|  doatum inwoners = 2006
|  dichtheid =
| verkeersoader =
| netnummer = 0523-23
| postcode = 7691
| webstee =
}}

[[Ofbeelding:Locatie Bergentheim.png|thumb|Banthum (rood) in de gemeente Hardnbearg (gruun)]]
[[Ofbeelding:Station Bergentheim.jpg|thumb|Statsjun Banthum in 1960]]

'''Banthum''', ok wel espeld as '''Bantem''', ([[Nederlaands|Hollaands]]: ''Bergentheim'') is 'n [[dörp]] in de [[Oaveriessel]]se gemiente [[Hardenbarg (gemiente)|Haddnbarreg]]. De karn lig tussn de speurliene [[Zwolle]]-[[Emmen|Emn]] en t knaale [[Almelo]]-[[De Haandrik]]. Op 1 januari [[2006]] had 't 3.466 inwoners.

Banthum lig an de proveensjale weg [[N343]]. 't Hef 'n [[voetbal]]vereniging ''VV Bergentheim'' en [[volleybal]]vereniging ''De Schutters''. Dur bint twi'j legere schoeln, de Protestaant-Kristelukke ''Ds. Koningsberger'', en de Gerifformeerd-Vrej-emaaktn ''Casper Diemer''. In Banthum stiet drie karkn: 'n hervormdn, 'n gerifformeerd-vrej-emaaktn en 'n gerifformeerd-synodaln.

==Geschiedenisse==

Over de naam van Banthum is nie völle bekend. Wi'j mut de oorspronk in 't woord Berg-es zuukn, zo as H.J. Hilberink schreef in zien boek "600 Jaar Bergentheim".  De eerste vermelding kump uut 't jaor 1385.

Banthum war eerst 'n [[esdorpe]], op ongveer 2 töt 3 kilometer van waor 't non lig. Den stiet 't rechtevoort Old-Banthum. De hudige karn onstönd deur [[vervening]] van de venegroondn op 't oostn van Banthum. Dizze groondn wed op ekoch en of egraavm deur [[m.r. I.A. van Roijen]] (1800-1868). Noadat hi'j uut de tied kom; wöd zien wark deur edaon deur zien bedrief N.V. Veenderij Erven M.R. I.A. van Roijen, die had later 'n turfstreuiselfebriek begunt. 

In 1905 kreeg Banthum zien eigen statsjun en de spoorliene [[Zwolle]] - Stadskenaale (verder deurgaons naor Delfzijl), an elegd deur de NOLS, asmede 'n spoorhaavn. D'r war in 't ontwarp sprake van 'n statsjun. Banthum kreeg dan ok gien groot statsjunsgebouw zo as dat beveurbeeld altied nog in Grambargen stiet. 't Blek echter al te klen te wèzen. De halte Banthum wed toch 'n statsjun en 't gebouw wed  in 1907 uut ebreid. 't Statsjun wed esleutn in 1975, en 't gebouw wed of-ebreukn in 1993.

De turfstreuiselfebriek werd in 1948 esleutn. 

D'r werd 'n textielfebrieke in evestigd, dizze wed middn jaorn 60 esleutn. 

Later vestigen de Wavin zich aldaor umme rioolputtn te maakn, mar ok dizze wed weer esleutn.

Ok war d'r jaorn lange 'n grote bakkeri'je evestigd (Bakkeri'je Holland), wulke veur veule baann ezörg hef, mar ok dizze is echter ten gevolge van fusies vört esaneerd.

===Feeswekke===
Elk jaor wöd d'r in Banthum 'n feeswekke organiseerd, en wekke lange met allerlee an activiteiten veur en deur de Banthummers en umgeving, 't bekends en miest bezöchs daorvan is de Banthumloop. En tuurlik 'saomps de feesttente.

Umme 't 600 jaorig bestaon van Banthum (in 1985) te viern hebt de mèènsn 'n maond lange feest ehad, op youtube bint nog tientalln minuutn an filmpies te ziene van dizze maond. In 2010, 't 625 jaorig bestaon, hebt zi'j weer zo'n feessie had, ieder konnen met doen en zien bi'jdrage de an levern.

Offsjeel is Banthum te nuum as 'Ni'j-Banthum': want met de buurtschap drekt liggend an Banthum is 't vrogger allemaole begunt, en dan he-w 't over [[Old Banthum]].



{{Dialekt|sdz}}
[[Kattegerie:Hardenbarg]]
[[Kattegerie: Plaatse in Oaveriessel]]

[[en:Bergentheim]]
[[fr:Bergentheim]]
[[nl:Bergentheim]]
