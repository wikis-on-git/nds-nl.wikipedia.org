{{Ploats in Nederlaand
| name = Banthüm
| soorte = Dorp
| bestansname vlagge = 
| bestansname wapen =
| lokasie = Locatie Bergentheim
| breedtegroad = 52/31/35/N
| lengtegroad = 6/36/50/E
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 4535
|  datum inwoners = 23-1-2018
|  dichtheyd =
| verkeersoader =
| netnummer = 0523-23
| postkode = 7691
| webstee =
}}

[[Ofbeelding:Station Bergentheim.jpg|thumb|Statsyon Banthüm in 1960]]

'''Banthüm''', mangs ok as '''Bantem''' espeld, ([[Nederlaands|Hollaands]]: ''Bergentheim'') is 'n [[dorp]] in d'[[Overiessel|Overyssel]]se gemeente [[Hardenbarg (gemiente)|n Arnbarg]]. De karn lig tüssen de spöörlynde [[Zwolle]]-[[Emmen|Emmn]] en 't knaal [[Almelo]]-[[De Haandrik]]. Op 1 jannewåry [[2006]] haar 't 3.466 inwoners.

Banthum lig an de provinsyalen weg [[N343]]. 't Hev 'n [[voetbal]]veryniging ''VV Bergentheim'' en [[volleybal]]veryniging ''De Schutters''. Der bint twee legere skulen, de Protestaant-Kristlike ''Ds. Koningsberger'', en de Griffermeerd Vryemaakten ''Casper Diemer''. In Banthüm ståt dry karken: 'n hervörmden, 'n griffermeerd vryemaaktn en 'n griffermeerd synedålen.

==Geskydenisse==
==Vörgeskydenisse==
Gelyk-an aandere steden en dorpen is ok 't Åle Banthüm ontståne an 'n revyrty, an d' Overysselse [[Vechte]].  Disse revyre kümp Nederlaand by [[Grambarge]] binnen, strömp dör op [[Hardenbarg|n Arnbarg]] an, langes Banthüm dör [[Ommen]] en langes [[Dalsen]] når Zwolle üm dår by 't Zwarte water üüt te kommen.

Ewen elédene kwaam an d' uvers van disse revyre grote saandvlakken lös te liggen en wonneer as dår zommers de wind overhen blöäs ontstünnen der saandverstuvings dy an de weerse kaanten van de revyre dünen vörmen de so-enüümde revyrdünen.  't Hüdige ”Beerzebulten’’ bint hyrvan 'n vörbeeld.  'n Helen set vör 't begün van de jårtelling wödden de Vechte al bewoond dör rondsjouwende stammen. Pas op de Middelewen styt der op papyre over blyvende bewoners van disse plaatse.

==Vanov de Middelewen==
d' Eerste mål dat der feytlik over Banthüm eskreven wördn, was op 1385. In 't buuk van 't ''registers en rekeningen van 'T Bisdom Utrecht'' wår styt op bladsyde 586:

''lijst van mensen en goederen hieronder vermeld en te brengen in de hof van Ootmersum op Hemelvaartsdag … o.a. te BERGENTHEM (bij) Tackinc''.

A'w van 't jår 1385 üüt gåt bestünnen Banthüm op 1985 600 jår en is op 2010 't veest 'Banthüm 625 jår' evyrd.

===Nameverklåring===
Bergen kümp van: d' hoge revyrdünen langes de Vechte. En Theym kümp van: ümmeset stük laand of thüm = tüne. Op 1688 veraanderen de name Bergenthem in Bergentheim, en in 't Nedersaksys hebt se 't altyd van 'Banthüm'.

===Old Banthüm===
't [[Old Banthum|Åle Banthum]] hadden 'n laanke vörme. 't Volk kennen 'n oostende, 'n middendorp en 'n west-ende. Disse vörme kü'w trügge vinden op 't hüdige Old-Banthüm: 't oostende by Schöttink en 't westende by Wiechmink; terwöl by Wuestkaamp 't "middendorp" ween sol. Hyr hev ok d' havezåte (aadlike buurderye) eståne. Op 1649 töt 1842 was de famyly van Voorst eygnaar van de havezåte. Op 1842 wörden d' havezåte ov-ebrökken en de grachte edeampt, sodat der van de havezåte “Bergentheym” gyn styn meer over is.

===Marke Banthüm===
De Marke Banthum was 'n bestüürsvörme van de grotere buren dy 't gemeenschoplike laand beheren. De gronden wördn bevörbeeld gebrüükt ümme der plaggen van te stekken. De Marke Banthüm bestünnen üüt 't laand wa'w nu kent as Old-Banthüm, Banthüm en Maynbarg.

In 't Gemeentearchyv van n Arnbarg lig nu, vanov 2013, 't markebuuk Banthüm, wat dör de leste markerichter an de bürgemeyster van n Arnbarg egéven is. In 't markebuuk ståt de notülen van de vergaderings van de marke Banthüm in vanof 1611. De vörleste vergadering is op 1972 ehålen.

===Vennetyd===
Op 't midden van de négentynde ewe krégen 'n aander deel van Banthüm d' andach; de vennegebyden. 't Marke bestüür Banthüm begünnen met d' ontvenning van de gebyden met mr. I.A. van Roijen an n kop. Dårnöäs begönnen op 1850 d' Overysselse Kanalysatsymåtskoppye met 't üütgraven van 't knaal van [[Almelo]] når [[Coevorden|Kuvern]] an. 't Knaal wördn op weanse van de buren van 't Åle Banthüm twee kylometer de süüdoosten van de buurschop (Old Banthum) egraven. Hyrdör ontstönnen 'n gröy by 't knaal, terwöl 't Åle Banthüm nyt verdan gröyen.

Van Roijen hadden ok op 1850 de van Roijenswyke ('de Wyke') egraven, vanov 't knaal in Banthüm når Kloosterhaar an. Disse wyken wörden egraven vör 't ovvuur van törv en vör d' ontwatering van 't gebyd. Vaste op begün 1900 was de bevolking nåby 't knaal so völle tuunömmen, dat der winkels, karken en skulen ebouwd wörden. Hyr sprekke wy over 't ontståne van 't hüdige Banthüm.

De vennetyd hev vör Banthüm so betty drykwart ewe eduurd. Ok op Banthüm kennen d' ontvenning de verskriklike tuustaanden van lege lonen, barre hüse en aander soosyale trammelaant. Pas nå n oorlog is Banthüm verdan egåne når wat 't nuudaags is.
Nu hev Banthüm ångeveer 4500 inwoners en is 't yne van de grootste dorpen van de gemeente Haddenbarreg.

==Vanov 1900==
===Stasyon Banthüm===
Op 1905 kregen Banthüm syne eagen stasyon en de spöörlynde [[Zwolle]] - Stadsknaal (verder dörgåns når Delfzijl), an-eleg dör de NOLS, éém so met 'n spöörhaven. Der was op 't ontwarp sprake van 'n stasyon. Banthüm kregen dan ok gyn groot stasyonsgebouwe so as dat bevörbeeld ayt nog op Grambarge styt. 't Blekken al rap te klean te ween. D' halte Banthum wörden toch 'n stasyon en 't gebouwe wördn op 1907 üüt-ebreyd. 't Stasyon wörden eslötten op 1975, en 't gebouwe wördn ofebrökken op 1993. De törvströyselfabryk wördn op 1948 eslötten.

===Fabryken===
Der wördn 'n teksylfebryke neer-eset, disse wördn midden jåren '60 eslötten. Later vestigen de Wavin sich dårzoot ümme ryoolpütten te bouwn, mar ok disse wördn weer eslötten. Ok was der jåren lange 'n grote bakkerye evestigd (Bakkerye Holland), wükke vör völle banen esörgd hev, mar ok disse is de gevålge van füsys vöt-esaneerd.

===Veestwekke===
Elk jår wörd der in Banthüm 'n veestwekke e-organyseerd, 'n wekke lange met völle an aktyvyteyten vör en dör de Banthümmers en ümgewing, 't bekendsten en meest besöchs dårvan is de Banthümloop. En 'såvend de veesttente tüülk.

Ümme 't 600 jårig bestån van Banthüm (in 1985) te vyren hebt 't volk een månd lange veest ehad, op youtube bint nog tyntallen an minüten filmpys te syne van disse månd. In 2010, 't 625 jårig bestån van Banthüm, hebt zy 't weer overny edåne.

==Monümenten==
Hyronder 'n lyste van vyre gemeentlike monümenten wa'y op Banthum vinnen künt. Wat twee boerderyen bint, 'n karke en 'n dreybrügge.

* Arve Waterink, Brinkweg 6 	
* Hervörmde Karke ''De Bo'', Kanaalweg-Oost 59 		
* Dreybrügge ''Gouden Ploeg'', Kanaalweg-West - 
* Katerstede Nijkamp, Mölinksweg 2

==Gallerye==
<gallery>
Bestaand:Banthum vlagge.png|Vlagge, den vanov 't 625-jårig bestån elk jår met de veestwekke an de hüse hankt
</gallery>

{{Dialekt|sdz|Banthum}}


{{Bron|http://bergentheim.info/algemeen/bergentheim-historie}}
[[Kategorie:Hardenbarg]]
[[Kategorie: Plaatse in Oaveriessel]]
