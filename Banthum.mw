{{Ploats in Nederlaand
| naam = Banthum
| soorte = Dorp
| bestansnaam vlagge = 
| bestansnaam wapen =
| lokasie = 
| breedtegroad = 52/31/35/N
| lengtegroad = 6/36/50/E
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 3500
|  doatum inwoners = 2006
|  dichtheid =
| verkeersoader =
| netnummer = 0523-23
| postcode = 7691
| webstee =
}}

[[Ofbeelding:Locatie Bergentheim.png|thumb|Banthum (rood) in de gemiente Haddenbarg (gruun)]]
[[Ofbeelding:Station Bergentheim.jpg|thumb|Statsjun Banthum in 1960]]

'''Banthum''', ok wel espeld as '''Bantem''', ([[Nederlaands|Hollaands]]: ''Bergentheim'') is 'n [[dörp]] in de [[Oaveriessel]]se gemiente [[Hardenbarg (gemiente)|Haddenbarreg]]. De karn lig tussen de speurliende [[Zwolle]]-[[Emmen|Emn]] en 't kenaale [[Almelo]]-[[De Haandrik]]. Op 1 januari [[2006]] had 't 3.466 inwoners.

Banthum lig an de proveensjale weg [[N343]]. 't Hef 'n [[voetbal]]vereniging ''VV Bergentheim'' en [[volleybal]]vereniging ''De Schutters''. D'r bint twee legere schoelen, de Protestaant-Kristlijke ''Ds. Koningsberger'', en de Griffermeerd-Vri'j-emaakten ''Casper Diemer''. In Banthum stiet drie karken: 'n hervörmden, 'n griffermeerd-vri'j-emaakten en 'n griffermeerd-synodaolen.

==Geschiedenisse==

Zo as aandere steedn en dorpn is ok 't oorspronklik Banthum ontstaone an 'n riviertie, naamlik an de Overiesselse Vechte.  Disse reviere kump Nederlaand bi'j de gemiente Grambarge binnen, streump deur naor Haddenbarreg, langes Banthum deur Ommn en langs Dalsn naor Zwolle en mondt daor uut in 't Zwatte water.

Eeuwen eleedn kwaamn an de oevers van disse reviere grote zaandvlaktn bloot te liggn en wenneer daor zomers de wind overhen bleus ontstönnen d'r zaandverstoevings die an de beide kaantn van de reviere duunen vörmn de zo-enaamn revierduunen.  De huudige ”Beerzebultn’’ bint hiervan 'n veurbeeld.  Reeds verre veur 't begun van de jaortelling werdn de oevers al bewoond deur rondtrekknde stammn. Pas in de Middeleeuwn vinne wi'j eschreewm berichn over bliewmde bewoners van disse streek.

De eerste keer dat daodwarklik over Banthum eschreewm is, was in 1385. In 't boek: de registers en rekeningen van 'T Bisdom Utrech stiet op bladziede 586 ''lijst van mensen en goederen hieronder vermeld en te brengen in de hof van Ootmersum op Hemelvaartsdag … o.a. te BERGENTHEM (bij) Tackinc''.
Uutgaonde van 't jaor 1385 bestund Banthum in 1985 600 jaor en is in 2010 't feest 'Banthum 625 jaor' vierd.
Bargen kump van: de heuge revierduunen langs de Vechte. En Theim kump van: omheind stuk laand of thum = tuun. In 1688 veraandern de naam Bergenthem in Bergentheim, en in volksmond altied enuumd as Banthum.

't [[Old Banthum|Oolde Banthum]] hann 'n lange-rekte vörme. Men kendn 'n oost-end, een middendorp en 'n west-end. Disse vörme kunne wi'j terugge-vinnen in 't hudige Old-Banthum: 't oost-end bi'j Schöttink en 't west-end bi'j Wiechmink; terwel bi'j Wuestkaamp 't "middendorp" zol ween. Hier hef ok de havezaote (aodlike boerderi'je) staone. In 1649 töt 1842 was de familie van Voorst eignaar van de havezaote. In 1842 werd de havezaote of-ebreukn en de grachte dempt, zodat d'r van de havezaote “Bergentheim” niets meer over ware.

In 't middn van de neengtiende eeuwe kreeg 'n aander deel van Banthum de andacht, naamlik de uut-estrekte vennegebiedn. 't Marke bestuur Banthum begun met de ontvenning van de gebieden onder leiding van mr. I.A. van Roijen. Daornaos begun in 1850 de Overiesselse Kanalisatiemaaschappi'je met 't uutgraawm van 't kenaal van [[Almelo]] naor [[Coevorden|Coevern]]. 't kenaal werd op verzuuk van de boern in 't olde Banthum 2 km ten zuudoosn van de boerschop egraawm. Hierdeur ontstund 'n greui bi'j 't kenaal, terwel 't olde Banthum nie verder greuin.

Van Roijen haddn ok in 1850 de van Roijenswieke (de Wieke) graawm, vanof 't kenaal in Banthum naor Kloosterhaar. Disse wieken werdn egraawm veur de ofvoer van turf en veur de ontwatering van 't gebied. Reeds in begun 1900 was de bevolking naobi'j 't kenaal zo veul toe-enummn, dat d'r winkels, karkn en schoeln ebouwd werdn. Hier sprekke wi'j over 't ontstaone van de hudige karn Banthum.

De venneperiode hef veur Banthum ongeveer driekwart eeuwe duurd. Ok in Banthum kendn de ontvenning de verschriklike toestaandn van lege lonen, slechte huze en aandere sociale wantoestaandn. Pas nao de oorlog is Banthum varder ontwikkeld naor 't hudige dorp.
Nu hef Bergentheim ongeveer 3500 inwoners en is iene van de grootste dorpn van de gemiente Haddenbarreg.

In 1905 kreeg Banthum zien eing stasjon en de speurlien [[Zwolle]] - Stadskenaale (verder deurgaons naor Delfzijl), an-elegd deur de NOLS, asmede een speurhaven. D'r waar in t ontwarp sprake van 'n stasjon. Banthum kreeg dan ok gien groot stasjonsgebouw zo as dat beveurbeeld altieden nog in Grambarge stiet. 't Blek echter al te klen te wezen. De halte Banthum werd toch 'n stasjon en 't geboow werd in 1907 uut-ebreid. t Stasjon werd esleuten in 1975, en t geboow werd of-ebreuken in 1993. De turfstreuiselfebriek werd in 1948 esleuten. 

D'r werd 'n textielfebrieke in evestigd, dizze werd midden jaoren '60 esleuten. Later vestigen de Wavin zich aldaor um rioolputten te maken, mar ok disse werd weer esleuten. Ok was d'r jaoren lange 'n grote bakkeri'je vestigd (Bakkeri'je Holland), wölke veur völle banen zörg hef, mar ok disse is echter ten gevolge van fusies vört esaneerd.

===Feeswekke===
Elk jaor wörd d'r in Banthum 'n feeswekke organiseerd, en wekke lange met allerlee an activiteiten veur en deur de Banthummers en umgeving, 't bekendst en miest bezöchs daorvan is de Banthumloop. En tuurlijk 'saomps de feestente.

Um 't 600 jaorig bestaon van Banthum (in 1985) te vieren hebt de meensen 'n maond lange feest ehad, op youtube bint nog tientallen an minuten filmpies te ziene van disse maond. In 2010, t 625 jaorig bestaon, hebbe ze weer zo'n feessie had, ieder konnen met doen en zien bi'jdrage de an leveren, en daor is dan ok völle gebruuk van emaakt.

==Gallerieje==
<gallery>
Bestaand:Banthum vlagge.png|Vlagge die bie t 625-jaorig bestaon uutedeeld wördden
</gallery>

{{Dialekt|sdz}}

{{Bron|http://bergentheim.info/algemeen/bergentheim-historie}}
[[Kattegerie:Hardenbarg]]
[[Kattegerie: Plaatse in Oaveriessel]]

[[en:Bergentheim]]
[[fr:Bergentheim]]
[[nl:Bergentheim]]
