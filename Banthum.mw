{{Ploats in Nederlaand
| name = Banthüm
| soorte = Dorp
| bestansname vlagge = 
| bestansname wapen =
| lokasie = Locatie Bergentheim
| breedtegroad = 52/31/35/N
| lengtegroad = 6/36/50/E
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 4535
|  datum inwoners = 2018
|  dichtheid =
| verkeersoader =
| netnummer = 0523-23
| postcode = 7691
| webstee =
}}

[[Ofbeelding:Station Bergentheim.jpg|thumb|Statsyon Banthüm in 1960]]

'''Banthüm''', mangs ok as '''Bantem''' espeld, ([[Nederlaands|Hollands]]: ''Bergentheim'') is een [[dorp|dörp]] in de [[Overiessel|Overysselse]] gemeente [[Hardenbarg (gemiente)|den Ardenbarg]]. De karn ligt tüssen de spöörlynde [[Zwolle]]-[[Emmen]] en et kanaal [[Almelo]]-[[De Haandrik]]. Op 1 jannewary [[2018]] had et 4.535 inwoners.

Banthüm ligt an de provinsyale weg [[N343]]. Et hevt een [[voetbal|vuutbal]]veryniging ''VV Bergentheim'' en [[volleybal]]veryniging ''De Schutters''. Der bint twee legere skulen, de Protestant-Kristelike ''Ds. Koningsberger'', en de Geriffermeerd Vrye-maakten ''Casper Diemer''. 

In Banthüm ståt dry karken: een geriffermeerd vrye-maakten, een hervörmden en een geriffermeerd synedålen. De leste twee enüümde karken bint nuudaags ganks by mekare te kommen, töt yne karke.

==Geskydenisse==
==Vöörgeskydenisse==
Gelyk-an andere steden en dörpen is ok et olde Banthüm ontstån an een revyre, an de Overysselse [[Vechte]].  Disse revyre kümp Nederland by [[Grambarge]] binnen, ströömp döör op [[Hardenbarg|den Ardenbarg]] an, langes Banthüm döör [[Ommen]] en langes [[Dalsn|Dalfsen]] når Zwolle ümme dår by et Swarte Water üüt te kommen.

Ewen eleden kwamen an de uvers van disse revyre grote sandvlakten lös te ligge en wonneer as dår sommers de wind overhen blöös ontstünden der sandverstuvingen dy an de weerse kanten van de revyre dünen vörmden, de so-enüümde revyrdünen.  Et hüdige ”Beerzebulten’’ bint hyrvan een vöörbeeld.  Een helen set vöör et begün van de jårtelling wörde de Vechte al bewoond döör rondsjouwende stammen. Pas op de Middelewen styt der op papyre over blyvende bewoners van disse plaatse.

==Vanov de Middelewen==
De eerste mål dat der feytelik over Banthüm eskreven wörden, was op 1385. In et buuk van et ''registers en rekeningen van 'T Bisdom Utrecht'' wår styt op bladsyde 586:

''lijst van mensen en goederen hieronder vermeld en te brengen in de hof van Ootmersum op Hemelvaartsdag … o.a. te BERGENTHEM (bij) Tackinc''.

Asse wy van et jår 1385 üüt gåt bestünden Banthüm op 1985 600 jår en is op 2010 et veest 'Banthüm 625 jår' evyrd.

===Nameverklåring===
Bergen kümp van: de hoge revyrdünen langes de Vechte. En Theim kümp van: ümmeset stük land ov thüm = tüne. Op 1688 veranderden de name Bergenthem in Bergentheim, en in et Nedersaksisk hebt sy et ayt van 'Banthüm'.

===Old Banthüm===
Et [[Old Banthum|Olde Banthüm]] hadden een lanke vörme. Et volk kenden een oostende, een middendörp en een west-ende. Disse vörme künne wy terügge vinden op et hüdige Old-Banthüm: et oostende by Schöttink en et westende by Wiechmink; terwül as by Wuestkaamp et "middendörp" wesen sol. Hyr hevt ok de havezåte (adelike buurderye) estån. Op 1649 töt 1842 was de family van Voorst eagenaar van de havezåte. Op 1842 wörden de havezåte ov-ebrökken en de grachte edeampt, sodat der van de havezåte “Bergentheym” gyn styn meer over is.

===Marke Banthüm===
De Marke Banthüm was een bestüürsvörme van de grotere buren dy et gemeenskoppelike land beheerden. De gronden wörden byvöörbeeld gebrüükt ümme der plaggen van te stekken. De Marke Banthüm bestünden üüt et land watte wy nu kent as Old-Banthüm, Banthüm en Maynbarg.

In et Gemeentearchyv van den Ardenbarg ligt nu, vanov 2013, et markebuuk Banthüm, wat döör de lesten markerichter an de bürgemeyster van den Ardenbarg egeaven is. In et markebuuk ståt de notülen van de vergåderingen van de marke Banthüm in vanov 1611. De vöörleste vergådering is op 1972 ehoalden.

===Vennetyd===
Op et midden van de negentynde ewe kregen een ander del van Banthüm de andacht; de grote vennegebyden. Et markebestüür Banthüm begünden med de ontvenning van de gebyden med mr. I.A. van Roijen an den kop. Dårnöäst begünden op 1850 de Overysselse Kanalysatsymåtskoppye med et üütgraven van et kanaal van [[Almelo]] når [[Coevorden|Kuvern]] an. Et Kanaal wörden op wense van de buren van et Olde Banthüm twee kylometer de süüdoosten van de buurskop (Old Banthüm) egraven. Hyrdöör ontstünde een gröäy by et kanaal, terwül at et Olde Banthüm nyt verdan gröäyden.

Van Roijen hadden ok op 1850 de van Roijenswyke ('de Wyke') egraven, vanov et kanaal in Banthüm når Kloosterhaar an. Disse wyken wörden egraven vöör et ovvuur van törv en vöör de ontwatering van et gebyd. Vaste op begün 1900 was de bevolking nåby et kanaal sovölle tuu-enömmen, dat der winkels, karken en skulen ebouwd wörden. Hyr sprekke wy over et ontstån van et hüdige Banthüm.

De vennetyd hevt vöör Banthüm so betty drykwart ewe eduurd. Ok op Banthüm kenden de ontvenning de verskrikkelike tuustanden van lege lonen, barre hüse en ander sosyale trammelant. Pas nå den oorlog is Banthüm verdan egåne når wat et nuudaags is.
Nu hevt Banthüm oangeveer 4500 inwoners en is et yne van de grootste dörpen van de gemeente den Ardenbarg.

==Vanov 1900==
===Stasyon Banthüm===
Op 1905 kregen Banthüm syne eagen stasyon en de spöörlynde [[Zwolle]] - Stadsknaal (wyder döörgåns når Delfzijl), an-elegd döör de NOLS, even so med een spöörhaven. Der was op et ontwarp språke van een stasyon. Banthüm kregen dan ok gyn groot stasyonsgebouwe so as dat byvöörbeeld ayt nog op Grambarge styt. Et blekken al rap te klean te wesen. De halte Banthüm wödn toch een stasyon en et gebouwe wörden op 1907 üüt-ebreyd. Et stasyon wörden eslötten op 1975, en et gebouwe wörden ov-ebrökken op 1993. De törvströäyselfabryk wörden op 1948 eslötten. Mar nuudags hebt lüde et der weer over dat de halte weerümme kommen müt. Dat wörd dan ok in de gemeente besprökken.

===Fabryken===
Der wörden een teksylfebryk neer-eset, disse wörden midden jåren '60 eslötten (ümdat de teksyl in Twente ok tu an et kapotgån was). Later vestigden de Wavin sich dårsoot ümme ryoolpütten te bouwen, mar ok disse wörden weer eslötten. Ok was der jåren lange een grote bakkerye evestigd (Bakkerye Holland), wülk vöör völle banen esörgd hevt, mar ok disse is de gevoalge van füsys vört-esaneerd.

===Veestwekke===
Elk jår wörd der in Banthüm een veestwekke e-organyseerd, een wekke lange med völle an aktiviteyten vöör en döör de Banthümmers en ümgewing, et bekendsten en meest besöchs dårvan is de Banthümloop. En 'såvends de veesttente tüürlik.

Ümme et 600 jårig bestån van Banthüm (in 1985) te vyren hebt et volk een månd lange veest ehad, op youtube bint nog tyntallen an minüten filmpys te syn van disse månd. In 2010, et 625 jårig bestån van Banthüm, hebt sy et weer vannys edån.

==Monümentn==
Hyronder en lyste van vyre gemeentelike monümenten wat y op Banthüm vinden künt. Wat twee byyrderyn bint, een karke en een dreybrügge.

* Arve Waterink, Brinkweg 6 	
* Hervörmde Karke ''De Bo'', Kanaalweg-Oost 59 		
* Dreybrügge ''Gouden Ploeg'', Kanaalweg-West - 
* Katerstede Nijkamp, Mölinksweg 2

==Bekende Banthümmers==
* [[Arne Slot]] (17 september 1978), assystent-treeyner, [[AZ Alkmaar]]
* [[Kyra Lamberink]] (15 april 1996), baanwylrenner

==Gallerye==
<gallery>
Bestaand:Banthum vlagge.png|Vlagge, dy vanov et 625-jårig bestån elk jår med de veestwekke an de hüse hankt
</gallery>

{{Dialekt|sdz|Banthum}}


{{Bron|http://bergentheim.info/algemeen/bergentheim-historie}}
[[Kategorie:Hardenbarg]]
[[Kategorie: Plaatse in Oaveriessel]]
