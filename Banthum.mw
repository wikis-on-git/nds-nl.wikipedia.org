{{Ploats in Nederlaand
| naam = Bantem
| soorte = Dorp
| bestansnaam vlagge =
| bestansnaam wapen =
| lokasie = 
| breedtegroad = 52/31/35/N
| lengtegroad = 6/36/50/E
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 3500
|  doatum inwoners = 2006
|  dichtheid =
| verkeersoader =
| netnummer = 0523-23
| postcode = 7691
| webstee =
}}

[[Ofbeelding:Locatie Bergentheim.png|thumb|Banthum (rood) in de gemeente Hardnbearg (gruun)]]
[[Ofbeelding:Station Bergentheim.jpg|thumb|Statsjun Banthum in 1960]]

'''Bantem''', ok wel espeld as '''Banthum''', ([[Nederlaands|Hollaands]]: ''Bergentheim'') is 'n [[dorp]] in de [[Oaveriessel]]se gemeente [[Hardenbarg (gemiente)|Hardnbearg]]. De karn lig tussen de spoorliene [[Zwolle]]-[[Emmen|Emn]] en t kanoale [[Almelo]]-[[De Haandrik]]. Op 1 januwari [[2006]] had 't 3.466 inwoners.

Banthum lig an de proveensjale weg [[N343]]. 't Hef 'n [[voetbal]]vereniging ''VV Bergentheim'' en [[volleybal]]vereniging ''De Schutters''. Dur bint twiej legere schoelen, de Protestaant-Kristelike ''Ds. Koningsberger'', en de Gerifformeerd-Vrej-emaaktn ''Casper Diemer''. In Banthum staot drie karken: 'n hervormdrn, 'n gerifformeerd-vrej-emaakten en 'n gerifformeerd-synodalen.

==Historie==

Over de naome van Banthum is niet vulle bekend. Wi'j mut de oorsprong in 't woord Berg-es zuken, zo as H.J. Hilberink skreef in zien boek "600 Jaar Bergentheim".  De eerste vermelding is uut 't jaor 1385.

Banthum was eerst 'n [[esdorpe]], op ongeveer 2 töt 3 kilometer van waor 't non lig. Den stean het rechtevoort Old-Banthum. De hudige karn onstund deur [[vervening]] van de venegroonden op 't oosten van Banthum. Disse groonden wörden op ekocht en of egraoven deur [[m.r. I.A. van Roijen]] (1800-1868). Noadat den uut de tied köm; wörd zien wark deur edaon deur zien bedrief N.V. Veenderij Erven M.R. I.A. van Roijen, die had later 'n torfstreujselfabriek begunnen. In 1905 kreeg Banthum zien eiggen station en de speurliene [[Zwolle]] - Stadskanaole (vadder deurgaons naor Delfzijl), an elegd deur de NOLS, asmede 'n spoorhaven. Dur was in 't ontwarp spraoke van 'n 'stasjunneke'. Banthum kreeg dan ok gien groot stationsgebouw zo as da bi'jveurbeeld altied nog in Grambargen stiet. 't Blek echter al te klejn te wên. De halte Banthum werd toch een station en 't gebouw werd  in 1907 uut ebrejd. 't Station werd esloten in 1975, en 't gebouw werd of ebreuken in 1993.
De torfstreujselfabriek werd in 1948 esloten. 
Er werd een textielfabriek in evestigd, disse werd midden jaoren 60 esloten. 
Later vestigde de Wavin zich aldaor um rioolputten te maken, maar ok werd disse weer esloten.
Ok was er jaorenlang een grote bakkeri'je evestigd (Bakkeri'je Hollaand), wulke veur vul banen zörgen, maar ok disse is echter ten gevölge van fusies weg esaneerd.


[[Kattegerie: Tweants artikel]]
[[Kattegerie:Hardenbarg]]
[[Kattegerie: Plaatse in Oaveriessel]]

[[en:Bergentheim]]
[[fr:Bergentheim]]
[[nl:Bergentheim]]
