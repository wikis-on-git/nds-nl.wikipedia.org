{{Ploats in Nederlaand
| name = Banthum
| soorte = Dörp
| bestansname vlagge = 
| bestansname wapen =
| lokasie = Locatie Bergentheim
| breedtegroad = 52/31/35/N
| lengtegroad = 6/36/50/E
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 3500
|  doatum inwoners = 2006
|  dichtheid =
| verkeersoader =
| netnummer = 0523-23
| postcode = 7691
| webstee =
}}

[[Ofbeelding:Station Bergentheim.jpg|thumb|Statsjun Banthum in 1960]]

'''Banthum''', mangs ok as '''Bantem''', ([[Nederlaands|Hollaands]]: ''Bergentheim'') is 'n [[dörp]] in 'n [[Oaveriessel]]se gemiente [[Hardenbarg (gemiente)|Haddenbarreg]]. De karn lig tussen de speurliende [[Zwolle]]-[[Emmen|Emn]] en 't knaal [[Almelo]]-[[De Haandrik]]. Op 1 jannewaori [[2006]] har 't 3.466 inwoners.

Banthum lig an de proveensjalen weg [[N343]]. 't Hef 'n [[voetbal]]verieniging ''VV Bergentheim'' en [[volleybal]]verieniging ''De Schutters''. Der bint twee legere schoelen, de Protestaant-Kristlike ''Ds. Koningsberger'', en de Griffermeerd Vri-jemaakten ''Casper Diemer''. In Banthum stoat drie karken: 'n hervörmden, 'n griffermeerd vri-jemaaktn en 'n griffermeerd synedoalen.

==Geschiedenisse==
==Veurgeschiedenisse==
Geliek-an aandere steden en dörpen is ok 't Oale Banthum ontstoane an 'n reviertie, an d' Overiesselse [[Vechte]].  Disse reviere kump Nederlaand bi-j [[Grambarge]] binnen, streump deur op [[Hardenbarg|n Arnbarg]] an, langes Banthum deur [[Ommen]] en langes [[Dalsen]] noar Zwolle um doar bi-j 't Zwarte water uut te kommen.

Ewen elédene kwaam an d' oevers van disse reviere grote zaandvlakken lös te liggen en wonneer as dosr zommers de wind overhen bleus ontstunnen der zaandverstoevings die an de weerse kaanten van de reviere dunen vörmen de zo-enuumden revierdunen.  't Hudige ”Beerzebulten’’ bint hiervan 'n veurbeeld.  'n Helen zet véúr 't begun van de joartelling wödden de Vechte al bewoond deur rondsjouwende stammen. Pas op de Middelewen stiet der op papiere over blievende bewoners van disse plaatse.

==Vanof de Middelewen==
d' Eerste moal dat der feitlik over Banthum eschreven wörden, was op 1385. In 't boek van 't ''registers en rekeningen van 'T Bisdom Utrecht'' woar stiet op bladziede 586:

''lijst van mensen en goederen hieronder vermeld en te brengen in de hof van Ootmersum op Hemelvaartsdag … o.a. te BERGENTHEM (bij) Tackinc''.

A'w van 't joar 1385 uut goat bestunnen Banthum op 1985 600 joar en is op 2010 't feest 'Banthum 625 joar' evierd.

===Name verkloaring===
Bergen kump van: d' hoge revieredunen langes de Vechte. En Theim kump van: ummezet stuk laand of thum = tune. Op 1688 veraanderen de name Bergenthem in Bergentheim, en in 't Nedersaksies hebt ze 't altied van 'Banthum'.

===Old Banthum===
't [[Old Banthum|Oale Banthum]] hadden 'n laanke vörme. 't Volk kennen 'n oostende, 'n middendörp en 'n west-ende. Disse vörme ku'w trugge vinden op 't hudige Old-Banthum: 't oostende bi-j Schöttink en 't westende bi-j Wiechmink; terwöl bi-j Wuestkaamp 't "middendörp" ween zol. Hier hef ok d' havezoate (aadlike boerderi-je) estoane. Op 1649 töt 1842 was de familie van Voorst eignaar van de havezaote. Op 1842 wörden d' havezoate ofebrökken en de grachte edeampt, zodat der van de havezoate “Bergentheim” gien stien meer over is.

===Marke Banthum===
De Marke Banthum was 'n bestuursvörme van de grotere boeren die 't gemeenschoplike laand beheren. De gronden wörden beveurbeeld gebruukt umme der plaggen van te stekken. De Marke Banthum bestunnen uut 't laand wa'w noe kent as Old-Banthum, Banthum en Mainbarg.

In 't Gemeentearchief van n Arnbarg lig noe, vanof 2013, 't markeboek Banthum, wat deur de leste markerichter an de burgemeister van n Arnbarg egéven is. In 't markeboek stoat de notulen van de vergaderings van de marke Banthum in vanof 1611. De veurleste vergadering is op 1972 ehoalen.

===Vennetied===
Op 't midden van de négentiende ewe kregen 'n aander deel van Banthum d' andach; de vennegebieden. 't Marke bestuur Banthum begunnen met d' ontvenning van de gebieden met mr. I.A. van Roijen an n kop. Doarnöas begunnen op 1850 d' Overiesselse Kanalisatiemoatschappi-je met 't uutgraven van 't knaal van [[Almelo]] noar [[Coevorden|Koevern]] an. 't Knaal wörden op weanse van de boeren van 't Oalde Banthum tweeë kilometer de zuudoosten van de boerschop (Old Banthum) egraven. Hierdeur ontstunnen 'n greui bi-j 't knaal, terwöl 't Oale Banthum nie verdan greuien.

Van Roijen hadden ok op 1850 de van Roijenswieke ('de Wieke') egraven, vanof 't knaal in Banthum noar Kloosterhaar an. Disse wieken wörden egraven veur 't ofvoer van törf en veur d' ontwatering van 't gebied. Vaste op begun 1900 was de bevolking noabi-j 't knaal zo völle toenömmen, dat der winkels, karken en schoelen ebouwd wörden. Hier sprekke wi-j over 't ontstoane van 't hudige Banthum.

De vennetied hef veur Banthum zo bettie driekwart ewe edoerd. Ok op Banthum kennen d' ontvenning de verschriklike toestaanden van lege lonen, barre huze en aander sosiale trammelaant. Pas noa n oorlog is Banthum verdan egoane noar wat 't noe is.
Noe hef Banthum oangeveer 3400 inwoners en is 't iene van de grootste dörpen van de gemeente Haddenbarreg.

==Vanof 1900==
===Stasion Banthum===
Op 1905 kregen Banthum zien eagen stasion en de speurliende [[Zwolle]] - Stadsknaal (varder deurgoans noar Delfzijl), an-eleg deur de NOLS, éém zo met 'n speurhaven. Der was op 't ontwarp sprake van 'n stasion. Banthum kregen dan ok gien groot stasionsgebouwe zo as dat beveurbeeld ait nog op Grambarge stiet. 't Blekken al rap te kleain te ween. D' halte Banthum wörden toch 'n stasjon en 't gebouwe wörden op 1907 uutebreid. 't Stasion wörden eslötten op 1975, en 't gebouwe wörden ofebrökken op 1993. De törfstreaiselfabriek wörden op 1948 eslötten.

===Fabrieken===
Der wörden 'n textielfebrieke neer-ezet, disse wörden midden joaren '60 eslötten. Later vestigen de Wavin zich doarzoot umme rioolputten te maken, mar ok disse wörden weer eslötten. Ok was der joaren lange 'n grote bakkeri-je evestigd (Bakkeri-je Holland), wukke veur völle banen ezörg hef, mar ok disse is de gevoalge van fusies vöt-esaneerd.

===Feestwekke===
Elk joar wörd der in Banthum 'n feestwekke e-organiseerd, 'n wekke lange met völle an aktiviteiten veur en deur de Banthummers en umgewing, 't bekendsten en meest bezöchs doarvan is de Banthumloop. En 'soavends tuulk de feestente.

Umme 't 600 joarig bestoan van Banthum (in 1985) te vieren hebt 't volk een moand lange feest ehad, op youtube bint nog tientallen an minuten filmpies te ziene van disse moand. In 2010, 't 625 joarig bestoan van Banthum, hebt zi-j 't weer overni-j edoane.

==Monementen==
Hier 'n lieste van viere gemeentlike monementen wa'j op Banthum vinnen kunt. Wat tweeë boerderi-jen bint, 'n karke en 'n dreibrugge.

* Arve Waterink, Brinkweg 6 	
* Hervörmde Karke ''De Bo'', Kanaalweg-Oost 59 		
* Dreibrugge ''Gouden Ploeg'', Kanaalweg-West - 
* Katerstede Nijkamp, Mölinksweg 2

==Galleri'je==
<gallery>
Bestaand:Banthum vlagge.png|Vlagge, den vanof 't 625-jorig bestoan elk joar met de feestwekke an de huze hankt
</gallery>

{{Dialekt|sdz|Banthum}}


{{Bron|http://bergentheim.info/algemeen/bergentheim-historie}}
[[Kategorie:Hardenbarg]]
[[Kategorie: Plaatse in Oaveriessel]]
