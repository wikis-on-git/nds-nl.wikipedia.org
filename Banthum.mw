{{Ploats in Nederlaand
| naam = Bantem
| soorte = Dorp
| bestansnaam vlagge =
| bestansnaam wapen =
| lokasie = 
| breedtegroad = 52/31/35/N
| lengtegroad = 6/36/50/E
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 3500
|  doatum inwoners = 2006
|  dichtheid =
| verkeersoader =
| netnummer = 0523-23
| postcode = 7691
| webstee =
}}

[[Ofbeelding:Locatie Bergentheim.png|thumb|Banthum (rood) in de gemeente Hardnbearg (gruun)]]
[[Ofbeelding:Station Bergentheim.jpg|thumb|Statsjun Banthum in 1960]]

'''Bantem''', ok wel espeld as '''Banthum''', ([[Nederlaands|Hollaands]]: ''Bergentheim'') is n [[dorp]] in de [[Oaveriessel]]se gemeente [[Hardenbarg (gemiente)|Hardnbearg]]. De karn lig tussn de spoorliene [[Zwolle]]-[[Emmen|Emn]] en t kanoale [[Almelo]]-[[De Haandrik]]. Op 1 januwari [[2006]] had t 3.466 inwoners.

Banthum was eerst n [[esdorpe]], op ongeveer 2 töt 3 kilometer van woar t non lig. Den stean het rechtevoort Old Bantem. De hudige karn onstund deur vervening van de venegroondn op t oostn van Banthum. Disse groondn wördn op ekocht en of egroavn deur [[m.r. I.A. van Roijen]] (1800-1868). Noadat den uut de tied köm wörd zien wark deur edoan deur zien bedrief N.V. Veenderij Erven M.R. I.A. van Roijen, die had later n torfstrooiselfabriek begunn.

In 1905 kreeg Banthum n stasjunneke an de liene Zwolle-[[Knoal (dörp)|Stadsknoal]], en wörde in 1907 uut ebrejdt. In 1975 wörd t weer eslootn en in 1993 of ebreukn.

Banthum lig an de proveensjale weg [[N343]]. t Hef n [[voetbal]]vereniging ''VV Bergentheim'' en [[volleybal]]vereniging ''De Schutters''. Dr bint twie legere schoeln, de Protestaant-Kristelike ''Ds. Koningsberger'', en de Gerifformeerd-Vrej-emaaktn ''Casper Diemer''. In Banthum stoat drie karken: n hervormdn, n gerifformeerd-vrej-emaakten en n gerifformeerd-synodalen.

==Historie==
Over de naome van Banthum is niet vulle bekend. Wi'j mut de oorsprong in 't woord Berg-es zuken, zo as H.J. Hilberink skreef in zien boek "600 Jaar Bergentheim".  De eerste vermelding is uut 't jaor 1385.

In 't vrogste begun was Banthum een esdörp ten westen van de hudige karn. Dit hiet tegenwoordig Old-Banthum. De hudige karn kwam töt ontwikkeling deur de vervenning van de veengebieden ten oosten van Banthum. Disse gebieden werd an kocht deur Isaac Antoni van Roijen (1800 - 1868) en of egraoven. Nao zien dood werd de onderneming veurt ezet onder de naome N.V. Veenderij Erven Mr. I.A. Van Royen. Denne boowden in 1890 een turfstreujselfabriek. In 1905 kreeg Banthum zien eiggen station en de speurliene Zwolle - Stadskanaole (vadder deurgaons naor Delfzijl), an elegd deur de NOLS, asmede een spoorhaven. Dur was in 't ontwarp spraoke van 'n 'halte'. Banthum kreeg dan ok gien groot stationsgeboow zo as da bi'jveurbeeld altied nog in Grambargen stiet. 't Blek echter al te kle'jn te wên. De halte Banthum werd toch een station en 't geboow werd  in 1907 uut ebrejd. 't Station werd esloten in 1975, en 't geboow werd of ebreuken in 1993.
De turfstreujselfabriek werd in 1948 esloten. Er werd een textielfabriek in evestigd, disse werd midden jaoren 60 esloten. Later vestigde de Wavin zich aldaor um rioolputten te maken, maar ok werd disse weer esloten.
Ok was er jaorenlang een grote bakkeri'je evestigd (Bakkeri'je Hollaand), disse is echter ten gevölge van fusies weg esaneerd.


[[Kattegerie: Tweants artikel]]
[[Kattegerie:Hardenbarg]]
[[Kattegerie: Plaatse in Oaveriessel]]

[[en:Bergentheim]]
[[fr:Bergentheim]]
[[nl:Bergentheim]]
