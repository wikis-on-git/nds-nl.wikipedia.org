{{Ploats in Nederlaand
| naam = Banthum
| soorte = Dorp
| bestansnaam vlagge = 
| bestansnaam wapen =
| lokasie = 
| breedtegroad = 52/31/35/N
| lengtegroad = 6/36/50/E
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 3500
|  doatum inwoners = 2006
|  dichtheid =
| verkeersoader =
| netnummer = 0523-23
| postcode = 7691
| webstee =
}}

[[Ofbeelding:Locatie Bergentheim.png|thumb|Banthum (rood) in de gemiente Haddenbarg (gruun)]]
[[Ofbeelding:Station Bergentheim.jpg|thumb|Statsjun Banthum in 1960]]

'''Banthum''', ok wel espeld as '''Bantem''', ([[Nederlaands|Hollaands]]: ''Bergentheim'') is 'n [[dörp]] in de [[Oaveriessel]]se gemiente [[Hardenbarg (gemiente)|Haddenbarreg]]. De karn lig tussen de speurliende [[Zwolle]]-[[Emmen|Emn]] en 't kenaale [[Almelo]]-[[De Haandrik]]. Op 1 januari [[2006]] had 't 3.466 inwoners.

Banthum lig an de proveensjale weg [[N343]]. 't Hef 'n [[voetbal]]vereniging ''VV Bergentheim'' en [[volleybal]]vereniging ''De Schutters''. D'r bint twee legere schoelen, de Protestaant-Kristlijke ''Ds. Koningsberger'', en de Griffermeerd-Vri'j-emaakten ''Casper Diemer''. In Banthum stiet drie karken: 'n hervörmden, 'n griffermeerd-vri'j-emaakten en 'n griffermeerd-synodaolen.

==Geschiedenisse==

Zo as aandere steden en dörpen is ok 't orspronklijk Banthum ontstaone an 'n riviertie, naamlijk an de Overiesselse Vechte.  Disse reviere kump Nederlaand bi'j de gemiente Grambarge binnen, streump deur naor Haddenbarreg, langes Banthum deur Ommen en langes Dalsen naor Zwolle en mondt daor uut in 't Zwatte water.

Eeuwen eleden kwamen an de oevers van disse reviere grote zaandvlakten bloot te liggen en wenneer daor zommers de wind overhen bleus ontstönnen d'r zaandverstoevings die an de beide kaanten van de reviere dunen vörmden de zo-enaamden revierduunen.  De hudige ”Beerzebultn’’ bint hiervan 'n veurbeeld.  Reeds verre veur 't begun van de jaortelling werden de oevers al bewoond deur rondtrekkende stammen. Pas in de Middeleeuwen vinne wi'j eschreven berichten over blievende bewoners van disse streke.

De eerste keer dat daodwarklijk over Banthum eschreven is, was in 1385. In 't boek: de registers en rekkenings van 'T Bisdom Utrech stiet op bladziede 586 ''lijst van mensen en goederen hieronder vermeld en te brengen in de hof van Ootmersum op Hemelvaartsdag … o.a. te BERGENTHEM (bij) Tackinc''.
Uutgaonde van 't jaor 1385 bestund Banthum in 1985 600 jaor en is in 2010 't feest 'Banthum 625 jaor' vierd.
Bargen kump van: de verheven revierdunen langes de Vechte. En Theim kump van: omheind stuk laand of thum = tuun. In 1688 veraanderen de naam Bergenthem in Bergentheim, en in volksmond altied enuumd as Banthum.

't [[Old Banthum|Oolde Banthum]] hadden 'n lange-rekte vörme. Men kenden 'n oost-end, een middendörp en 'n west-end. Disse vörme kunne wi'j terugge-vinnen in 't hudige Oold-Banthum: 't oost-end bi'j Schöttink en 't west-end bi'j Wiechmink; terwel bi'j Wuestkaamp 't "middendörp" zol wezen. Hier hef ok de havezaote (aodlijk boerderi'je) staone. In 1649 töt 1842 was de familie van Voorst eignaar van de havezaote. In 1842 werd de havezaote of-ebreuken en de grachte dempt, zodat d'r van de havezaote “Bergentheim” niets meer over ware.

In 't midden van de negentiende eeuwe kreeg 'n aander deel van Banthum de andacht, naamlijk de uut-estrekte vennegebieden. 't Marke bestuur Banthum begun met de ontvenning van de gebieden onder leiding van mr. I.A. van Roijen. Daornaos begun in 1850 de Overiesselse Kanalisatiemaaschappi'je met 't uutgraven van 't kenaal van [[Almelo]] naor [[Coevorden|Coevern]]. 't kenaal werd op verzuuk van de boeren in 't oolde Banthum 2 km ten zuudoosten van de boerschop egraven. Hierdeur ontstund 'n greui bi'j 't kenaal, terwel 't oolde Banthum nie varder greuien.

Van Roijen hadden ok in 1850 de van Roijenswieke (de Wieke) graven, vanof 't kenaal in Banthum naor Kloosterhaar. Disse wieken werden egraven veur de ofvoer van turf en veur de ontwatering van 't gebied. Reeds in begun 1900 was de bevolking naobi'j 't kenaal zo veul toe-enum, dat d'r winkels, karken en schoelen eboowd werden. Hier sprekke wi'j over 't ontstaone van de hudige karn Banthum.

De venneperiode hef veur Banthum ongeveer driekwart eeuwe duurd. Ok in Banthum kenden de ontvenning de verschrikklijke toestaanden van lege lonen, slechte huze en aandere sociale wantoestaanden. Pas nao de oorlog is Banthum varder ontwikkeld naor 't hudige dörp.
Nu hef Bergentheim ongeveer 3500 inwoners en is iene van de grootste dörpen van de gemiente Haddenbarreg.

In 1905 kreeg Banthum zien eggen stasjon en de speurliene [[Zwolle]] - Stadskenaale (varder deurgaons naor Delfzijl), an-elegd deur de NOLS, asmede een speurhaven. D'r waar in t ontwarp sprake van 'n stasjon. Banthum kreeg dan ok gien groot stasjonsgebouw zo as dat beveurbeeld altieden nog in Grambarge stiet. 't Blek echter al te klen te wezen. De halte Banthum werd toch 'n stasjon en 't geboow werd in 1907 uut-ebreid. t Stasjon werd esleuten in 1975, en t geboow werd of-ebreuken in 1993. De turfstreuiselfebriek werd in 1948 esleuten. 

D'r werd 'n textielfebrieke in evestigd, dizze werd midden jaoren '60 esleuten. Later vestigen de Wavin zich aldaor um rioolputten te maken, mar ok disse werd weer esleuten. Ok was d'r jaoren lange 'n grote bakkeri'je vestigd (Bakkeri'je Holland), wölke veur völle banen zörg hef, mar ok disse is echter ten gevolge van fusies vört esaneerd.

===Feeswekke===
Elk jaor wörd d'r in Banthum 'n feeswekke organiseerd, en wekke lange met allerlee an activiteiten veur en deur de Banthummers en umgeving, 't bekendst en miest bezöchs daorvan is de Banthumloop. En tuurlijk 'saomps de feestente.

Um 't 600 jaorig bestaon van Banthum (in 1985) te vieren hebt de meensen 'n maond lange feest ehad, op youtube bint nog tientallen an minuten filmpies te ziene van disse maond. In 2010, t 625 jaorig bestaon, hebbe ze weer zo'n feessie had, ieder konnen met doen en zien bi'jdrage de an leveren, en daor is dan ok völle gebruuk van emaakt.

==Gallerieje==
<gallery>
Bestaand:Banthum vlagge.png|Vlagge die bie t 625-jaorig bestaon uutedeeld wördden
</gallery>

{{Dialekt|sdz}}

{{Bron|http://bergentheim.info/algemeen/bergentheim-historie}}
[[Kattegerie:Hardenbarg]]
[[Kattegerie: Plaatse in Oaveriessel]]

[[en:Bergentheim]]
[[fr:Bergentheim]]
[[nl:Bergentheim]]
