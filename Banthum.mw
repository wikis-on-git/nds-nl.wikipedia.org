{{Ploats in Nederlaand
| name = Banthum
| soorte = Dorp
| bestansname vlagge = 
| bestansname wapen =
| lokasie = 
| breedtegroad = 52/31/35/N
| lengtegroad = 6/36/50/E
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 3500
|  doatum inwoners = 2006
|  dichtheid =
| verkeersoader =
| netnummer = 0523-23
| postcode = 7691
| webstee =
}}

[[Ofbeelding:Locatie Bergentheim.png|thumb|Banthum (rood) in de gemiente Haddenbarg (gruun)]]
[[Ofbeelding:Station Bergentheim.jpg|thumb|Statsjun Banthum in 1960]]

'''Banthum''', ok wel espeld as '''Bantem''', ([[Nederlaands|Hollaands]]: ''Bergentheim'') is 'n [[dörp]] in 'n [[Oaveriessel]]se gemiente [[Hardenbarg (gemiente)|Haddenbarreg]]. De karn lig tussn de speurliende [[Zwolle]]-[[Emmen|Emn]] en 't knaal [[Almelo]]-[[De Haandrik]]. Op 1 jannewaori [[2006]] har 't 3.466 inwoners.

Banthum lig an de proveensjaln weg [[N343]]. 't Hef 'n [[voetbal]]verieniging ''VV Bergentheim'' en [[volleybal]]verieniging ''De Schutters''. Der bint twee legere schoeln, de Protestaant-Kristlike ''Ds. Koningsberger'', en de Griffermeerd-Vri'j-emaaktn ''Casper Diemer''. In Banthum stiet drie karkn: 'n hervörmdn, 'n griffermeerd-vri'j-emaaktn en 'n griffermeerd-synedaoln.

==Geschiedenisse==

Geliek-an aandere steden en dörpen is ok 't Oale Banthum ontstaone an 'n reviertie, an de Overiêsselse [[Vechte]].  Disse reviere kump Nederlaand bi'j d' gemiente Grambarge binnen, streump deur naor Haddenbarreg, langes Banthum deur Ommen en langes Dalsen naor Zwolle en kump daor uut bi'j 't Zwatte water.

Eewen eledene kwamen an de oevers van disse reviere grote zaandvlakten lös te lingn en wenneer as daor zommers de wind overhen bleus ontstön der zaandverstoevings die an de weerse kaanten van de reviere dunen vörmden de zo-enuumden revieredunen.  't Hudige ”Beerzebulten’’ bint hiervan 'n veurbeeld.  'n Helen zet véúr 't begön van de jaortelling wörden de Vechte al bewoond deur rondtrekkende stammen. Pas op de Middeleewen stiet der op pepiere over blievende bewoners van disse stee.

n Eersten maol dat daodwarklik over Banthum eskreven wörden, was in 1385. In 't boek: de registers en rekeningen van 'T Bisdom Utrech stiet op bladziede 586 ''lijst van mensen en goederen hieronder vermeld en te brengen in de hof van Ootmersum op Hemelvaartsdag … o.a. te BERGENTHEM (bij) Tackinc''.
A-w van 't jaor 1385 uut gaot bestön Banthum op 1985 600 jaor en is op 2010 't feest 'Banthum 625 jaor' evierd.
Bergen kump van: de heuge revieredunen langes de Vechte. En Theim kump van: umzet stuk laand of thum = tuune. In 1688 veraanderden de name Bergenthem in Bergentheim, en uut volksmond ait epraot as Banthum.

't [[Old Banthum|Oale Banthum]] haren 'n laank-erekte vörme. 't Volk kenden 'n oost-eande, 'n middendörp en 'n west-eande. Disse vörme ku-w trugge-vinnen in 't hudige Oald-Banthum: 't oost-eande bi'j Schöttink en 't west-eande bi'j Wiechmink; terwel bi'j Wuestkaamp 't "middendörp" zollen ween. Hier hef ok de havezaote (aadlike boerderi'je) estaone. In 1649 töt 1842 was de familie van Voorst eignaar van de havezaote. Op 1842 wörden de havezaote of-ebreuken en de grachte deampt, opdat der van de havezaote “Bergentheim” gien stiene meer over waren.

In 't midden van de neengntiende eewe kreeg 'n aander deel van Banthum de andach; de uut-estrekte vennegebieden. 't Marke bestuur Banthum begunnen met de ontvenning van de gebieden onder leiding van mr. I.A. van Roijen. Daornaös begunnen in 1850 de Overiesselse Kanalisatiemaaschappi'je met 't uutgraa-m van 't knaal van [[Almelo]] naor [[Coevorden|Coevern]]. 't Knaal wörn op weanse van de boeren in 't Oale Banthum 2 km ten zuudoosten van 'n boerschop egraa-m. Hierdeur ontstön 'n greui bi'j 't knaal, terwel 't Oale Banthum nie verdan greuien.

Van Roijen haren ok in 1850 de van Roijenswieke (de Wieke) egraa-m, vanof 't knaal in Banthum naor Kloosterhaar. Disse wieken wörn egraa-m veur 't ofvoer van turf en veur de ontwatering van 't gebied. Reeds in begunnen 1900 was de bevolking naobi'j 't knaal zo völle toe-enömmn, dat der winkels, karken en schoelen ebouwd wörn. Hier sprekke wi'j over 't ontstaone van 'n hudige karn Banthum.

De vennetied hef veur Banthum ongveer driekwart eewe duurd. Ok in Banthum kenden de ontvenning de verschriklike toestaanden van lege lonen, slechte huze en aandere sosjale wantoestaanden. Pas nao 'n oorlog is Banthum verder vergaanks egaone naor 't hudige dörp.
Noew hef Banthum ongveer 3500 inwoners en is iene van de grootsten dörpn van de gemiente Haddenbarreg.

In 1905 kreeg Banthum zien eangn stasjun en de speurliende [[Zwolle]] - Stadsknaal (verder deurgaons naor Delfzijl), an-eleg deur 'n NOLS, ee-m zo met 'n speurhaven. Der was in t ontwarp sprake van 'n stasjun. Banthum kreeg dan ok gien groot stasjunsgebouw zo as dat beveurbeeld aait nog in Grambarge stiet. 't Blek echter al te klean te ween. De halte Banthum wörn toch 'n stasjun en 't gebouw wörn in 1907 uut-ebreaid. 't Stasjun wörn esleuten in 1975, en 't gebouw wörn of-ebreuken in 1993. De turfstreuiselfebriek wörn in 1948 esleuten. 

Der wörn 'n textielfebrieke daalzet, disse wörn midden jaoren '60 esleuten. Later vestigden de Wavin zich daorzoot um rioolputten te maken, mar ok disse wörn weer esleuten. Ok was der jaoren laank 'n grote bakkeri'je vestigd (Bakkeri'je Holland), wukke veur völle banen ezörg hef, mar ok disse is ten gevolge van fusies vort-esaneerd.

===Feestwekke===
Elk jaor wöd der in Banthum 'n feestwekke organiseerd, en wekke laank met allerlei an activiteiten veur en deur de Banthummers en umgewing, 't bekendsten en meest bezöchs daorvan is de Banthumloop. En 'sao-mds de feestente.

Um 't 600 jaorig bestaon van Banthum (in 1985) te vieren hebt de meansen 'n maond lange feest ehad, op youtube bint nog tientallen an minuten filmpies te ziên van disse maond. In 2010, 't 625 jaorig bestaon, hebt zi'j weer zo'n feessie ehad, ieder konnen met doen en zien bi'jdrage de an leveren, en daor is dan ok völle gebruuk van emaakt.

==Galleri'je==
<gallery>
Bestaand:Banthum vlagge.png|Vlagge die bi'j t 625-jorig bestaon uutedeeld wödden
</gallery>

{{Dialekt|sdz|[[Vechte|'t Vechtdal]]|ANS}}


{{Bron|http://bergentheim.info/algemeen/bergentheim-historie}}
[[Kategorie:Hardenbarg]]
[[Kategorie: Plaatse in Oaveriessel]]
