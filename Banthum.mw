{{Ploats in Nederlaand
| name = Banthum
| soorte = Dorp
| bestansname vlagge = 
| bestansname wapen =
| lokasie = 
| breedtegroad = 52/31/35/N
| lengtegroad = 6/36/50/E
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 3500
|  doatum inwoners = 2006
|  dichtheid =
| verkeersoader =
| netnummer = 0523-23
| postcode = 7691
| webstee =
}}

[[Ofbeelding:Locatie Bergentheim.png|thumb|Banthum (rood) in de gemiente Haddenbarg (gruun)]]
[[Ofbeelding:Station Bergentheim.jpg|thumb|Statsjun Banthum in 1960]]

'''Banthum''', mangs ok as '''Bantem''', ([[Nederlaands|Hollaands]]: ''Bergentheim'') is 'n [[dörp]] in 'n [[Oaveriessel]]se gemiente [[Hardenbarg (gemiente)|Haddenbarreg]]. De karn lig tussen de speurliende [[Zwolle]]-[[Emmen|Emn]] en 't knaal [[Almelo]]-[[De Haandrik]]. Op 1 jannewaori [[2006]] har 't 3.466 inwoners.

Banthum lig an de proveensjalen weg [[N343]]. 't Hef 'n [[voetbal]]verieniging ''VV Bergentheim'' en [[volleybal]]verieniging ''De Schutters''. Der bint twee legere schoelen, de Protestaant-Kristlike ''Ds. Koningsberger'', en de Griffermeerd Vri-jemaakten ''Casper Diemer''. In Banthum stoat drie karken: 'n hervörmden, 'n griffermeerd vri-jemaaktn en 'n griffermeerd synedoalen.

==Geschiedenisse==

Geliek-an aandere steden en dörpen is ok 't Oalde Banthum ontstoane an 'n reviertie, an de Overiesselse [[Vechte]].  Dizze reviere kump Nederlaand bi-j gemiente Grambarge binnen, streump deur noar Haddenbarreg, langes Banthum deur Ommen en langes Dalfsen noar Zwolle en kump doar uut bi-j 't Zwarte water.

Eewen eledene kwaam an de oevers van dizze reviere groten zaandvlakten lös te liggen en wenneer as doar zommers de wind overhen bleus ontstunden der zaandverstoevings die an de weerse kaanten van de reviere dunen vörmden de zo-enuumden revieredunen.  't Hudige ”Beerzebulten’’ bint hiervan 'n veurbeeld.  'n Helen zet véúr 't begön van de joartelling wörden de Vechte al bewoond deur rondtrekkende stammen. Pas op de Middeleewen stiet der op pepiere over blievende bewoners van dizze stèè.

'n Eersten moal dat doadwarklik over Banthum eschreven wörden, was in 1385. In 't boek: de registers en rekeningen van 'T Bisdom Utrech stiet op bladziede 586 ''lijst van mensen en goederen hieronder vermeld en te brengen in de hof van Ootmersum op Hemelvaartsdag … o.a. te BERGENTHEM (bij) Tackinc''.
A'w van 't joar 1385 uut goat bestunden Banthum op 1985 600 joar en is op 2010 't feest 'Banthum 625 joar' evierd.
Bergen kump van: de heuge revieredunen langes de Vechte. En Theim kump van: umzet stuk laand of thum = tune. In 1688 veraanderen de name Bergenthem in Bergentheim, en uut volksmond ait eproat as Banthum.

't [[Old Banthum|Oalde Banthum]] haren 'n laankerekte vörme. 't Volk kenden 'n oosteande, 'n middendörp en 'n west-eande. Dizze vörme ku'w truggevinden in 't hudige Oald-Banthum: 't oosteande bi-j Schöttink en 't westeande bi-j Wiechmink; terwel bi-j Wuestkaamp 't "middendörp" zollen wèèn. Hier hef ok de havezoate (aadlike boerderi-je) estoane. In 1649 töt 1842 was de familie van Voorst eignaar van de havezaote. Op 1842 wörden de havezoate ofebrökken en de grachte edeampt, zodat ter van de havezoate “Bergentheim” gien stiene meer oaver waren.

In 't midden van de nègentiende eewe kreeg 'n aander deel van Banthum de andach; de uutestrekte vennegebieden. 't Marke bestuur Banthum begunnen met de ontvenning van de gebieden onder leiding van mr. I.A. van Roijen. Doarnöas begunnen in 1850 de Overiesselse Kanalisatiemaaschappi-je met 't uutgraven van 't knaal van [[Almelo]] noar [[Coevorden|Coevern]]. 't Knaal wörden op weanse van de boeren in 't Oalde Banthum 2 km ten zuudoosten van de boerschop egraven. Hierdeur ontstunden 'n grui bi-j 't knaal, terwel 't Oalde Banthum nie verdan gruien.

Van Roijen haren ok in 1850 de van Roijenswieke (de Wieke) egraven, vanof 't knaal in Banthum naor Kloosterhaar. Dizze wieken wörden egraven veur 't ofvoer van turf en veur de ontwatering van 't gebied. Reeds in begunnen 1900 was de bevolking naobi-j 't knaal zo völle toenömmen, dat ter winkels, karken en schoelen ebouwd wörden. Hier sprekke wi-j oaver 't ontstoane van 'n hudige karn Banthum.

De vennetied hef veur Banthum oongeveer driekwart eewe eduurd. Ok in Banthum kenden de ontvenning de verschriklike toestaanden van lege lonen, slechte huze en aandere sosjale wantoestaanden. Pas noa d' oorlog is Banthum verdan egoane noar 't hudige dörp.
Noe hef Banthum oongeveer 3500 inwoners en is ienene van de greutsten dörpen van de gemiente Haddenbarreg.

In 1905 kreeg Banthum zien eagen stasjun en de speurliende [[Zwolle]] - Stadsknaal (verder deurgoans noar Delfzijl), aneleg deur de NOLS, èèm zo met 'n speurhaven. Der was op 't ontwarp sprake van 'n stasjun. Banthum kreeg dan ok gien greut stasjunsgebouw zo as dat beveurbeeld ait nog op Grambarge stiet. 't Blek echter al te klean te wèèn. De halte Banthum wörden toch 'n stasjun en 't gebouw wörden in 1907 uutebreid. 't Stasjun wörden eslötten in 1975, en 't gebouw wörden ofebrökken in 1993. De turfstruiselfebriek wörden in 1948 eslötten. 

Der wörden 'n textielfebrieke neerezet, dizze wörden midden joaren '60 eslötten. Later vestigden de Wavin zich doarzoot umme rioolputten te maken, maar ok dizze wörden weer eslötten. Ok was ter joaren laank 'n greute bakkeri-je vestigd (Bakkeri-je Holland), wukke veur völle banen ezörg hef, maar ok dizze is de gevoolge van fusies vortesaneerd.

===Feestwekke===
Elk joar wörd ter in Banthum 'n feestwekke organiseerd, en wekke laank met allerlei an activiteiten veur en deur de Banthummers en umgewing, 't bekendsten en meest bezöchs doarvan is de Banthumloop. En soavends de feestente.

Umme 't 600 joarig bestoan van Banthum (in 1985) te vieren hebt 't volk 'n moand lange feest ehad, op youtube bint nog tientallen an minuten filmpies te ziene van dizze moand. In 2010, 't 625 joarig bestoan, hebt zi-j 't weer oaverni-j edoane, allemoale können met doen en zien bi-jdrage de an levveren, en doar is dan ok völle gebruuk van emaakt.

==Galleri'je==
<gallery>
Bestaand:Banthum vlagge.png|Vlagge die met 't 625-jorig bestoan uutedeeld wörden
</gallery>

{{Dialekt|sdz|Banthum}}


{{Bron|http://bergentheim.info/algemeen/bergentheim-historie}}
[[Kategorie:Hardenbarg]]
[[Kategorie: Plaatse in Oaveriessel]]
