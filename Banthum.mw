{{Ploats in Nederlaand
| naam = Banthum
| soorte = Dorp
| bestansnaam vlagge =
| bestansnaam wapen =
| lokasie = 
| breedtegroad = 52/31/35/N
| lengtegroad = 6/36/50/E
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 3500
|  doatum inwoners = 2006
|  dichtheid =
| verkeersoader =
| netnummer = 0523-23
| postcode = 7691
| webstee =
}}

[[Ofbeelding:Locatie Bergentheim.png|thumb|Banthum (rood) in de gemeente Hardnbearg (gruun)]]
[[Ofbeelding:Station Bergentheim.jpg|thumb|Statsjun Banthum in 1960]]

'''Banthum''', ok wel espeld as '''Bantem''', ([[Nederlaands|Hollaands]]: ''Bergentheim'') is 'n [[dörp]] in de [[Oaveriessel]]se gemiente [[Hardenbarg (gemiente)|Haddnbarreg]]. De karn lig tussn de speurliene [[Zwolle]]-[[Emmen|Emn]] en t knaale [[Almelo]]-[[De Haandrik]]. Op 1 januari [[2006]] had 't 3.466 inwoners.

Banthum lig an de proveensjale weg [[N343]]. 't Hef 'n [[voetbal]]vereniging ''VV Bergentheim'' en [[volleybal]]vereniging ''De Schutters''. Dur bint twi'j legere schoeln, de Protestaant-Kristelukke ''Ds. Koningsberger'', en de Gerifformeerd-Vrej-emaaktn ''Casper Diemer''. In Banthum stiet drie karkn: 'n hervormdn, 'n gerifformeerd-vrej-emaaktn en 'n gerifformeerd-synodaln.

==Geschiedenisse==

Over de naam van Banthum is nie völle bekend. De oorspronk mutte wi'j zuukn in 't woord Berg-es, zo as H.J. Hilberink schreef in zien boek "600 Jaar Bergentheim".  De eerste vermelding kömp uut t jaor 1385.

Banthum was eerst n esdorpe, op ongveer 2 töt 3 kilometer van waor t non lig. Den stiet 't rechtevoort Old-Banthum. De hudige karn onstönd deur vervenning van de vennegroondn op t oostn van Banthum. Dizze groondn werd op eköch en of-egraovn deur m.r. I.A. van Roijen (1800-1868). Noadat e uut de tied kom; wörd zien wark deur edaone deur zien bedrief N.V. Veenderij Erven M.R. I.A. van Roijen, die had later n turfstreuiselfebriek begunt. 

In 1905 kreeg Banthum zien eign statsjun en de speurliene [[Zwolle]] - Stadskenaale (verder deurgaons naor Delfzijl), an-elegd deur de NOLS, asmede een speurhaavn. Der was in t ontwarp sprake van n statsjun. Banthum kreeg dan ok gien groot statsjunsgebouw zo as dat beveurbeeld altied nog in Grambarge stiet. 't Blek echter al te kleen te weezn. De halte Banthum werd toch n statsjun en 't gebouw werd in 1907 uut-ebreijd. t Statsjun werd esleutn in 1975, en t gebouw wed of-ebreukn in 1993.

De turfstreuiselfebriek werd in 1948 esleutn. 

Der werd 'n textielfebrieke in evestigd, dizze werd middn jaorn 60 esleutn. 

Later vestigen de Wavin zich aldaor umme rioolputtn te maakn, mar ok disse werd weer esleutn.

Ok was der jaorn lange n grote bakkeri'je evestigd (Bakkeri'je Holland), wulke veur völle baann ezörgt hef, mar ok disse is echter ten gevolge van fusies vört esaneerd.

===Feeswekke===
Elk jaor wörd der in Banthum 'n feeswekke organiseerd, en wekke lange met allerlei an activiteiten veur en deur de Banthummers en umgeving, et bekends en miest bezöchs daorvan is de Banthumloop. En tuurlijk 'saovns de feesttente.

Umme 't 600 jaorig bestaon van Banthum (in 1985) te viern hebt de meensn n maond lange feest ehad, op youtube bint nog tientalln minuutn an filmpies te ziene van disse maond. In 2010, t 625 jaorig bestaon, hebt ze weer zo'n feessie had, ieder konnen met doen en zien bi'jdrage de an leevern.

Offsjeel is Banthum te nuumn as 'Ni'j-Banthum': want met de buurtschap drek liggnd an Banthum is t vrogger allemaole begunt: [[Old Banthum]].



{{Dialekt|sdz}}
[[Kattegerie:Hardenbarg]]
[[Kattegerie: Plaatse in Oaveriessel]]

[[en:Bergentheim]]
[[fr:Bergentheim]]
[[nl:Bergentheim]]
