{{Plaots in Nederlaand
| name = Banthum
| soorte = Dorp
| bestansname vlagge = 
| bestansname wapen =
| lokasie = 
| breedtegroad = 52/31/35/N
| lengtegroad = 6/36/50/E
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 3500
|  doatum inwoners = 2006
|  dichtheid =
| verkeersoader =
| netnummer = 0523-23
| postcode = 7691
| webstee =
}}

[[Ofbeelding:Locatie Bergentheim.png|thumb|Banthum (rood) in de gemiente Haddenbarg (gruun)]]
[[Ofbeelding:Station Bergentheim.jpg|thumb|Statsjun Banthum in 1960]]

'''Banthum''', mangs ok as '''Bantem''', ([[Nederlaands|Hollaands]]: ''Bergentheim'') is 'n [[dörp]] in 'n [[Oaveriessel]]se gemiente [[Hardenbarg (gemiente)|Haddenbarreg]]. De karn lig tussen de speurliende [[Zwolle]]-[[Emmen|Emn]] en 't knaal [[Almelo]]-[[De Haandrik]]. Op 1 jannewaori [[2006]] har 't 3.466 inwoners.

Banthum lig an de proveensjalen weg [[N343]]. 't Hef 'n [[voetbal]]verieniging ''VV Bergentheim'' en [[volleybal]]verieniging ''De Schutters''. Der bint twee legere schoelen, de Protestaant-Kristlike ''Ds. Koningsberger'', en de Griffermeerd Vri-jemaakten ''Casper Diemer''. In Banthum stoat drie karken: 'n hervörmden, 'n griffermeerd vri-jemaaktn en 'n griffermeerd synedoalen.

==Geschiedenisse==
===Veurgeschiedenisse===
Geliek-an aandere steden en dörpen is ok 't Oale Banthum ontstoane an nen reviertie, an de Overiesselse [[Vechte]].  Disse reviere kump Nederlaand bi-j gemiente Grambarge binnen, strömp deur noar Haddenbarreg an, langes Banthum deur Ommen en langes Dalfsen noar Zwolle en kump doar uut bi-j 't Zwarte water an.

Eewen elédene kwaam an de oevers van disse reviere groten zaandvlakten lös te liggen en wenneer as doar zommers de wind ooverhen bleus ontstunnen der zaandverstoevings den an de weerse kaanten van de reviere dunen vörmden de zo-enuumden revieredunen.  't Hudige ”Beerzebulten’’ bint hiervan nen veurbeeld.  Nen helen zet véúr 't begun van de joartelling wörden de Vechte al bewoond deur in de rondte trekkende stammen. Pas op de Middeleewen stiet ter op pepiere oaver bliewende bewoners van disse stee.

===Vanof de Middeleewen===
'n Eersten moal dat ter feitlik oaver Banthum eschreven wörden, was op 1385. In 't boek van de ''registers en rekeningen van 'T Bisdom Utrecht''  woar stiet op bladziede 586:

''lijst van mensen en goederen hieronder vermeld en te brengen in de hof van Ootmersum op Hemelvaartsdag … o.a. te BERGENTHEM (bij) Tackinc''.

A'w van 't joar 1385 uut goat bestunden Banthum op 1985 600 joar en is op 2010 't feest 'Banthum 625 joar' evierd.

Bergen kump van: d' heuge revieredunen langes de Vechte. En Theim kump van: ummezet stuk laand of thum = tuune. Op 1688 veraanderen de name Bergenthem in Bergentheim, en uut de volksmond aait eproat as Banthum.

't [[Old Banthum|Oale Banthum]] haren 'n laanke vörme. 't Volk kenden nen oosteande, nen middendörp en nen west-eande. Disse vörme ku'w trugge vinden op 't hudige Oald-Banthum: 't oosteande bi-j Schöttink en 't westeande bi-j Wiechmink; terwöl bi-j Wuestkaamp 't "middendörp" zollen ween. Hier hef ok d' havezoate (aadlike boerderi-je) estoane. Op 1649 töt 1842 was de familie van Voorst eignaar van de havezaote. Op 1842 wörden d' havezoate ofebrökken en de grachte deampt, zodat ter van de havezoate “Bergentheim” gien stiene meer oaver is.

===Marke Banthum===
De Marke Banthum was 'n bestuursvörme van de grotere boeren den 't gemienschaplike laand beheren. De gronden wörden beveurbeeld bruukt umme der plaggen van te stekken. De Marke Banthum bestunnen uut 't laand wa'w noe kent as Oald-Banthum, Banthum en Mainbarg.

In 't Gemientearchief van Haddenbarreg lig noe, vanof 2013, 't markeboek Banthum, wat deur toe de leste markerichter an de burgemeister van Haddennbarreg egeaven is. In 't markeboek stoat de notulen van de vergaderings van de marke Banthum in vanof 1611. De veurleste vergadering is op 1972 ehoalden.

===Vennetied===
Op 't midden van de nègentiende eewe kregen 'n aander del van Banthum de andach; de uutestrekte vennegebieden. 't Marke bestuur Banthum begunnen met d' ontvenning van de gebieden met mr. I.A. van Roijen an 'n kop. Doarnöas begunnen op 1850 d' Overiesselse Kanalisatiemaaschappi-je met 't uutgraven van 't knaal van [[Almelo]] noar [[Coevorden|Coevern]]. 't Knaal wörden op weanse van de boeren in 't Oalde Banthum tweeë kilometer de zuudoosten van de boerschop egraven. Hierdeur ontstunden 'n grui bi-j 't knaal, terwöl 't Oale Banthum nie verdan gruien.

Van Roijen haren ok op 1850 de van Roijenswieke (de Wieke) egraven, vanof 't knaal in Banthum noar Kloosterhaar an. Disse wieken wörden egraven veur 't ofvoer van törf en veur d' ontwatering van 't gebied. Reeds op begunnen 1900 was de bevolking noabi-j 't knaal zo völle toenömmen, dat ter winkels, karken en schoelen ebouwd wörden. Hier sprekke wi-j oaver 't ontstoane van 'n hudige karn Banthum.

De vennetied hef veur Banthum umsgeliek driekwart eewe eduurd. Ok op Banthum kenden de ontvenning de verskriklike toestaanden van lege lonen, barre huze en aander sosjale trammelaanden. Pas noa d' oorlog is Banthum verdan egoane noar wat 't noe is.
Noe hef Banthum oangeveer 3500 inwoners en is 't ienene van de greutsten dörpen van de gemiente Haddenbarreg.

===Stasjun Banthum===
Op 1905 krégen Banthum zienen eagen stasjun en de speurliende [[Zwolle]] - Stadsknaal (varder deurgoans noar Delfzijl), an-eleg deur de NOLS, èffen zo met 'n speurhaven. Der was op 't ontwarp sprake van 'n stasjun. Banthum krégen dan ok gien greut stasjunsgebouw zo as dat beveurbeeld aait nog op Grambarge stiet. 't Blek al rap te klean te wèèn. De halte Banthum wörden toch 'n stasjun en 't gebouw wörden op 1907 uutebreid. 't Stasjun wörden eslötten in 1975, en 't gebouw wörden ofebrökken in 1993. De turfstruiselfebriek wörden in 1948 eslötten.

===Fabrieken===
Der wörden 'n textielfebrieke neerezet, disse wörden midden joaren '60 eslötten. Later vestigden de Wavin zich doarzoot umme rioolputten te maken, maar ok disse wörden weer eslötten. Ok was ter joaren lange 'n greute bakkeri-je vestigd (Bakkeri-je Holland), wukke veur völle banen ezörg hef, maar ok disse is de gevoolge van fusies vortesaneerd.

===Feestwekke===
Elk joar wörd ter in Banthum 'n feestwekke organiseerd, en wekke lange met völle an aktiviteiten veur en deur de Banthummers en umgewing, 't bekendsten en meest bezöchs doarvan is de Banthumloop. En soavends de feestente.

Umme 't 600 joarig bestoan van Banthum (in 1985) te vieren hebt 't volk 'n moand lange feest ehad, op youtube bint nog tientallen an minuten filmpies te ziene van disse moand. In 2010, 't 625 joarig bestoan van Banthum, hebt zi-j 't weer oaverni-j edoane.

==Monementn==
Hier n lieste van viere gemientlike monementen wa'j op Banthum vinnen könt. Wat tweeë boerderi-jen bint, 'n karke en 'n dreibrugge.

* Arve Waterink, Brinkweg 6 	
* Hervörmen Karke ''De Bo'', Kanaalweg-Oost 59 		
* Dreibrugge ''Gouden Ploeg'', Kanaalweg-West - 
* Katerstede Nijkamp, Mölinksweg 2 	


==Galleri'je==
<gallery>
Bestaand:Banthum vlagge.png|Vlagge, den vanof 't 625-jorig bestoan elk joar met de feestwekke an de huze hankt
</gallery>

{{Dialekt|sdz|Banthum}}


{{Bron|http://bergentheim.info/algemeen/bergentheim-historie}}
[[Kategorie:Hardenbarg]]
[[Kategorie: Plaatse in Oaveriessel]]
