[[Ofbeelding:Ile amsterdam stpaul 76.jpg|250px|thumb|right|Koarte van de twea eailaandn en doarmet ok t heale ekosyteam.]]
[[Ofbeelding:Phylica arborea.JPG|250px|thumb|right|Phylica arborea öp Amsterdam.]]
[[Ofbeelding:Albatros d'amsterdam poussin.jpg|250px|thumb|right|Amsterdamalbatros vöd albatroswich.]]
De '''gemoatigde graslaanden van Amsterdam en Saint-Paul''' vörmt nen [[ekoregio]] det oet twea [[vulkaan|vulkoaniese]] [[eilaand|eailaanden]] in n [[Indiesen Oseoan]] besteet. D'r is moar eane menier öm öp de eailaandn te kömn en det is me't Fraanse skip [[Marion Dufresne II]] det öp [[Martin-de-Viviès]] öp [[Île Amsterdam]] an geet.

==Ömgeffige==
[[Île Amsterdam]] en [[Île Saint-Paul]] bint twea [[vulkaan|vulköane]] dee 83 km van mekoar of ligt in t mirre van nen dreahook tuksn [[Australië]], [[Antarktika]] en t zuudn van [[Afrika]]. De eailaandn bint of-leagn, alletwea önnevear 3000 km van de noaberkontinentn of. Zee hebt koole oseaonklimoatn met temperoatuurn tuskn 13 °C in augustus töt 17 °C in febrewoari, nen nearslag van 1.100, anholdende westerweend en heuge vöchtigheaidsnivoos.

==Plänte==
Bepläntige veröar me't heugteverskil; öp heugere stökke van de vulköane kö'j gras en [[tussockgraslaand]] veendn samn met [[cypergras|cypergrasweaidn]] en, öp Amsterdam, bint ok [[phylica arborea|phylica arborea-beume]] met [[vaarn|vaarns]]. Heuger, öp t [[Plateau des Tourbières]], he'j [[stroeke|struuke]], [[moras|morässe]] en [[mos|mösn]].

==Deere==
Disse isolearde eailaandn hebt ginne rieke biodiversiteait moar bint wa heim veur ne grötte populoasie [[subantarktiese zeabeer|subantarktiese zeabeern]]. Ok is t n wichtig broodgebeed veur n [[Indiesen Gealsnoekensalbatros]], [[Australiesen Grötten Pielstormvogel]], [[Eazlspinguïn]], [[Neurdelike Rötsspreengerspinguïn]], [[Grötten Joager]], [[Antarktiesen Stern]] en n endemiesn [[Amsterdamalbatros]].

==Gevöarn en preservoasie==
Öp t eailaand bevön zich ne kudde keuie dee d'r in [[1871]] deur aventeriers bracht warn met zinne fiefn en woarvan d'r noe-an-n-dag mear as 5000 bint. Disse keuie gröazn al t gras det d'r greujn, moar is ok eane van de wenige völleadige wilde kudden van n wearld. Teagnweurdig bint de keuie tö't neurdlike deal van Île Amsterdam limiteard. Ok menskn hebt völle doan öm t ekosysteam kaduuk te doon, veura deurdet d'r in n 19n joarhönnerd völ van t eardre woldlaand kapt wörn, moar ok dit wör teagnweurdig wier wearömmedröajd. Ok n vreugern zeahöndejacht, den biejnoa alle zeahönde oet n tied döa, is noe kloar met doan en teagnweurdig is de zeahöndepopuloasie wier wealderig.

{{Dialekt|twd|Eanske/Oost-Tweante}}
[[Kategorie:Île Amsterdam]]
[[Kategorie:Île Saint-Paul]]
