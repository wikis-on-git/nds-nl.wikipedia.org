<!--Spelling volgens Schoemaker-Ytsma: ao bi'j Nederlaands (a)a; oa bi'j Nederlaands o-->{{etalage}}[[Image:Ni'jlusen_Hulsterplas.JPG|thumb|right|300px|d'Olde Hulsterplas ien Ni'jlusen]]'''Ni'jlusen''' (ok wel: ''Ni'jluusn''; ok wel: ''Ni-jluuzn'' naor de spelling-Gallée <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref> ; [[Nederlaands]]: ''Nieuwleusen'') is een plaatse ien [[Oaveriessel]] mit 5913 ienwoners per [[1 jannewaori]] 2007 (vleden jaor 5983). <ref>Gemeentegids Dalfsen 2007-2008 en 2006-2007</ref> Nao de gemientelijke herindieling van [[2001]] is 't miest van de olde gemiente Ni'jlusen bi'j de [[Dalsen (gemiente)|gemiente Dalsen]] evoegd. Een aander diel is bi'j de gemiente [[Zwolle (Oaveriessel)|Zwolle]] edaon, waoronder de [[Lichtmis (Aoveriessel)|Lichtmis]] mit [[De Koperen Hoogte]].

== Umgeving ==
Ni'jlusen lig an de provinciale weg N377 ("de Den Hulst"), tussen [[Asselt]] ien 't westen en [[De Balk]] ien 't oosten. De noordgrèenze is mit 't dörpien de [[Punthorst]] ien de gemiente [[Stappest]]; Ni'jlusen lig ok onder 't [[Boswachteri'je Stappest|Staatsbos]] ien die gemiente. Ni'jlusen lig tussen de [[Oaveriesselse Vechte|Vechte]] en de [[Riest]] en wördt bi'j [[Sallaand]] erekend. 't Dörp hef een noordelijk en een older zudelijk gedielte en sportvelden ien de midden. De mieste ni'jbouw vindt nou ien 't zuden plaats (de Westerbouwlanden). <ref>http://www.dalfsen.nl/web/show/id=51330</ref> Ien Noord ligt de Olde en Ni'je Hulsterplas, die ien de twintigste ieuw bint uutebaggerd en mit 'n kaander bint verbunden. Ien Zuud lig de kern de Karkenhoek mit de Grote Karke, 't olde gemientehuus en 't [[Palthebos]], det vrogger ien 't bezit was van 't predikaantengeslacht Palthe.

== Beriekberheid ==
Op Ni'jlusen kuj mit verskeiden bussen kommen. Busse 29 (Zwolle busstation-[[Koevern]] busstation) riedt um 't kwartier deur Ni'jlusen ien beide richtingen en op 'n zaoterdag en zundag elk ure. De scholierenbusse 49 (Zwolle-[[De_Vaort_(plaots)|De Vaort]] Magnolia) riedt elke warkdag töt 9 ure hen Zwolle, en ien de naomiddag vanof um-en-bi'j 2 ure terogge op Ni'jlusen en De Vaort an. De snelbusse 83 (Zwolle-De Vaort) riedt allennig ien de ochtendspits en aobendspits en stopt twie'j keer op Ni'jlusen. Sund september 2006 levert 't busbedrief Connexxion de busdiensten.

Mit de auto kuj op Ni'jlusen kommen via de N377. Ok kuj op Ni'jlusen kommen via Zwolle, via 't bedriebenterrein [[Hessenpoort]] oaver de N758. Vanof Dalsen beriek ie Ni'jlusen via de N757 (Dedemsweg).

== Geschiedenis ==
[[Image:Janssonius1658.gif|thumb|left|300px|'t Oosterveen, daoras Ni'jlusen mit begunnen, onderliend op een kaorte deur Janssonius (1658). Veengebieden bint broen. Klik um te vergroten.]]
Ni'jlusen is ontstaon ien de eerste helfte van de seubentiende ieuw. Ien die tied was het gebied tussen Lusen (tegenswoordig [[Oldlusen]]), een plaatsien an de [[Vechte]], en de [[Riest]] op de grèenze mit [[Drenthe]] nog 'n roege streek mit hoogveenmoerassen. 't Hiele gebied van 't [[Oaveriessels Vechtdal]], van [[Asselt]] töt an Koevern, is op een kaorte van Abraham Goos uut 't begun van de seubentiende ieuw anegeben as '''t Veen''; 't diel bi'j het latere Ni'jlusen het 't ''Ommer moer''.

=== De Luessener Compagnie ===
Ien 1631 wördden de Luessener Compagnie opericht deur ienwoners van Zwolle en [[Kampen]] um 't gebied boben Lusen, det töt de [[marke|Marke]] van Lusen beheurden, te ontginnen. De ontginning is veural ter hand eneumen deur pioniers uut Lusen. De eerste [[boerderieje|boerderieën]] van de ni'je plaatse stunden an 't Pad, vandage 't [[Oosterveen]]. Tussen 1640 en 1646 hef [[Zweer van Haersolte]] daor de [[havezathe]] Oosterveen ebouwd (ofebreuken ien 1862). Ien 1655 wördden d'r een huus an 't Oosterveen ezet veur een schoelmeister. Vanof 1659 wördden 't deupboek van Ni'jlusen bi'j ehölden. De eerste predikaanten bint uut Zwolle, [[Dalsen (plaots)|Dalsen]] en [[Omm]] ehaald. De eerste Ni'jluusiger predikaant was domeneer Van Bercum, die ien 1663 kwaamp.

Ien 1809 begunden [[Willem Jan Baron van Dedem]] mit de anleg van de [[Dedemsvaort (kenaol)|Dedemsvaort]] deur noordelijk Oaveriessel. Uuteindelijk zol 't kenaol van Asselt töt de Vechte bi'j [[Grambarge]] lopen. In 1811 gunk 't kenaol al töt an De Balk. Ter hoogte van Ni'jlusen ontstund an de Dedemsvaort de [[buurtschop]] [[Den Hulst|De(n) Hulst]] (ien de volksmond ''Nulst'' enuumd). Dizze buurtschop stund deur d'Ommerdiek (now de heufdstraote de Burg. J.P. Backxlaan) ien verbinding mit Ni'jlusen, en greuiden uut töt Ni'jlusen-Noord. Ien 1969 is de vaort bi'j Nulst edempt en is daor de N377 anelegd. An de westkaante van Nulst lig de agrarische buurtschop De Meele. An 't Westende, ien 't verlengde van 't Oosterveen, lig de buurtschop 't Roetenveen.

Ze denkt det ''lusen'' ien de name Ni'jlusen ''lo-essen'' (= holt-essen) betekent.

=== Gemientewaopen ===
[[Image:NijlusenGemientehuus.jpg|thumb|right|210px|'t Vroggere gemientehuus van Ni'jlusen]]
Töt an 't ende van de neengtiende ieuw had Ni'jlusen gien gemientewaopen. Krek as veur aandere gemientes was de reden van de anvraoge de bouw van de ni'je vergaderzaol van de Provinciale Staten van Oaveriessel. 't Waopen was samenesteld uut de waopens van Dalsen en [[Zwollekerspel]], umdet de Marke van Lusen bi'j 't schoutambt Dalsen heurden en een diel van Zwollekerspel bi'j de gemiente Ni'jlusen wördden betrokken. 't Leegste diel van 't waopen symboliseert de laandbouw. Ien 1954 vreug de gemiente een kroon boben 't waopen an, die as ze zonder meer kreeg. <ref>http://www.nieuwleusen.info/</ref>

=== Union ===
Ien 1904 kwaamp op Nulst de fietsenfebriek van Union, die belangriek veur de warkveurziening en de bleui van Ni'jlusen ewest hef. Ien 1979 gunk bi'j een braand 't olde Uniongebouw verleuren. <ref>http://www.rijwiel.net/intuni2n.htm</ref> Ien 2003 wördden de fabricage, ondanks protesten, verplaatst naor een bedriefshal op 't industrieterrein De Grift. Ien meert 2006, nao een lange riege muilijkheden ien 't bedrief, was 't ofeleupen mit Union op Ni'jlusen: de fabricage wördden deur 't Sociale Warkveurzieningsschop Larcom verplaatst naor een leegstaonde hal van dit bedrief ien Omm. De fabriekshal op Ni'jlusen wördt nou gebruukt deur Westerman Transport veur fietsenassemblage.

== Bedrievigheid ==
Ondaanks 't vört gaon van Union blif d'r veule industriële bedrievigheid ien Ni'jlusen deur de veurdelige ligging van 't dörp. De industrieterreinen (De Meele, De Evenboer, De Rollecate, De Grift) greuit en d'r wördt al jaoren ni'je woonwieken ebouwd. De zegswieze luudt: ''Ni'jluusn, vrogger wollen ze d'r nog niet begraven wörden en now gaot ze d'r woonen.'' <ref>Bartels-Martens, Gees (1997), ''Een rondje Nieuwleusen: Een bescheiden rondgang door de literatuur en geschiedenis van Nieuwleusen'', Kampen: IJsselacademie (bladziede 35)</ref>

== Cultuur ==
[[Ofbeelding:NieuwleusenZuid.jpg|thumb|left|250px|De Karkenhoek bi'j winterdag]]
Ien 1982 bestund Ni'jlusen 350 jaor en hebt ze de Historische Vereniging Ni'jluusn van vrogger opericht. Dizze verieniging hef ien 1998 an de Karkenhoek 't [[museum Palthehof]] eöpend, waor vaste en lösse tentoonstellings oaver 't vleden van Ni'jlusen te bezuken bint.

Ien 't Grammofoonmuseum kuj plaotenspeulers bekieken vanof de beguntied van de grammofoon, en naor olde opnaomes luustern.

Sund 1925 speult ien Ni'jlusen de christelijke muziekverieniging de Broederband. Ok zingt op Ni'jlusen 't christelijk koor de Hazeuzangers.

An 't Westende, een weg op de grèenze mit Dalsen, stiet de meule Massier uut 1861; de leste van de zes meules die d'r op Ni'jlusen estaon hebt. Allennig de romp stiet er nog, mar de stichting Molen Massier wil op 't lest van 2007 de meule erestaureerd en maalveerdig hebben.

==Sport==

Ni'jlusen hef een sportcomplex det Noord verbindt mit Zuud. Hier ligt voetbalvelden, tennisbanen, een körfbalveld, een sporthal, een iesbane en een openlochtzwembad. Op 't dörp bint veule sportverienigings. D'r bint twie'j voetbalclubs, USV Nieuwleusen en SV Nieuwleusen. Ok hej d'r een schietverieniging en een motorclub. Volngs de gemiente Dalsen hef Ni'jlusen 't hoogste percentage motereigenaors van 't hiele laand. <ref>http://www.dalfsen.nl/web/show/id=47372</ref>

==Taal==
't Plat det ze op Ni'jlusen praot, wördt - krek as det van Stappest, [[Dedemsvaort (plaots)|De Vaort]] en [[Slagharen]] - wel töt het [[Zuud-Drèents]] erekend. <ref>http://taal.phileon.nl/kaart/nedersaksisch.php</ref> <ref>http://taal.phileon.nl/kaart/daan.php</ref> Mar umdet Ni'jlusen ien Oaveriessel en ien de diels [[Sallaands]] praotende gemiente Dalsen lig, wördt 't Ni'jlusens ok wel as Sallaands eziene. Zo nuumt ze de plaatselijke streektaalzanger [[Aalt Westerman]] ''"de troubadour van het Sallands"''. <ref>http://aaltwesterman.vdijk.info/start.php?nieuws=archief&artikel=3</ref>

De dialectkenner Harrie Scholtmeijer rekent de taal van 't dörp töt 't [[Noord-Oaveriessels]] en ''niet'' töt 't Sallaands (volngs zien indieling van de Oaveriesselse dialecten: hi'j zeg hiermit niks oaver verwaantschop mit de dialectvariaanten ien Drenthe). <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref><br/><br/>De dialectoloog [[Hendrik Entjes]], die de leste periode van zien leben op Ni'jlusen woonden, hef 't volgende ezegd oaver de taalsituatie op 't dörp:

*''"[Nieuwleusen] heeft een oud gedeelte, in het zuiden, en een nieuw gedeelte, ontstaan toen de Dedemsvaart gegraven werd. Dat heette vroeger De Hulst. Daar had je oude boerderijen op zandkoppen die boven het veen uitkwamen. Maar De Hulst is nooit uitgegroeid tot een duidelijke veenkolonie. Nu heb ik hier indertijd RND-opnamen gemaakt [Reeks Nederlandse Dialectatlassen, ''red.'']. Eén in Nieuwleusen en één in De Hulst. Maar nu ik die met elkaar vergelijk, merk ik dat ik indertijd in De Hulst zegslieden heb gehad die van die oudere boerderijen kwamen. En als ik naar mensen ga die afstammen van die veenmensen, van toen de Dedemsvaart gegraven werd, dan is daar een duidelijk dialectverschil. En hier zegt men dan: er is wel enig verschil tussen noord en zuid. Maar dan bedoelt men: tussen de afstammelingen van de oude bewoners en hen die hier later zijn komen wonen. [...] De oude Vechtstreek zegt bijvoorbeeld etten, maar in de Veenkolonies vind je eten. Ik denk dat dat uit Drente komt. En van die kolonietaal probeer ik iets terug te vinden. Je kunt dan van een Veenkoloniaals in Overijssel spreken."'' <ref>http://www.meertens.knaw.nl/vdw/2000.1/entjes.html</ref><br/><br/>

''Ni'j luusen mien dörpien'', gedicht deur [[Hendrik Sterken Rzn]]<br/>

''Ni'j luusen mien dörpien ik hoale van oe''<br/>
''En 'k blieve oe trouw as mien va en mien moe''<br/>
''Ja veule geslachten die deden heur wèrk''<br/>
''En maakten Ni'j luusen zo groot en zo stèrk''<br/>

''De boeren die bint er behoedzaam en bi'j''<br/>
''En hoalt heur bedrief van de àrmoede vri'j''<br/>
''Die ligt doar zo mooi ien heur gruun witte kleur''<br/>
''Ienvoudig en deegluk, een bloemhof d'r veur''<br/>

''En d' industrie die hier bedrievigheid bracht''<br/>
''Ni'j luusiger jonges die 't uut hebt edacht''<br/>
''Die gruuijden hier op tut een heel hoge stàànd''<br/>
''Mar bleven toch altied hier kiender van 't làànd''<br/>

''En woor ik ok kome en woor ik ok goa''<br/>
''Ni'j luusen mien dörpien det lig mi'j zo noa''<br/>
''Ja woor ien de wereld de plicht mi'j ok röp''<br/>
''Ni'j luusen blif 't dörpien woor 't hàrte veur klöpt''<br/>
(1958)

==Kunnigheid==
Ien dizze lieste vin ie bekende mèensen die op Ni'jlusen woont, of ewoond hebt.

* [[Anita Berry]] (geb. Greetje Garritse), zangeres, had een hit mit 't liedtien ''Middellandse Zee''
* [[Benjamin Boers]] (1871-1952), communistisch predikant
* [[Sander Borgers]] (1917-1985), NSB'er en SS'er
* [[Willem Jan Baron van Dedem]] (1776-1851), leut de [[Dedemsvaort (kenaol)|Dedemsvaort]] graoven
* [[Johan van Dorsten]] (1926), romanskriever
* [[Hendrik Entjes]] (1919-2006), hoogleraar Nedersaksische taal- en letterkunde
* [[Manon Flier]] (1984), volleybalspeulster van 't Nederlaands Team
* [[Piet Kalteren]] (1939), dichter
* [[Joost Marsman]] (1974), zanger van de nederpopband ''I.O.S.'' (veurhen ''Is Ook Schitterend'')
* [[Jan Arend Palthe]] (1727-1803), predikaant en grondbezitter
* [[Hendrik Sterken Rzn]] (1915), dichter en schriever oaver streekgeschiedenis
* Prof. Dr. [[Eric Sudhölter]] (1954) hoogleraar an de Landbouwuniversiteit ien Wageningen
* Prof. Dr. [[Jan Waterink]] (1890-1966), Geriffermeerd predikant; hooglerer pedagogie en psychologie an de Vrije Universiteit te Amsterdam
* [[Aalt Westerman]] (1951), streektaalzanger

==Schrieveri'je==
Ien dizze lieste vin ie boeken die oaver Ni'jlusen gaot.

* Bartels-Martens, Gees (1997), ''Een rondje Nieuwleusen: Een bescheiden rondgang door de literatuur en geschiedenis van Nieuwleusen'', Kampen: IJsselacademie
* Brouwer, Hanneke (1975), ''De gemeente Nieuwleusen; een morfologische studie'', Amsterdam: Vrije Universiteit Amsterdam
* Hengeveld-van Berkum, G., G. Kreule-Kok & J.W. de Weerd (samenstelling) (1992), ''Boerderijen toen, en nu...'', Ni'jlusen: Ni'jluusn van vrogger
* Hille, H. & Th. Postma (1986), ''Afgescheidenen in een Overijssels dorp; anderhalve eeuw gereformeerden in Nieuwleusen''
* Koman, Ruben A. (2006), ''Dalfser Muggen: Volksverhalen uit een Overijsselse gemeente. Mondelinge overlevering, volksgeloof en vertelcultuur in Dalfsen, Hoonhorst, Lemelerveld, Nieuwleusen, Oudleusen e.o.'', Bedum: Profiel Uitgeverij (i.s.m. de IJsselacademie, Kampen)
* Meijerink, H.J. & E.H. Mulder (1971), ''Nieuwleusen in oude ansichten'', Zaltbommel: Europese Bibliotheek
* Meijerink, H.J. (1974), ''Kent u ze nog... de Nieuwleusenaren'', Zaltbommel: Europese Bibliotheek
* Middag, Henk (1988), ''Deelgebiedsbeschrijving van de gemeente Nieuwleusen'', Grunning: Rijksuniversiteit Groningen
* Pereboom, Freek & Marian Pereboom (1982), ''Nieuwleusen in de kaart gekeken'', Kampen: IJsselacademie
* Schoemaker-Ytsma, A.C.M. (2006), ''"Zo zegge wi'j det" van A tot Z! Woorden en gezegdes in het dialect van Nieuwleusen'', Ni'jlusen: The Readshop J. Hilbrink
* Steege, J. ter (1982), ''De kerke tot Oosterveen; Geschiedenis van de Hervormde gemeente Nieuwleusen'', De Vaort: In de Roos
* Steege, J. ter & A.C. ter Steege-Boeren (1982), ''Nieuwleusen in oude ansichten deel 2'', Zaltbommel: Europese Bibliotheek
* Steege, J. ter & A.C. ter Steege-Boeren (1985), ''Kent u ze nog... de Nieuwleusenaren deel 2'', Zaltbommel: Europese Bibliotheek
* Sterken Rzn, H. (1976), ''Ni'j luusen mien dörpien'', Ni'jlusen: eigen beheer
* Visscher, Wim (2005), ''Heeren van de Ligtmis: Geschiedenis van de Leusener Compagnie, het begin van Nieuwleusen en het Oosterveen'', Gouda: H&K Uitgevers

==Verwiezings==
<div class="references-small">
<references/>
</div>

== Buten dizze webstee ==
*[http://www.dalfsen.nl Webstee van de gemiente Dalsen]
*[http://www.nieuwleusen.info Verwiezings naor Ni'jluseger verienings en evenementen]
*[http://www.palthehof.nl Museum Palthehof]
*[http://www.rijwiel.net/unionn.htm Geschiedenis van de Unionfebriek]

[[Kattegerie:Drèents artikel]]
[[Kattegerie:Oaveriessel]]

[[en:Nieuwleusen]]
[[nl:Nieuwleusen]]
