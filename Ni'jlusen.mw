[[Image:Ni'jlusen_Hulsterplas.JPG|thumb|right|300px|D'Olde Hulsterplas in Ni'jlusen]]'''Ni'jlusen''' (ok wel: ''Ni'jluusn''; ok wel: ''Ni-jluuzn'' [naor de spelling-Gallée]<ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref> ; [[Nederlaands]]: ''Nieuwleusen'') is een plaots in [[Oaveriessel]] met 5.983 ienwoners per 1 jannwaorie 2006.<ref>Gemeentegids Dalfsen 2006-2007</ref> Nao de gemientelijke herindieling is een groot gedielte tot de gemiente [[Dalsen]] gaon beheuren. Een aander diel is bi'j de gemiente [[Zwolle]] evoegd, waoronder de [[Lichtmis (Oaveriessel)|Lichtmis]] met [[De Koperen Hoogte]].

== Geschiedenis ==
Ni'jlusen is ontstaon in de eerste helfte van de seumtiende eeuw. In die tied was het gebied tussen Lusen (tegenwoordig: [[Oldlusen]]), een plaotsien an de [[Vechte]], en de [[Riest]] op de grèens met [[Drenthe]] nog 'n woesteni'je met hoogveenmoerassen. 't Hiele gebied van 't Oaveriessels Vechtdal, van [[Asselt]] tot an [[Koevern]], wördt op een kaorte van Abraham Goos uut de eerste helfte van de seumtiende eeuw anegeben as 't Veen; 't diel bi'j het laetere Ni'jlusen hiet 't Ommer moer.

In 1631 wordden de Luessener Compagnie opericht deur inwoners van [[Zwolle]] en [[Kampen]] um 't gebied boben Lusen te ontginnen. De eerste boerderieën van de ni'je plaots stunden an 't Pad, noe 't [[Oosterveen]]. Tussen 1640 en 1646 hef [[Zweer van Haersolte]] daor de [[havezathe Oosterveen]] ebouwd (ofebreuken in 1862). In 1655 wordden er een huus an 't [[Oosterveen]] ezet veur een schoelmeester. Vanof 1659 wordden 't doopboek van Ni'jlusen bi'j eholden. De eerste predikaanten bent uut Zwolle, Dalsen en Ommen ehaeld. De eerste Ni'jlusiger predikaant was Ds van Bercum, die in 1663 is ekoemen.

D'r wördt edacht dat ''lusen'' in Ni'jlusen ''lo-essen'' (=holt-essen) betekent.

== Ligging ==
Ni'jlusen lig an de N377, tussen [[Asselt]] (in 't westen) en  [[De Balk]] (in 't oosten). De noordgreens is met de gemiente [[Stappest]]; Ni'jlusen lig een endtien onder 't Staatsbos in die gemiente. Ok mak de plaots deel uut van 't [[Oaveriessels Vechtdal]]. In Ni'jlusen-Noord (de vroggere [[buurtschop]] [[Den Hulst]]) ligt de Olde en Ni'je Hulsterplas. Deur [[Den Hulst]] leup töt de jaoren zestig de [[Dedemsvaort]], anelegd deur [[Willem Jan Baron van Dedem]]. An de zuudkaante van Ni'jlusen lig 't Palthebos, dat vrogger in 't bezit was van 't predikaantengeslacht Palthe.

== Bedrievigheid ==
Sinds 1904 was in [[Den Hulst]] de fietsenfabriek van Union evestigd. In meert 2006 is hier een end an ekomen, de fabricage wordden deur 't Sociale Warkveurzieningsschap Larcom verplaotst naor een leegstaonde hal van dit bedrief in [[Ommen]]. Hiermet kwaamp een ende an bienao een eeuw fietsproductsie in [[Den Hulst]].

Ondaanks 't verdwienen van Union blif d'r veule industriële bedrievigheid in Ni'jlusen wegens de veurdelige ligging van de plaots.

== Cultuur ==
In 1982 bestund Ni'jlusen 350 jaor en is de Historische Vereniging Ni'jluusn van vrogger opericht. Dizze verieniging hef in 1998 't museum Palthehof opend, waor vaste en lösse tentoonstellings oaver 't verleden van Ni'jlusen te bezuken bent.

Sinds 1925 speult in Ni'jlusen de christelijke muziekverieniging de Broederband. Een christelijk koor uut Ni'jlusen bent de Hazeuzangers.

An 't Westende op de grèens met [[Dalsen]] stiet de meulen Massier uut 1861; de leste van de zes meulens die d'r in Ni'jlusen estaon he'm. Allennig de romp stiet er nog, mar in 2006 bent ze begunnen de meulen weer as ni'j te maeken.

==Spört==
Op Ni'jlusen bent veule spörtverienigings. D'r bent twie voetbalclubs, USV Nieuwleusen en SV Nieuwleusen. D'r is ok een skietverieniging en een motorclub.

==Taol==
't Plat dat ze op Ni'jlusen praot, wördt - krek as dat van [[Stappest]], [[De Vaort]] en [[Slagharen]] - wel tot het [[Zuud-Drèents]] erekend. <ref>http://taal.phileon.nl/kaart/nedersaksisch.php</ref> Mar umdat Ni'jlusen in [[Oaveriessel]] lig, wördt 't Ni'jlusens ok wel as [[Sallaands]] eziene. <ref>http://www.meppelercourant.nl/index.php?dir=6&art=2948620.htm</ref><br/><br/> De dialectkenner Harrie Scholtmeijer schöf de taol van 't dörp bi'j 't [[Noord-Oaveriessels]] en niet bi'j 't [[Sallaands]] (veur wat [[Oaveriessel]] angaot; hi'j zeg dermit niks oaver verwantschappen mit de Drèentse variaanten). <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref><br/><br/>De dialectoloog [[Hendrik Entjes]], dee de leste periode van zien leben op Ni'jlusen woonden, hef 't volngende ezegd oaver de taolsituasie op 't dörp:

*''"[Nieuwleusen] heeft een oud gedeelte, in het zuiden, en een nieuw gedeelte, ontstaan toen de Dedemsvaart gegraven werd. Dat heette vroeger De Hulst. Daar had je oude boerderijen op zandkoppen die boven het veen uitkwamen. Maar De Hulst is nooit uitgegroeid tot een duidelijke veenkolonie. Nu heb ik hier indertijd RND-opnamen gemaakt [Reeks Nederlandse Dialectatlassen, ''red.'']. Eén in Nieuwleusen en één in De Hulst. Maar nu ik die met elkaar vergelijk, merk ik dat ik indertijd in De Hulst zegslieden heb gehad die van die oudere boerderijen kwamen. En als ik naar mensen ga die afstammen van die veenmensen, van toen de Dedemsvaart gegraven werd, dan is daar een duidelijk dialectverschil. En hier zegt men dan: er is wel enig verschil tussen noord en zuid. Maar dan bedoelt men: tussen de afstammelingen van de oude bewoners en hen die hier later zijn komen wonen. [...] De oude Vechtstreek zegt bijvoorbeeld etten, maar in de Veenkolonies vind je eten. Ik denk dat dat uit Drente komt. En van die kolonietaal probeer ik iets terug te vinden. Je kunt dan van een Veenkoloniaals in Overijssel spreken."'' <ref>http://www.meertens.knaw.nl/vdw/2000.1/entjes.html</ref><br/><br/>

''Ni'j luusen mien dörpien'', gedicht deur [[Hendrik Sterken Rzn]]<br/>

''Ni'j luusen mien dörpien ik hoale van oe''<br/>
''En 'k blieve oe trouw as mien va en mien moe''<br/>
''Ja veule geslachten die deden heur wèrk''<br/>
''En maakten Ni'j luusen zo groot en zo stèrk''<br/>

''De boeren die bint er behoedzaam en bi'j''<br/>
''En hoalt heur bedrief van de àrmoede vri'j''<br/>
''Die ligt doar zo mooi ien heur gruun witte kleur''<br/>
''Ienvoudig en deegluk, een bloemhof d'r veur''<br/>

''En d' industrie die hier bedrievigheid bracht''<br/>
''Ni'j luusiger jonges die 't uut hebt edacht''<br/>
''Die gruuijden hier op tut een heel hoge stàànd''<br/>
''Mar bleven toch altied hier kiender van 't làànd''<br/>

''En woor ik ok kome en woor ik ok goa''<br/>
''Ni'j luusen mien dörpien det lig mi'j zo noa''<br/>
''Ja woor ien de wereld de plicht mi'j ok röp''<br/>
''Ni'j luusen blif 't dörpien woor 't hàrte veur klöpt''<br/>
(1958)

==Kunnigheid==
In dizze lieste vin ie bekende mèensen die op Ni'jlusen woont, of ewoond he'm.

* [[Benjamin Boers]] (1871-1952), communistisch predikaant
* [[Sander Borgers]] (1917-1985), NSB'er en SS'er
* [[Willem Jan Baron van Dedem]] (1776-1851), leut de [[Dedemsvaort]] graoven
* [[Johan van Dorsten]] (1926), romanschriever
* [[Hendrik Entjes]] (1919-2006), hooglerer Nedersaksische taol- en letterkunde
* [[Piet Kalteren]] (1939), dichter
* [[Jan Arend Palthe]] (1727-1803), predikaant en grondbezitter
* [[Aalt Westerman]] (1951), streektaolzanger

==Schrieveri'je==
In dizze lieste vin ie boeken die oaver Ni'jlusen gaot.

* Bartels-Martens, Gees (1997), ''Een rondje Nieuwleusen: Een bescheiden rondgang door de literatuur en geschiedenis van Nieuwleusen'', Kampen: IJsselacademie.
* Hengeveld-van Berkum, G., Kreule-Kok, G. & de Weerd, J.W. (saemenstelling) (1992), ''Boerderijen toen, en nu...'', Ni'jlusen: Ni'jluusn van vrogger.
* Sterken Rzn, H. (1976), ''Ni'j luusen mien dörpien'', Ni'jlusen: eigen beheer.
* Visscher, Wim (2005), ''Heeren van de Ligtmis: Geschiedenis van de Leusener Compagnie, het begin van Nieuwleusen en het Oosterveen'', Gouda: H&K Uitgevers.

==Verwiezings==
<div class="references-small">
<references/>
</div>

== Buuten dizze webstek ==
*[http://www.dalfsen.nl Webstek van de gemiente Dalsen]
*[http://www.zwolle.nl Webstek van de gemiente Zwolle]
*[http://www.nieuwleusen.info Thuusblad oaver het dörp Ni'jlusen]

[[Categorie:Drèents artikel]]
[[Categorie:Oaveriessel]]

[[nl:Nieuwleusen]]
