{{etalagenominasie}}
[[Image:Ni'jlusen_Hulsterplas.JPG|thumb|right|300px|D'Olde Hulsterplas in Ni'jlusen]]'''Ni'jlusen''' (ok wel: ''Ni'jluusn''; ok wel: ''Ni-jluuzn'' naor de spelling-Gallée <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref> ; [[Nederlaands]]: ''Nieuwleusen'') is een plaots in [[Oaveriessel|Aoveriessel]] mit 5.983 ienwoners per [[1 jannewaori]] 2006.<ref>Gemeentegids Dalfsen 2006-2007</ref> Nao de gemientelijke herindieling van [[2001]] is een groot gedielte tot de [[Dalsen (gemiente)|gemiente Dalsen]] gaon beheuren. Een aander diel is bi'j de gemiente [[Zwolle (Oaveriessel)|Zwolle]] evoegd, waoronder de [[Lichtmis (Aoveriessel)|Lichtmis]] mit [[De Koperen Hoogte]].

== Umgeving ==
Ni'jlusen lig an de N377 (de Den Hulst), tussen [[Asselt]] in 't westen en  [[De Balk]] in 't oosten. De noordgreens is mit de gemiente [[Stappest]]; Ni'jlusen lig een endtien onder 't [[Boswachteri'je Stappest|Staatsbos]] in die gemiente. Ok mak de plaots diel uut van 't [[Aoveriessels Vechtdal]]. In Ni'jlusen-Noord ligt de Olde en Ni'je Hulsterplas. In Ni'jlusen-Zuud lig de kern ''de Karkenhoek'' mit de Grote Karke, 't olde gemientehuus en 't [[Palthebos]], det vrogger in 't bezit was van 't predikaantengeslacht Palthe.

== Geschiedenis ==
[[Image:Janssonius1658.gif|thumb|left|300px|'t Oosterveen, daoras Ni'jlusen mit begunnen, onderliend op een kaorte deur Janssonius (1658). Veengebieden bint broen. Klik um te vergroten.]]
Ni'jlusen is ontstaon in de eerste helfte van de seumtiende eeuw. In die tied was het gebied tussen Lusen (tegenwoordig: [[Oldlusen]]), een plaotsien an de [[Vechte]], en de [[Riest]] op de grèens mit [[Drenthe]] nog 'n woesteni'je mit hoogveenmoerassen. 't Hiele gebied van 't [[Aoveriessels Vechtdal]], van [[Asselt]] tot an [[Koevern]], stiet op een kaorte van Abraham Goos uut de eerste helfte van de seumtiende eeuw anegeben as '''t Veen''; 't diel bi'j het latere Ni'jlusen hiet 't ''Ommer moer''.

In 1631 wördden de Luessener Compagnie opericht deur ienwoners van Zwolle en [[Kampen]] um 't gebied boben Lusen, det töt de [[marke]] van Lusen beheurden, te ontginnen. De ontginning is veural ter hand eneumen deur pioniers uut Lusen. De eerste boerderieën van de ni'je plaots stunden an 't Pad, teengswoordig 't [[Oosterveen]]. Tussen 1640 en 1646 hef [[Zweer van Haersolte]] daor de [[havezathe Oosterveen]] ebouwd (ofebreuken in 1862). In 1655 wördden d'r een huus an 't Oosterveen ezet veur een schoelmeester. Vanof 1659 wördden 't deupboek van Ni'jlusen bi'j ehölden. De eerste predikaanten bint uut Zwolle, [[Dalsen (plaots)|Dalsen]] en [[Omm]] ehaald. De eerste Ni'jluusiger predikaant was domeneer Van Bercum, die in 1663 kwaamp.

Ni'jlusen stund deur d'Ommerdiek (now de heufdstraote de Burg. J.P. Backxlaan) in verbinding mit de noordeleke [[buurtschop]] [[Den Hulst|De(n) Hulst]] (in de volksmond ''Nulst'' enuumd). Deur Nulst leup de [[Dedemsvaort (kenaol)|Dedemsvaort]], anelegd deur [[Willem Jan Baron van Dedem]]. In 1969 is de vaort bi'j Nulst edempt en is daor de N377 anelegd. Nulst greuiden uut töt Ni'jlusen-Noord.

Ze denkt det ''lusen'' in de name Ni'jlusen ''lo-essen'' (=holt-essen) zeggen wil.

== Bedrievigheid ==
In 1904 kwaamp in Nulst de fietsenfebriek van Union, die belaangriek veur de warkveurziening was. In meert 2006, nao een lange tied van perblemen veur 't bedrief, was 't ofeleupen mit Union in Ni'jlusen: de fabricage wördden deur 't Sociale Warkveurzieningsschop Larcom verplaotst naor een leegstaonde hal van dit bedrief in Omm.

Ondaanks 't vört gaon van Union blif d'r veule industriële bedrievigheid in Ni'jlusen deur de veurdelige ligging van de plaots. De industrieterreinen greuit en d'r wördt al jaoren ni'je woonwieken ebouwd. De zegswieze luudt: ''Ni'jluusn, vrogger wollen ze d'r nog niet begraven wörden en now gaot ze d'r woonen.''<ref>Bartels-Martens, Gees (1997), ''Een rondje Nieuwleusen: Een bescheiden rondgang door de literatuur en geschiedenis van Nieuwleusen'', Kampen: IJsselacademie (bladziede 35)</ref>

== Cultuur ==
In 1982 bestund Ni'jlusen 350 jaor en hebt ze de Historische Vereniging Ni'jluusn van vrogger opericht. Dizze verieniging hef in 1998 't [[museum Palthehof]] opend, waor vaste en lösse tentoonstellings aover 't vleden van Ni'jlusen te bezuken bint.

Vanof 1925 speult in Ni'jlusen de christelike meziekverieniging de Broederband. Een christelik koor uut Ni'jlusen bint de Hazeuzangers.

An 't Westende op de grèens mit Dalsen stiet de meule Massier uut 1861; de leste van de zes meules die d'r in Ni'jlusen estaon hebt. Allennig de romp stiet er nog, mar in 2006 bint ze begunnen de meule weer as ni'j te maken.

==Spört==
Op Ni'jlusen bint veule spörtverienigings. D'r bint twie'j voetbalclubs, USV Nieuwleusen en SV Nieuwleusen. Ok he'j d'r een skietverieniging en een maotorklub. Volngs de gemiente Dalsen hef Ni'jlusen zölfs 't hoogste percentaosie maotereigenaors van 't hiele laand. <ref>http://www.dalfsen.nl/web/show/id=47372</ref>

==Taol==
't Plat det ze op Ni'jlusen praot, wördt - krek as det van Stappest, [[Dedemsvaort (plaots)|De Vaort]] en [[Slagharen]] - wel töt het [[Zuud-Drèents]] erekend. <ref>http://taal.phileon.nl/kaart/nedersaksisch.php</ref> Mar umdet Ni'jlusen in Aoveriessel en in de diels Sallaands praotende gemiente Dalsen lig, wördt 't Ni'jlusens ok wel as [[Sallaands]] eziene. <ref>http://www.meppelercourant.nl/index.php?dir=6&art=2948620.htm</ref><br/><br/> De dialectkenner Harrie Scholtmeijer schöf de taol van 't dörp bi'j 't [[Noord-Aoveriessels]] en niet bi'j 't Sallaands (veur wat Aoveriessel an giet; hi'j zeg hiermit niks aover verwaantschop mit de Drèentse variaanten). <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref><br/><br/>De dialectoloog [[Hendrik Entjes]], dee de leste periode van zien leben op Ni'jlusen woonden, hef 't volgende ezegd aover de taolsituaatsie op 't dörp:

*''"[Nieuwleusen] heeft een oud gedeelte, in het zuiden, en een nieuw gedeelte, ontstaan toen de Dedemsvaart gegraven werd. Dat heette vroeger De Hulst. Daar had je oude boerderijen op zandkoppen die boven het veen uitkwamen. Maar De Hulst is nooit uitgegroeid tot een duidelijke veenkolonie. Nu heb ik hier indertijd RND-opnamen gemaakt [Reeks Nederlandse Dialectatlassen, ''red.'']. Eén in Nieuwleusen en één in De Hulst. Maar nu ik die met elkaar vergelijk, merk ik dat ik indertijd in De Hulst zegslieden heb gehad die van die oudere boerderijen kwamen. En als ik naar mensen ga die afstammen van die veenmensen, van toen de Dedemsvaart gegraven werd, dan is daar een duidelijk dialectverschil. En hier zegt men dan: er is wel enig verschil tussen noord en zuid. Maar dan bedoelt men: tussen de afstammelingen van de oude bewoners en hen die hier later zijn komen wonen. [...] De oude Vechtstreek zegt bijvoorbeeld etten, maar in de Veenkolonies vind je eten. Ik denk dat dat uit Drente komt. En van die kolonietaal probeer ik iets terug te vinden. Je kunt dan van een Veenkoloniaals in Overijssel spreken."'' <ref>http://www.meertens.knaw.nl/vdw/2000.1/entjes.html</ref><br/><br/>

''Ni'j luusen mien dörpien'', gedicht deur [[H. Sterken Rzn]]<br/>

''Ni'j luusen mien dörpien ik hoale van oe''<br/>
''En 'k blieve oe trouw as mien va en mien moe''<br/>
''Ja veule geslachten die deden heur wèrk''<br/>
''En maakten Ni'j luusen zo groot en zo stèrk''<br/>

''De boeren die bint er behoedzaam en bi'j''<br/>
''En hoalt heur bedrief van de àrmoede vri'j''<br/>
''Die ligt doar zo mooi ien heur gruun witte kleur''<br/>
''Ienvoudig en deegluk, een bloemhof d'r veur''<br/>

''En d' industrie die hier bedrievigheid bracht''<br/>
''Ni'j luusiger jonges die 't uut hebt edacht''<br/>
''Die gruuijden hier op tut een heel hoge stàànd''<br/>
''Mar bleven toch altied hier kiender van 't làànd''<br/>

''En woor ik ok kome en woor ik ok goa''<br/>
''Ni'j luusen mien dörpien det lig mi'j zo noa''<br/>
''Ja woor ien de wereld de plicht mi'j ok röp''<br/>
''Ni'j luusen blif 't dörpien woor 't hàrte veur klöpt''<br/>
(1958)

==Kunnigheid==
In dizze lieste vin ie bekende mèensen die op Ni'jlusen woont, of ewoond hebt.

* [[Benjamin Boers]] (1871-1952), communistisch predikaant
* [[Sander Borgers]] (1917-1985), NSB'er en SS'er
* [[Willem Jan Baron van Dedem]] (1776-1851), leut de [[Dedemsvaort (kenaol)|Dedemsvaort]] graoven
* [[Johan van Dorsten]] (1926), romanskriever
* [[Hendrik Entjes]] (1919-2006), hooglerer Nedersaksische taol- en letterkunde
* [[Piet Kalteren]] (1939), dichter
* [[Jan Arend Palthe]] (1727-1803), predikaant en grondbezitter
* [[H. Sterken Rzn]] (1915), dichter en skriever oaver streekgeschiedenis
* [[Jan Waterink]] (1890-1966), pedagoog en psycholoog
* [[Aalt Westerman]] (1951), streektaolzanger

==Schrieveri'je==
In dizze lieste vin ie boeken die oaver Ni'jlusen gaot.

* Bartels-Martens, Gees (1997), ''Een rondje Nieuwleusen: Een bescheiden rondgang door de literatuur en geschiedenis van Nieuwleusen'', Kampen: IJsselacademie
* Hengeveld-van Berkum, G., Kreule-Kok, G. & de Weerd, J.W. (saemenstelling) (1992), ''Boerderijen toen, en nu...'', Ni'jlusen: Ni'jluusn van vrogger
* Koman, Ruben A. (2006), ''Dalfser Muggen: Volksverhalen uit een Overijsselse gemeente. Mondelinge overlevering, volksgeloof en vertelcultuur in Dalfsen, Hoonhorst, Lemelerveld, Nieuwleusen, Oudleusen e.o.'', Bedum: Profiel Uitgeverij (i.s.m. de IJsselacademie, Kampen)
* Schoemaker-Ytsma, A.C.M. (2006), ''"Zo zegge wi'j det" van A tot Z! Woorden en gezegdes in het dialect van Nieuwleusen'', Nieuwleusen: The Readshop J. Hilbrink
* Sterken Rzn, H. (1976), ''Ni'j luusen mien dörpien'', Ni'jlusen: eigen beheer
* Visscher, Wim (2005), ''Heeren van de Ligtmis: Geschiedenis van de Leusener Compagnie, het begin van Nieuwleusen en het Oosterveen'', Gouda: H&K Uitgevers

==Verwiezings==
<div class="references-small">
<references/>
</div>

== Buten dizze webstee ==
*[http://www.dalfsen.nl Webstek van de gemiente Dalsen]
*[http://www.zwolle.nl Webstek van de gemiente Zwolle]
*[http://www.nieuwleusen.info Thuusblad aover Ni'jlusen]

[[Categorie:Drèents artikel]]
[[Categorie:Oaveriessel]]

[[nl:Nieuwleusen]]
