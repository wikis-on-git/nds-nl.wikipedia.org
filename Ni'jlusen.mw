'''Ni'jlusen''' (ok wal: ''Ni'jluusn'') is een plaots ien [[Overiessel]] mit 8.300 ienwoners. Nao de gemeeintelijke heriendeeiling is een groot gedeeilte tot de gemeeinte [[Dalfsen]] gaon beheuren. Een aander deeil is bij de gemeeinte [[Zwolle]] voegd, waoronder de [[Lichtmis (Overiessel)|Lichtmis]] met De [[Koperen Hoogte]].

Ni'jlusen is ontstaon ien de eerste helft van de [[17e ieuw]]. Ienwoners oet 't zudelijker legen Lusen (tegenwoordig: [[Oldlusen]]) richtten der een compagnie op en gungen over tot ontginning van de moerassen. Nao enige tied ontstung der een nederzetting, met de naom Ni'jlusen.

Ni'jlusen ligt an de N377, tussen [[Asselt|Hasselt]] (ien 't westen) en  [[Balkbrug]] (ien 't oosten). De noordgreens is met de gemeeinte [[Stappest]].

Sinds [[1904]] is der ien de [[buurtschap]] Den Hulst, (beheurend bij Ni'jlusen) de [[fiets]]enfabriek van Union vestigd.<br/> Ien meert [[2006]] is hier een end ankommen, de fabricaotsie wordt deur 't Sociaole Warkveurzieningsschap Larcom verplaotst naor een leegstaonde hal van dit bedrief ien [[Ommen]]. Hiermet komt een end an bienao een ieuw fietsproductsie ien Den Hulst.

==Volksleeid==
::'''Ni'jlusen mien dörpien.'''
''gedicht ien de streektaol deur H. Sterken Rzn''.<br/>

Ni'jlusen mien dörpien ik haole van oe<br/>
En 'k blieve oe trouw as mien va en mien moe<br/>
Ja veule geslachten die deden heur wark<br/>
En maakten Ni'jlusen zo groot en zo stark<br/>

De boeren die bint er behoedzaam en bi'j<br/>
En haolt heur bedrief van de armoede vri'j<br/>
Die ligt daor zo mooi ien heur gruun witte kleur<br/>
Ienvoudig en deeglijk, een bloemhof d'r veur<br/>

En d'industrie die hier bedrievigheid bracht<br/>
Ni'jlusigers jonges die 't uut hebt edacht<br/>
Die gruuiden hier op tut een hele hooge staand<br/>
Mar bleven toch altied hier kiender van 't laand<br/>

En waor ik kome en waor ik ok gao<br/>
Ni'jlusen mien dörpien det lig mi'j zo nao<br/>
Ja waor ien de wereld de plicht mi'j ok röp<br/>
Ni'jlusen blif 't dörpien waor 't harte veur klöpt<br/>
(1958)

[[Category:Drèents artikel]]
[[Category:Drenthe]]

[[nl:Nieuwleusen]]
