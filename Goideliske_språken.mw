[[Bestaand:Map_Gaels_Brythons_Picts.png|duum|En landkaarte van de [[britske eilanden]] mid dårup anegeaven de verspreiding van de verskillende bevolkingsgruppen rund et jår 450.
{{Kaortlegenda|Green|gälen}}
{{Kaortlegenda|Blue|pikten}}
{{Kaortlegenda|Red|brytonen}}]]
'''Goideliske språken''' ([[Iers|yrsk]]: ''teangacha Gaelacha''; [[Schots-Gaols|skotsk-gälisk]]: ''cànanan Goidhealach''; [[manx]]: ''çhengaghyn Gaelgagh'') verwist nå eyne van de twey gruppen van [[eiland-keltiske språken]], namelik: et goidelisk en et [[brytonisk]] (respektivelik 'Q-keltiske' en 'P-keltiske språken', volgens de oldere terminology).<ref>Borsley, Robert D.; Roberts, Ian G. (1996): ''The Syntax of the Celtic Languages: A Comparative Perspective'', Cambridge University Press, ISBN 978-0-521-48160-1, s. 2.</ref> De moderne goideliske språken binnen [[Iers|yrsk]] (''Gaeilge''),[[Schots-Gaols|skotsk-gälisk]](''Gàidhlig'') en [[manx]] (''Gaelg''). En yrsk-engelske mengspråke in Yrland is [[shelta]].

Et goidelisk wördt as et meyst konservativ eseen ten upsichte van de oorsprungelike mandeylige keltiske oorspråke, terwyl de brytoniske form en üütgebreidere untwikkeling döäremaked hevt. De verskillen tüsken de twey löt sik good seen in de woorden vöär 'söäne' en 'vyve' (5). In et goideliske [[Schots-Gaols|skotsk-gälisk]] is 'söäne' ''mac'' (eyrtyds ''maq''), en 'vyve' ''coíg''. In et brythoniske [[bretonsk]] is 'söäne' ''map'', terwyl 'vyve' ''pemp'' is.

==Verspreiding==
De goideliske språke formt historisk eseen en [[Dialekt|dialektkontinuum]] dat sik üütstrekt van [[Ierlaand (laand)|Yrland]] via [[Man (eilaand)|Man]] in [[Ierse Zee|Yrske sey]] tot an [[Schotlaand|Skotland]]. Et manx is in de [[20e ieuw|20. eyw]] üütestörven, mär is sinds dee tyd tot up seakere höygde voordesetted, ouk mid manxspråkige klöäterskolen.<ref>Borsley, Robert D.; Roberts, Ian G. (1996): ''The Syntax of the Celtic Languages: A Comparative Perspective'', s. 2.</ref>

Goidelisk was ooit beparked tot Yrland, en möägelik tot an de westküst van Skotland. [[Middeleewn|Middeleywske]] gäliske literatuur vertelt ons dat et koaningryk [[Dál Riata]] estichted wördden in et westen van Skotland in de loup van de [[6e eeuw v. Chr.|6. eyw v.Chr.]] De vroggere upvatting dat Dál Riata estichted is döär immigranten üüt Yrland wördt teagenswoordig neet meyr algemeyn aksepteerd. De archeoloog [[Ewan Campbell]] bewäärt dat der geen [[Ooldheaidkeunde|archeologisk]] bewys is van immigraty of invasy, en is van meyninge dat starke seyverbindingen byedröägen hebben an en reads bestånde gäliske kultuur an weaderskanten van et [[Noorderkanaal]] (skotsk-gälisk en yrsk ''Sruth na Maoile'') tüsken Yrland en Skotland.<ref>Campbell, Ewan (2001): [http://www.electricscotland.com/history/articles/scotsirish.htm «Were the Scots Irish?»] i: ''Antiquity'' '''75'''</ref> Et suggereert dat språke en kultuur invlööd ehad kan hebben sunder dat der en groute volksverhüsing ewesd hevt. Et probleem mid en archeologiske upgraving van en wunninge is dat et mär min of algeens niks vertelt oaver hokken språke se in de wunninge pråtden.

== Goideliske språken ==

* [[Iers|Yrsk]]
* [[Schots-Gaols|Skotsk-gälisk]]
* [[Manx]] (was üütestörven, mär is ny leaven ineblasen)
* [[Shelta]] (mengspråke)

== Referensys ==
<references />

== Üütgånde verwysingen ==
* [[:gd:|Skotsk-gäliske Wikipedia]]
* [[:ga:|Yrske Wikipedia]]
* [[:gv:|Manx Wikipedia]]
* [http://www.smo.uhi.ac.uk/gaidhlig/ga-ge/coimeas.html Comparison of Irish and Scottish Gaelic]

{{Dialekt|wvel|Nunspeet|Nysassiske Skryvwyse}}

[[Kategorie:Keltische taal]]
