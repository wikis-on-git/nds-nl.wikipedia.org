[[Bestaand:Map_Gaels_Brythons_Picts.png|duum|En landkaarte van de [[britske eilanden]] mid dårup anegeaven de verspreiding van de verskillende bevolkingsgruppen rund et jår 450.
{{Kaortlegenda|Green|gälen}}
{{Kaortlegenda|Blue|pikten}}
{{Kaortlegenda|Red|brytonen}}]]
'''Goideliske språke''' ([[Iers|yrsk]]: ''teangacha Gaelacha''; [[Schots-Gaols|skotsk-gälisk]]: ''cànanan Goidhealach''; [[Manx|manksk]]: ''çhengaghyn Gaelgagh'') verwist nå de [[eiland-keltiske språken]], goideliske en [[brytonisk]]; dat wil seagen respektivelik 'Q-keltiske' en 'P-keltiske språken', volgens de oldere terminology. De verskillen tüsken de twey löt sik good seen in de woorden vöär 'söäne' en 'vyve' (5). In de ''goideliske'' (Q-keltisk), [[Schots-Gaols|skotsk-gälisk]], is 'söäne' ''mac'' (eyrder ''maq''), en 'vyve' ''coíg''. In de brythoniske (P-keltisk), [[bretonsk]] is 'söäne' ''map'', terwyl 'vyve' ''pemp'' is.

De Q-keltiske form wördt as et meyst konservativ eseen ten upsichte van de oorsprungelike mandeylige keltiske oorspråke (en kümt oavereyne mid [[italiske språken]] as et [[Latien|latyn]]), terwyl de P-keltiske form en meyr üütgebreidere untwikkeling döäremaked hevt.

De goideliske språke formt historisk eseen en [[Dialekt|dialektkontinuum]] dee sik üütstrekt van [[Ierlaand (laand)|Yrland]] via [[Man (eilaand)|Man]] in [[Ierse Zee|yrske sey]] tot an [[Schotlaand|Skotland]]. Der binnen dree moderne goideliske språken: [[Iers|yrsk]] (''Gaeilge''), [[Schots-Gaols|skotsk-gälisk]] (''Gàidhlig'') en [[Manx|manksk]] (''Gaelg''). De lätste is in de [[20e ieuw|20. eyw]] üütestörven, mär is sinds dee tyd tot up seakere höygde voordesetted, ouk mid mankskspråkige klöäterskolen.

Goidelisk was ooit beparked tot Yrland, en möägelik tot an de westküst van Skotland. [[Middeleewn|Middeleywske]] gäliske literatuur vertelt ons dat et koaningryk Dál Riata estichted wördden in et westen van Skotland in de loup van de [[6e eeuw v. Chr.|6. eyw v.Chr.]] De vroggere upvatting dat Dál Riata estichted is döär immigranten üüt Yrland wördt teagenswoordig neet meyr algemeyn aksepteerd. De archeoloog Ewan Campbell bewäärt dat der geen [[Ooldheaidkeunde|archeologisk]] bewys is van immigraty, noch en invasy, en is van meyninge dat starke seyverbindingen byedröägen hebben an en reads bestånde gäliske kultuur an weaderskanten van et [[Noorderkanaal]] (skotsk-gälisk en yrsk ''Sruth na Maoile'') tüsken Yrland en Skotland. Et suggereert dat språke en kultuur invlööd ehad kan hebben sunder dat der en groute volksverhüsing ewesd hevt. Et probleem mid archeologiske upgraving van en wunninge is dat et mär min of niks vertelt oaver hokken språke se in de wunninge pråtden.

== Goideliske språken ==

* [[Iers|Yrsk]]
* [[Schots-Gaols|Skotsk-gälisk]]
* [[Manx|Manksk]] (was üütestörven, mär is ny leaven ineblasen)
* [[Shelta]] (mengspråke)

== Referanser ==
<references />

== Üütgånde verwysingen ==

* [«The Goidelic languages»], Gaelic in modern Scotland, ''OpenLearnWorks''
[[Kategorie:Keltische taal]]
