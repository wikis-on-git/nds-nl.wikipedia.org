[[Ofbeelding:Getijdenboek_Geert_Grote_Kasteel_Huis_Bergh_'s_Heerenberg.jpg‎|thumb|300px|De Dèventer geestelijke [[Geert Grote]] gebruukten 't Iessellaands, een schrieftaal mit Nedersaksische kenmarken, veur zien ''Getijdenboek'']]
 
'''Iessellaands''' (Nederlaands: ''IJssellands'') is een deur mederne [[taalkunde|taalkundigen]] gebruukte benaming veur een schrieftaal die ze in de [[Hanze|Hanzetied]] (roegweg tussen de [[13e eeuw|13e]] en de [[17e eeuw|17e ieuw]]) gebruukten in de [[Iessel|Iesselsteden]] [[Kampen (Overiessel)|Kampen]], [[Zwolle]], [[Dèventer]], [[Zutfent]] en [[Doezebarg]]. Dizze schrieftaal kenmarkt ze ok wal as [[Oostmiddelnederlaands]].

==Ontwikkeling==
In talig opzicht was noordoost-Nederlaand al vrog een oavergaanksgebied. In de schrieveri'je wördden 't zo vanof de [[Middeleeuwen|Hoge Middelieuwen]] staorigan meer beïnvloed deur 't westen. Een belangrieke reden hierveur was det 't hudige [[Oaversticht|Overiessel en Drenthe]] onder 't [[Sticht Utrecht|bisdom Utrecht]] vielen.

Veurdet de schrieftaal dudelijker vernederlaandsten, ontstund in de Hanzesteden an de Iessel in de Late Middelieuwen een tussenvariaant tussen 't [[Middelnederlaands]] en 't [[Westfaolen|Westfaolse]] [[Middelnederduuts]]. Dizze schrieftaal wördden onder meer gebruukt deur de invloedrieke religieuze beweging van de [[Mederne devotie]].

In de [[17e eeuw|17e ieuw]] hef de [[Nederlaands|Nederlaandse]] schrieftaal 't Iessellaandse taaltype kats vört ejeugen.

==Kenmarken==
===Woordvörmen===
*Umlaut bi'j ofleidingen van woorden mit körte ''a'', zoas ''lemken'' van ''lam''; ''gensselicken'' van ''gans'' (hielemaole); ''mechtig'' van ''macht'', ''geweldich'' van ''gewalt''.
*Vörming van vrouwelijke persoonsnamen mit 't oostelijke achtervoegsel ''-sche'': ''sundersche'', ''mynnaersche''
*De combinatie ''l'' mit ''d/t'', zoas det 't hedendaagse Nedersaksisch en Duuts nog hebt (''holden'', ''olt'', ''colt'', ''golt'', ''stolt'', ''holt'').
*Rekking van de körte ''o'' in open lettergrepen töt de klaank die in 't mederne Nedersaksisch as ''ao''/''oa'' eschreven wördt. In 't Iessellaands was de schriefwieze ''a'' gebrukelijk: ''auer'', ''ghenamen'', ''vercaren'', ''lauen'', soms ok in ofleidingen van ''God'': ''gads'', ''gadlicke'', ''gadheit''.
*De tweeklaank ''ei'', zoas in 't mederne Nedersaksisch, daoras 't Nederlaands ''aai'' hef: ''kreyen'', ''weyt''.
*Uuterekte ''ee'' of körte ''e'' in sommige woorden daoras 't Nederlaands ''ie'' hef: ''seele'', ''leuelicke'', ''den'' (Nederlaands ''ziel'', ''liefelijke'', ''dien'')

===Schriefwieze===
*Spellingen mit een dubbele consonant: ''all'', ''will'', ''gansser'', ''wijssheit'', ''lass'', ''hieff'', ''gaff'', ''begroeff'', ''hanggen''

===Zinsbouw===
*Waor 't lijdend veurwarp een anwiezend veurnaamwoord is, kan det véur 't onderwarp staon, zoas in 't esproken Nedersaksisch en in 't Duuts, en in tègenstelling töt 't Nederlaands. As veurbield Matteüs 2:3 ('t lijdend veurwarp stiet vet en 't onderwarp schuun):
**Doe '''dat''' ''die coninc Herodus'' hoerde, wart hi versaghet of bedroevet ende al Iherusalem mit hem (Ni'je Testament in de oaverzetting van [[Johan Scutken]], [[Windesheim]], rond 1390)
**Toen '''det''' ''keuning Herodes'' heurde, raakte hi'j in de biester en hiel Jeruzalem mit hum. (oaverzetting in medern [[Oaveriessels#Noord-Oaveriessels|Noord-Oaveriessels]])
**Da '''das''' ''der König Herodes'' hörte, erschrak er und mit ihm das ganze Jerusalem. (Lutherbiebel, herziening van 1912)
**Toen ''koning Herodes'' '''dit''' hoorde, raakte hij in verwarring en heel Jeruzalem met hem. (Herziene Staotenoaverzetting)
*Soms wördt an 't onderwarp de meervoldige persoonsvörm verbonden, zoas in 't mederne Nedersaksisch: ''Jhesus anwoerden hem'', ''die eerde beefden'', ''ick leerden'', ''waert dat ghi mi mynden''
*[Infinitief] en [infinitief] mit onbeklemtoond lijdend veurwarp achter de tweede infinitief eplakt:
**Dubbele ontkenning, zoas det vandage beveurbield nog in 't [[West-Vlaams]] veurkump:
**Rachel wenende om hoer kijnder ende '''en wilde niet''' ghetroestet wesen, want si '''en sijnt niet'''. (Matteüs 2:18, Ni'je Testament in de oaverzetting van [[Johan Scutken]], [[Windesheim]], rond 1390)
**Gaet ende vraghet vlitelic nae den kijnde, ende als ghit ghevonden hebt, ontbiedet mi, op dat ic dan mach '''comen ende aenbedent''' oec. (Matteüs 2:8, Ni'je Testament in de oaverzetting van [[Johan Scutken]], [[Windesheim]], rond 1390)

==Veurbield==
''O here onse here hoe wonderlic is dijn name over al eertrike. Want dine groetdadicheit is verheven boven die hemele. Du heves volmaect dinen lof uut monde der iongher kindere ende der sukender om diner viande wille. Op dattu verderven woldes den viant ende den wreker. Want ic sal sien dine hemele die werke dijnre vingheren. Die mane ende sterren die du ghemaket heves. Wat is die menschen dattu sijns ghedachtich bist''.
:Uut [[Geert Grote]] (1340-1384) zien ''Getijdenboek''

==Bronnen==
*'Het Oostnederlandse taallandschap tot het begin van de 19de eeuw', in Henk Bloemhoff, Jurjen van der Kooi, Hermann Niebaum en Siemon Reker (red.) (2008), ''Handboek Nedersaksische Taal- en Letterkunde'', Assen: Van Gorcum, blz. 53
*[http://www.dbnl.org/tekst/toor004gesc01_01/index.php M.C. van den Toorn, W. Pijnenburg, J.A. van Leuvensteijn en J.M. van der Horst (red.) (1997), ''Geschiedenis van de Nederlandse taal'', Amsterdam: Amsterdam University Press]

{{Dia|Dit stok is echreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel]]
[[Kattegerie:Nedersaksies]]
[[Kattegerie:Oaveriessel]]
[[Kattegerie:Gelderlaand]]
