[[Ofbeelding:vaatdoek.jpg|thumb|right|n Nait zo vrizze schuddeldouk]]
n '''Schuddeldouk''' is n [[douk]]ie woarmit de [[schuddelbaank]]e en [[geutstaine]] aanschoond wordt. n Schuddeldouk wordt ook bruukt om [[toavel]]s mit ôf te vegen. Vrouger kregen kinder ook even mit schuddeldouk om de snuvverd as zie vies waren. Dit vinden kinder maisttied nait zo leuk. De bekìndste schuddeldouken binnen wit en dun of geel en dik.

De noam is wat verwarend, omdat vrouger de [[bord|schuddels]] der mit schoonmôkt wuiren. t Is dus n veurloper van de [[ôfvasbözzel]]. Veur t dreugmôken van de koppies en schuddels wuir vrouger n aander schuddeldoukie bruukt, môr tegenswoordeg bruukt man hier n [[teedouk]] veur. 

Schuddeldouken kinnen n huil ìnde [[bacterie|bakteries]] bevatten as zie nait geregeld wozzen worden. Ìnd 2005 meuk de [[Konsumìntenbond]] bekend dat n schuddeldouk in n studìntenhuus sikkem 7,9 miljaard bakteries bevat. Ien n schuddeldouk bie n Nederlaands gezin wuiren sikkom 3,1 miljoen bakteries vonden. Aal douken bleken bie t onderzuik al noa ain dag veul bakteries te bevatten. Dit hoft gain probleem tou wezen as t schuddeldoek allinneg bruukt wordt veur t schoonmôken van t [[schuddelbaank]]e en dus nait veur kinder om de snoet. Deur t doukie te wasken op sèsteg groaden worden aal bakteries dood môkt.

== [[Leegsaksisch]] ==
*[[Achterhooks]]: ''schötteldoek'', ''schötteldook'', ''schorreslet''
*[[Drèents]]:
**''schötteldoek'', ''schötteldook'', ''schötteldo<small>(</small>o<small>)</small>uk'' (ok: ''sk-'')
**''tonte'', ''tonteldoek'' ([[Ni'jlusen]])
*[[Grunnegs]]: ''schuddeldouk''
*[[Stellingwarfs]]: ''schotteldoek'' (uutspraoke ''sk-'')
*[[Tweants]]:
**''Waskeldook'' (Oold-[[Riesns]])
*[[Veluws]]: 
**''vaotdoek'', ''vaoteldoek'' ([[Putten]])
**''vaoldook'' ([[Nunspeet]])

{{Dia|Schreven in t [[Veenkelonioals]]}}

[[Kattegerie:Grunnegs artikel]]
[[Kattegerie:Huushoolding]]

[[da:Karklud]]
[[en:Dishcloth]]
[[es:Bayeta]]
[[li:Schottelslet]]
[[nl:Vaatdoek]]
[[vls:Schutteldoek]]
[[zea:Scheuteldoek]]
