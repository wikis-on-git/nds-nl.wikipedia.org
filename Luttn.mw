{{Ploats in Nederlaand
| naam= Luttn
| soorte = Dörp
| bestansnaam vlagge = 
| bestansnaam wapen = 
| lokasie= 
| previnsie = [[Overiessel]]
| gemeente= [[Hardenbarg (gemiente)|Hardnbarg]]
| oppervlak =
| oppervlak laand =
| oppervlak water =
| inwoners = 2100
| doatum inwoners = 2005
| dichtheid =
| breedtegroad = 52/36/40/N
| lengtegroad = 6/34/24/E
| verkeersoader = N 377 - N 343
| netnummer = 0523
| postcode = 7775
| webstee = 
| region = NL-OV
}}
'''Luttn''' (Ned. Lutten) is n kern in de [[Hardenbarg (gemiente)|gemiente Haddenbarg]]. Et is een streekdörp, ontstoane langs t veurmalige kenaal de [[Dedemsvaort (kenaal)|Dee'msvoart]]. De oorsprönkelike naame van t dörp luudde dan ok ''Lutten aan de Dedemsvaart''. t Dörp hef ruum 2100 inwoners.

==Karakter van t dörp==
Luttn is van oorsprong (ca.1850) n [[veenkolonie]]. Lange veurdien vestig´n zich n zetje boern op n zaandrugge tussn de moerassn. T laand wöddn in kavels (lottn) tussn heur vedeeld. Die ligt in Old-Luttn net wat ten noordoosn van t huudege dörp.
Noa de anleg van de Dee'msvóart en t afgraa'm van de veneloage wöddn de groond eschikt emaakt veur kleinschoalege landbouw. Langs t kanaal en de venewiek'ng wöddn boerderi'jchies en wonings ebouwd. De boern haddn miestal n gemengd bedrief, dat wil zeggn mit akker- en weidegroond. N stuk of wat boern uut Groni'ng köchtn wat grotere stukkn groond. Umdasse völle eerappels verbouw'n, wödd´n in Luttn n eerappelmeelfebriek esticht, "''De Baanbreker''".
Lutten wödden veur t eerst enuumd in 1240. In 1990 wödden dan ok uutbundig t 750-joarig bestoan evierd.

==Dörp in wörding==
Langzamerhaand vestig'n zich middenstaanders in t dörp en wöddn karkn en skoeln ebouwd.
Ongeveer middn in het dörp begön'n ze in [[1854]] mit de bouw van de [[Nederlaandse Hervormde Karke|Nederlands Ervörmde Karke]]. [[Jan van Loo]] bouw'n in  1857 hierveur t [[örgel]], dat in [[1858]] in gebruuk eneumn wöddn.(Kiek en luster ok op Youtube, Van Loo Orgel).[[Ofbeelding:VanLooOrgelLutten.jpg|thumb|left|Eerste orgel van Jan van Loo]]
Op de begraafplase achter de karke stiet n beukeboom van meer dan 150 joar oald.
==Verkear en vervoer==
Luttn was vanof [[1897]] an e-sleutn op t net van de Dedemsvoartse Stoomtram. Disse lien leup van [[Coevern]] noar [[Zwolle]] mit een oftakking noar [[Hiemse]]. Luttn had ok n D.S.M.-tramstation. Later gunk de tramweg over in E.D.S. en wöddn noa doorlog in 1947/48 op-ehee'm. Lutten was vanof toen op busvervoer an-eweez'n.

==Wark==
De mieste Luttenaarn waarn oorsprönkeluk warkzoam in t boernbedrief en tied'ns de ''campagne'' in de eerpelmeelfebriek. Noa de [[Tweede Wereldoorlog]] kwam der veraandering. De landbouw wöddn meer en meer mechaniseerd en de eerpelmeelfebriek gunk dichte.
T kanaal wöddn veur een groot gedeelte edempt en de mieste inwoners waarn veur wark an ewezen op een bane buutn de plaase.
==Wat eblee'm is==
De vroggere eerpelmeelfebriek stietter nog, maar vandage an de dag wödt r plastik buiz'n verhaandeld. De febriek het teengwoordig "Wildkamp".
In 2004 speul'n [[Ton Sijbrands]] hier t wereldkampioenschap blind-simultaandam'm.
De watertoorn (gemeentelijk historisch monument) nemp n belangrieke plase in t dörpsbeeld in. 
== Dörp in beeld == 
<gallery>
Ofbeelding:Watertoren Lutten.jpg|Watertoorn in Luttn
Ofbeelding:Jachthuis2.JPG|Het Jachthuus
Ofbeelding:Baanbreker2.JPG|Veurmalige Baanbreker
Ofbeelding:Dedemsvartseweg Lutten.JPG|Kiekend richting De Voart
Ofbeelding:Centrum en Zwartedijk, Lutten.JPG|Centrum Luttn mit Spar en Zwattediek
Ofbeelding:Centrum Lutten.JPG|Luttn Centrum
Ofbeelding:Ned. Hervormde kerk Lutten.JPG|Nederlands Hervörmde karke uut 1854
Ofbeelding:150-jarige beuk Kerkhof Lutten.JPG|Beuke van mear dan 150 joar op karkhof Luttn
Ofbeelding:Lutten750.JPG|Gedenkteken 750 joar bestoan van Luttn
Ofbeelding:Anerweg Lutten.JPG|Oanerweg, richting Grambargn
</gallery>

== Bekende (old-) Luttenaarn ==
* (zie de Hollaandse Wikipedia: [[:nl:Lutten|Lutten]])
*[[Hendrik van Laar]] ([[1878]]-[[1969]]), dörpsdichter uut Luttn
*[[Frits Gouwe]], huusdokter en amateur-archeologe
*[[Gert Heerkes]] ([[1965]]), voetbaltrainer
*[[Willem Sebel]], plisieman en verzetsheld
[http://www.detaalvanlutten.nl De Taal van Lutten]
{{Dialekt|sdz}}
[[Kategorie:Plaatse in Oaveriessel]]
[[Kategorie:Hardenbarg]]
[[Kategorie:Sallaand]]

[[fr:Lutten]]
[[nl:Lutten]]
