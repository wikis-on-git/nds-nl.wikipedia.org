{{Infobox plaats in Nederland
| locatie= 
| kaart= 
| naam= Lutten
| provincie = {{NL-vlag|Overijssel}}
| gemeente= {{NL-vlag|Hardenberg}}
| opp= 
| inwoners= 2000
| datum inwoners= 2005
| dichtheid=
| web= 
| bestandsnaam wapen=
| lat_deg=52
| lat_min=36
| lat_sec=40
| lon_deg=6
| lon_min=34
| lon_sec=24
}}
'''Luttn''' is n kern in de gemiente Haddenbarg in de Nederlandse previnsie Overiessel. Et is een streekdörp, ontstoane langs t veurmalige kenaal de Dee'msvoart. De oorsprönkelike naame van t dörp luudde dan ok ''Luttn an de Dee'msvoart''. T dörp hef ruum 2100 inwoners.

==Karakter van t dörp==
Luttn is van oorsprong (ca.1850) n [[veenkolonie]]. Lange veurdien vestig´n zich n zetje boern op n zaandrugge tussn de moerassn. T laand wöddn in kavels (lottn) tussn heur vedeeld. Die ligt in Old-Luttn net wat ten noordoosn van t huudege dörp.
Noa de anleg van de Dee'msvóart en t afgraa'm van de veneloage wöddn de groond eschikt emaakt veur kleinschoalege landbouw. Langs t kanaal en de venewiek'ng wöddn boerderi'jchies en wonings ebouwd. De boern haddn miestal n gemengd bedrief, dat wil zeggn mit akker- en weidegroond. N stuk of wat boern uut Groni'ng köchtn wat grotere stukkn groond. Umdasse völle eerappels verbouw'n, wödd´n in Luttn n eerappelmeelfebriek esticht, "''De Baanbreker''".
Langzamerhaand vestig'n zich middenstaanders in t dörp en wöddn karkn en skoeln ebouwd.
Ongeveer middn in het dörp begön'n ze in 1854 mit de bouw van de Nederlands Ervörmde Karke. [[Jan van Loo]] bouw'n in  1857 hierveur t örgel, dat in 1858 in gebruuk eneumn wöddn.(Kiek ok Youtube, Van Loo Orgel).[[Ofbeelding:VanLooOrgelLutten.jpg|thumb|left|Eerste orgel van Jan van Loo]]
Op de begraafplase achter de karke stiet  n beukeboom van meer dan 150 joar oald.

Luttn was vanof 1897 anesleutn op t net van de Dee'msvoartse Stoomtram. Disse lien leup van Koevern noar Zwolle mit een oftakking noar Hie'mse. Luttn had ok n D.S.M.-tramstation. Later gunk de tramweg over in E.D.S. en wöddn noa doorlog in 1947/48 opehee'm. Lutten was vanof toen op busvervoer an-eweez'n.

De mieste Luttenaarn waarn oorsprönkeluk
warkzoam in t boernbedrief en tied'ns de ''campagne'' in de eerpelmeelfebriek. Noa de Tweede Wereldoorlog kwam der veraandering. De landbouw wöddn meer en meer mechaniseerd en de eerpelmeelfebriek gunk dichte.
T kanaal wöddn veur een groot gedeelte edempt en de mieste inwoners waarn veur wark an ewezen op een bane buutn de plaase.

De vroggere eerpelmeelfebriek stietter nog, maar vandage an de dag wödt r plastik buiz'n verhaandeld. De febriek het teengwoordig "Wildkamp".
In 2004 speul'n [[Ton Sijbrands]] hier t wereldkampioenschap blind-simultaandam'm.
De watertoorn (gemeentelijk historisch monument) nemp n belangrieke plase in t dörpsbeeld in. [[Ofbeelding:Watertoren Lutten.jpg|thumb|right|Watertoren Lutten]]

== Bekende (old-) Luttenaarn ==
*[[Hendrik van Laar]] (1878-1969), dörpsdichter uut Luttn
*[[Frits Gouwe]], huusdokter en amateur-archeologe
*[[Gert Heerkes]] (1965), voetbaltrainer
*[[Willem Sebel]], plisieman en verzetsheld
{{Navigatie gemeente Hardenberg}}
{{coördinaten|52_36_40_N_6_34_24_E_type:city_scale:25000_region:NL|52° 37' NB, 6° 34' OL}}

[[Categorie:Geografie van Hardenberg]]
[[Categorie:Plaase in Overiessel]]

[[fr:Lutten]]
