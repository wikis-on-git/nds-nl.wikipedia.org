[[Ofbeelding: JARNOBRAZILIE.jpg|thumb|right|200px|Jarno Hams]]
'''Jarno Hams''' ([[Hengel (Oaveriessel)|Hengel]], [[11 november]] [[1974]]) is nen profesjoneeln [[Tweante|Tweantsen]] [[krachtsport]]er en hudigen ''Sterkste Man van Nederland''.

Hams hef 7 moal n titel ''Sterkste man van Nederland'' op naam stoan. Hams is 1,89m laank en weg 145kg. Zinn trainer is [[Eddy Veneberg]].

==Leawn==
Hams wördn joonk in [[Vroomshoop]] en gung doar noar skole. As jonge deed he gearne [[vootbal]]n en [[zwemn]]. Zin vaar was badmeister en was bekeand as nen machtigen staarken kearl den at grote gewichten van n boadem van t zwembad kon opdoekn.

[[1995]] gung Hams an t trainen met gewichten, net as zin grote vuurbeeld en beste moat Eddy Veneberg. [[1996]] deed he met an de wedstried ''Sterkste man van Oost-Nederland'', woer't he daardes wör. Hee stopn met zin beroop as vrachtveurder, umdat hee ne anbeding kreeg vuur portierwaark. Hierduur kreeg he mear tied um te trainen. Hee gung in de lear bie [[Berend Veneberg]]. [[1999]] steund Hams vuur t eerste in de laandelike finale, woer't he daardes wör achter Veneberg en [[Peter Baltus]].
 
[[2004]] wun Hams vuur t eerste n titel ''[[Sterkste man van Nederland]]''. t Joar doarop wun he alle zuuwn de oonderdeeln en opniej n titel. [[2006]] wun he zesse van de zuuwn de oonderdeeln en wun he wier. [[2007]] wun he wier op al de oonderdeeln. Vief moal achtereen wun Hams dee titel (2004-[[2008]]) en in totaal zuuwn moal ([[2010]] en [[2012]]) woermet he op gelieken voot steet met Bearnd Venebaarg zien rekord. Duur ne blessure an de rugge kon he in [[2009]] nit metdoon an t NK. Oonderwiel verhuuzn hee noar [[Emn]] in [[Dreante]], woer't he twee joar woond hef. Inmiddels wont Hams wier in [[Vroomshoop]]. 
 
==wearldrekord==
Augustus [[2011]] haaln Hams t [[Guinness Book of Records]] in [[Peking]], [[Volksreppubliek Sjina|Sjina]] duur ne [[busse]] van 17,2 ton in 1 minute en 13 sekoondes oawer ne leankte van 50 meter te trekn.<ref>http://www.realdutchpower.nl/nieuwsoverzicht2011/worldrecordjarnohams.htm</ref>

==Oetgoande koppelink==
*[http://www.jarnohams.nl offisjele webstea]

{{Bron|<references/>}}

[[Kattegerie: Tweants artikel]]
[[Kattegerie: Sporter]]

[[en:Jarno Hams]]
[[nl:Jarno Hams]]
[[pl:Jarno Hams]]
