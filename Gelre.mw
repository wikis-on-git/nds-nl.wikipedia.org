[[Ofbeelding:Low Countries Locator Gelre.svg|250px|thumb|right|Hartogdom Gelre rundumme 1350]]
[[Ofbeelding:Gelre_bourgondischen_tied.jpg|250px|thumb|right|Hartogdom Gelre Bourgondischen tied]]'''Gelre''' is nen streke en veurmoalig [[hartogdomme]] in et Nederlaandsen-[[Duutslaand|Duuts]]en grenzegebeed woar den groten riveeren [[Rijn]], [[Waal (revier)|Waal]], [[Iessel]] en [[Maas]] enigermoate bi-j mekaar komt. Veur de noam ''Gelre'' wödt as gevolg van r-metathesis ok mangs as ''Gelder'' uutesprokken, den wieze dee ebruukt wödt in weurdofleidingen as ''Gelders'' en ''Gelderlaand''.

==Gebeed==
Et historiesen hartogdomme umvatten anzieenlek meer dan den previnsie [[Gelderlaand]] in et [[Nederlaand]] van vandage. Et umvatten nen groten dele van het Nederlaandsen [[Noord-Limburg]] van vandage en strekten zich in et zuudoosten veur nen kleiner dele ok uut in den noaberregio, vandage et [[Duuts]]en [[Nederrijn]], noamelek bi-j den riveer den [[Niers]]. 

===Veer kwarteeren===
Gelre was verdeald in veer kwarteeren:
# et [[Kwarteer van Nimweage]] (tussen den [[Groten riveeren]] - tegenwoordig [[Riverenlaand]]);
# et [[Kwarteer van den Veluwe]] (ok wal: van Arnem);
# et kwarteer van Zutfent (et [[Groafschap Zutfent]] - tegenwoordig den [[Achterhook]]);
# en [[Opper-Gelre]], welk letsten gebeed mangsmoal  ''Kwarteer van Roermond'' et ''Oaverkwarteer van Gelre'' of ''Gelder'' wödt eneumd (noar et Duutsen ''Oberquartier'') (tegenwoordig Noord-Limburg en n gebeed over de greens). 

Dee eersten dree kwarteeren waren eleagen in den previnsie [[Gelderlaand]] van vandage. Opper-Gelre umvatten et noordeleken dele van den Nederlaandsen previnsie [[Limburg (Nederlaand)|Limburg]] van vandage, mit [[Venlo (stad)|Venlo]] en [[Roermond (stad)|Roermond]], en et angrenzenden gebeed in Duutslaand rundumme et stadjen [[Geldern]], woaraan Gelre heur name hef te danken.


In den [[middeleeuwn]] was Gelre nen zelfstaandig en belangriek [[hartogdom]]. Den zelfstaandigheid endigden veur altied in [[1543]]. Den noordeleken kwarteeren (Neder-Gelre) an den ene kante en et zuudeleken Opper-Gelre an den andere kante waren as gebeed gene anen-eslotten geheel. Et [[Hartogdom Kleef]] vörmden nen wigge tussen den noordeleken en de zuudeleken gebeedsdele. Ok politeek gingen beide gewesten nen ofzunderleken wegge. Tiedens den [[Republeek der Zeaven Vereanigden Nederlaanden]] vörmden et noordeleken dele ene van den 7 [[gewest (Laege Laanden)|gewesten]]. Opper-Gelre was doarenteggen dele van den [[Zuudeleken Nederlaanden]].

Et hartogdom en et doarmet verbunden [[Groafschap Zutfent]] umvatten an den ene kante et gebeed van den previnsie[[Gelderlaand]] van vandage en an den anderen kante et noorden van [[Limburg (Nederlaand)|Limburg]] (mit under meer  [[Venlo (stad)|Venlo]], [[Venray]] en [[Roermond (stad)|Roermond]]), net as et angrenzenden zuudeleken dele van den Duutsen ''Kreis'' [[Kleef (district)|Kleef]].
In dit tweeden laandsdele, en wal an den Duutsen kaante van vandage, lag ok den kleinen stad [[Geldern]], of in et Nederlaands Gelre, [[Geldern|Gelder]], woarnoar et [[hartogdom]] [[Gelre]] en et loateren [[Gelderlaand]] bunt eneumd.  Ok in et [[Noord-Braobant]] van vandage hef Gelre bezittingen ehad, zoas et darp [[Geldrop]].

Et eurspronkeleken zuydelieken gebeed lag afzunderlek van et later verworven noordeleken, dat den previnsie [[Gelderlaand]] van vandage umvatten samen mit [[Kleef (district)|Kleef]] en [[Emmerik]]. Et zuudeleken dat noe in [[Limburg (Nederlaand)|Limburg]] en  [[Noordrhain-Westfele|Noord-Rijnlaand-Westfoalen]] ligt, wöd vanof dee tied [[Opper-Gelre]] of [[Oaverkwarteer]] eneumd. Den aandere gebeeden zollen bi-jgevolg as [[Neder-Gelre]] an-eduud künnen wödden, moar dee uutsproak is nooit in ebruik ewest.

==Geskiednis tot 1579==
===Frankiesen tied===
Den streke rundumme Gelre wöd eurspronkelek bewond deur [[Germoanen|Germoansem stammen]] zoas den [[Batoaven]], en loater deur [[Franken]]. Under den Franken was et nen dele van et Könninkriek [[Austrasie]] en doarnoa van et [[Frankiesen Riek]]. Under [[Karel de Grote]] is den Geldersen stad [[Nimweage]] nen [[Palts (verbliefploats)|palts]] ewest.

Noa et uutenvallen van et Frankiesen Riek, bi-j den dood van [[Lodewiek de Vrome]] in [[843]], beheurden den streke tot et Hartogdomme [[Lotharingen]] en pas noa et [[Verdrag van Meerssen]] in [[870]] tot et [[Deling van et Frankiesen Riek|Oost-Frankiesen Riek]], of later et [[Heiligen Roomsen Riek]]

===Groafschap===
[[Ofbeelding:Armoiries Gueldre-Juliers.png|right|thumb|80px|Woapen van et Groafschap Gelre]]
Den eursprong van den [[heerlijkheid]] ligt in dree ploatsen. Twee hiervan ligt bi-j den riveer den [[Niers]], noamelek  [[Geldern]] en [[Pont (Geldern)|Pont]]. Nen darden, meer zuudelek, is den stad [[Wassenbarg]] an den rivieer den [[Roer (rivier)|Roer]]. Hier ontving den eersten here, [[Gerard van Antoing]] uut Henegouwen, in [[1021]] van keizer Hendrik II et '''laand van Gelre'''. 
Den eersten grave is [[Gerard I van Gelre|Gerard III van Wassenberg]] (1060-1129). Deens zunne, [[Gerard II van Gelre|Gerard II]] (1090-1131) trouwt [[Ermgard van Zutphen|Ermgard]], dochter van Grave [[Otto II van Zutfent]], en verwarft zo et [[groafschap Zutfent]]. Zunne [[Hendrik I van Gelre]] (1117-1182) is den eersten grave van Gelre en Zutfent. Deens zunne [[Otto I van Gelre]] (1150-1207) nemt dele an den darden [[kruustochte]]. Langzoam breidt et Geldersen gebeed zich uut en in [[1248]] verwarft grave [[Otto II van Gelre|Otto II]] weagens zien hulp an Rooms-Könning Willem II den [[Vri-jen Rieksstad|rieksstad]] Nimweage. 

Gelre bestoand toon uut veer kwarteeren: 
*[[Kwarteer van Nimweage|Nimweage]], bi-jbeheurend [[Betuwe]], [[Tielerweerd]], [[Bommelerweerd]] en [[Laand van Maas en Waal]], 
*et [[Groafschap Zutfent]],
*et [[Kwarteer van den Veluwe]], en 
*et [[Oaverkwarteer]] of [[Opper-Gelre]] (den streke rundumme [[Venlo (stad)|Venlo]], [[Roermond (stad)|Roermond]] en [[Geldern]]).  
An den Geldersen gebeedsuutbreiding kwam under [[Reinald I van Gelre|Reinald I]] nen ende mit den [[Slag bi-j Woeringen]] in [[1288]]. [[Reinald II van Gelre|Reinald II]] trowuden echter den zuster van [[Edward III]], den könning van Engelaand. Deur deens bemiddeling wödt Gelre in [[1339]] deur keizer [[Lodewiek van Beieren]] tot hartogdom verheaven.

===Hartogdomme===
====Huus Gelre====
Noadat Gelre nen hartogdomme was ewödden, untstoand under [[Reinald III van Gelre|Reinald III]] den stried tussen den [[Heeckeren]]s, steund deur Reinald, en den [[Bronckhorst]]en, steund deur Reinalds breur [[Eduard van Gelre|Eduard]]. Bi-j den slag van [[1361]] wödt Reinald gevängen enommen en Eduard wödt hartog. 10 Joar later wödt Eduard vermoord, en wödt Reinald herstald, moar dizzen starft nog in datzelfden joar. Hiermet is et Huus Gelre uut-estoarven.

====Huus Gulik====
Reinalds dochter Maria was etrouwd mit den hartog van [[Gulik (laand)|Gulik]]. Toon hartog [[Reinald III van Gelre|Reinald III]] in [[1371]] stierf zunder menneleken arfgenoam, volgden den [[Geldersen Successieoorlog]]. Dizzen leidden doar in [[1383]] too dat Maria's zünne [[Willem III van Gulik]] hartog wöd. Vanof [[1393]] was hi-j ok hartog van [[Gulik (laand)|Gulik]]. In [[1402]] stierf hi-j zunder kinder en kwam Gelre in hende van zien breur [[Reinoud IV van Gulik|Reinald IV]]. Noadat ok dizzen zunder kinder was estoarven in [[1423]], wödden Gelre en Gulik wier lös van mekaar.

====Huus Egmond==== 
Edelleu en steedn erkanden nen achterneave van Reinald, [[Arnold van Egmond]] as opvolger (1423-1465). Dizzen rakte verwekkeld in nen stried met zien zünne [[Adolf van Egmond|Adolf]]. Hi-j wöd op zien slot in [[Groave]] oaverrumpeld en in [[Buren (stad)|Buren]] gevängen ezet. Adolf nam et bewind oaver.

====Bourgondies====
In [[1473]] kwam Gelre in hende van den [[Hartogdom Bourgondie|Bourgondiesen]] hartog [[Karel de Stoute]] Noadat dizzen in [[1477]] was oaverleaden wöd hi-j opgevolgd deur zien enigen dochter [[Maria van Bourgondië (hartogin)|Maria van Bourgondie]]. Zi-j trouwden in hetzelfden joar [[Maximiliaan I van Oostenriek]]. Hun zünne [[Filips I van Castilië|Filips de Schone]] kreg in [[1482]] Gelre in hende.

====Wier zelfstaandig====
Teggen dizzen 'buutenlaandsen' oaverheersing blef verzet bestoan en in [[1493]] wöd Gelre wier zelfstaandig.  Under [[Karel van Gelre]] verzetten et hartogdomme zich mit nen gooden aflöp teggen den [[Habsburgers|Habsburgse]]n oaverwicht in [[Laege Laanden (stoatkunde)|den Nederlaanden]]. 

====Geldersen oorlogen====
''zee ok: [[Geldersen oorlogen]]''

In [[1502]] raakten Gelre opni-j in stried mit et [[Hartogdom Bourgondie]] (dat later Habsburgs wierd). Karel van Gelre sloagden doar bi-jnoa in nen nedersaksisch riek te stichten in den oosteleken helfte (Freeslaand, Grunnen, Drenthe, Oaveriessel, en Gelderlaand) van et Nederlaand van vandage, moar den Bourgondiesen leagers verhinderen dat en underwarpen stukjen bi-j betjen et Geldersen riek in opbouw.

====Wier Guliks====
Noa et oaverlieden van Karel van Gelre wöd hartog [[Willem V van Kleef|Willem]] van [[Hartogdom Kleef|Kleef]] en [[Gulik (laand)|Gulik]] ok hartog van Gelre. Ok hi-j verzetten zich teggen den Habsburgsen heerser [[Keizer Karel V|Karel V]], moar mös bi-j et [[Traktoat van Venlo]] in [[1543]] Gelre ofstoan an Karel V.

====Habsburgs==== 
Vanof den tied mek Gelre dele uut van den [[Habsburgsen Nederlaanden]].

==Splitsingen==
As gevolg van den [[Tachtigjoarigen Oorlog]] wöd Gelre splitst. Den dree noordeleken kwarteeren namen dele an den [[Unie van Utrecht (1579)|Unie van Utrecht]] (1579) en gingen later as ''Gelderlaand'' dele uutmaken van den [[Republeek der Zeaven Vereanigden Nederlaanden]]. 

Het '''Overkwartier''' of [[Opper-Gelre]] blef in [[Spoansen Nederlaanden|Spoanse]] hende moar noa den [[Vrede van Utrecht (1713)|Vrede van Utrecht]] in [[1713]] wöd ok dit gebeed wieter splitst:
* Pruusisch Oaverkwarteer: et grootsten dele mit den heufdstad [[Geldern]] kwam in hende van [[Praissen|Pruusen]];
* Stoats Oaverkwarteer: [[Venlo (stad)|Venlo]] en umgeaving kwam bi-j den Republeek en wöd [[Stoats-Opper-Gelre]];
* Guliks Oaverkwarteer: [[Erkelenz|Erkelens]] ging noar et [[hartogdom Gulik]];
* Oostenrieks Oaverkwarteer: allenig [[Roermond (stad)|Roermond]] en wat umrengenden gemeenten bleaven under et gezag van den [[Habsburg]]ers, noe den Oostenrieksen tekke, en wödden [[Oostenrieks Gelre]]. (In [[1790]] was dit kleinen ''Belgies Gelre'' éne van den stichtende leedn van den [[Vereanigden Nederlaandse Stoaten]]).

Bi-j et [[Verdrag van Wenen]] van [[1815]] kwam et westeleken dele van [[Pruusies Opper-Gelre]] wier bi-j et [[Vereanigd Könninkriek der Nederlaanden]], net as Stoats-Opper-Gelre (Venlo) en Oostenrieks Gelder (Roermond).  Al dizzen dele van et vröggeren Oaverkwarteer gingen toon op in den groten previnsie [[Limburg (Vereanigd Könninkriek der Nederlaanden)|Limburg]]. Den noordeleken kwarteeren wödden opni-j den previnsie [[Gelderlaand]].

==Zee ok==
*[[Liest van graven en hartogen van Gelre]]
*[[Geldern]]
*[[Geskiednis van Gelderen]]
*[[Opper-Gelre]]
*[[Gulik (laand)]]
*[[Woapenbook Gelre]]
*[[Zuud-Gelders]] (toal)
*[[Maas-Rijnlaands]]
*[[Geldersen Plooieri-jen]]

===Uutgoande verwiezingen===
*[http://geneaknowhow.net/regel/kaarten/kaart16e-gelre-kwart-heerl.htm keerte (16den eeuwe)]
*[http://geneaknowhow.net/regel/kaarten/kaart1580-1794-overkw-gelder.htm keerte (mit den verdealing van et Oaverkwarteer)]
*[http://www.rechten.unimaas.nl/lrg/Overkwartier%20van%20Gelre.htm Rechtsgeskiednis van et Oaverkwarteer]


[[Kattegerie:Achterhooks_artikel]]
[[Kattegerie:Geschiedenis van Gelderlaand]]

[[af:Gelre]]
[[da:Hertugdømmet Geldern]]
[[de:Herzogtum Geldern]]
[[en:Guelders]]
[[fr:Duché de Gueldre]]
[[he:חלרה]]
[[it:Gheldria (Contea)]]
[[ksh:Herzogtum Geldern]]
[[li:Hertogdóm Gelder]]
[[lt:Gelderso kunigaikštystė]]
[[nl:Hertogdom Gelre]]
[[pl:Geldern (kraina historyczna)]]
[[pt:Gueldres]]
[[ro:Ducatul Geldern]]
[[ru:Гельдерн (герцогство)]]
