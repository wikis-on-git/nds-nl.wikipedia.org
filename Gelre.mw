[[Ofbeelding:Low Countries Locator Gelre.svg|250px|thumb|right|Hartogdom Gelre rundumme 1350]]
[[Ofbeelding:Gelre_bourgondischen_tied.jpg|250px|thumb|right|Hartogdom Gelre Bourgondiese tied]]'''Gelre''' is ne streake en veurmoalig [[hartogdom]] in et Nederlaands-[[Duutslaand|Duuts]] grensgebeed woar de grote revieren [[Rijn]], [[Waal (revier)|Waal]], [[Iessel]] en [[Maas]] zo'n betjen bi-j mekare komt. Den name ''Gelre'' wödt as gevolg van r-metathesis ok mangs as ''Gelder'' uutesprokken, de wieze dee ebruukt wödt in weurdofleidingen as ''Gelders'' en ''Gelderlaand''.

==Gebeed==
Et histories hartogdom umvatten anzeenlek meer as de previnsie [[Gelderlaand]] in et [[Nederlaand]] van vandage. Et umvatten n groot deel van het Nederlandse [[Noord-Limburg]] van vandage en strekken zich in et zuudoosten veur n kleiner deel ok uut in de noaberregio, vandage et [[Duuts]]en [[Nederrijn]], noamelek bi-j den revier den [[Niers]]. 

===Veer kwarteeren===
Gelre was verdeald in veer kwarteeren:
# et [[Kwarteer van Nimweage]] (tussen de [[Grote revieren]] - teggenwoordig [[Revierenlaand]]);
# et [[Kwarteer van de Veluwe]] (ok wal: van Arnem);
# et kwarteer van Zutfent (et [[Groafschap Zutfent]] - tegenwoordig den [[Achterhook]]);
# en [[Opper-Gelre]], ok wal ''Kwarteer van Roermond'', et ''Oaverkwarteer van Gelre'' of ''Gelder'' eneumd (noar et Duutse ''Oberquartier'') (tegenwoordig Noord-Limburg en n gebeed over de grenze). 

Dee eerste dree kwarteren waren eleagen in de previnsie [[Gelderlaand]] van vandage. Opper-Gelre umvatten et noordeleke deel van de Nederlaandsen previnsie [[Limburg (Nederlaand)|Limburg]] van vandage, met [[Venlo (stad)|Venlo]] en [[Roermond (stad)|Roermond]], en et angrenzende gebeed in Duutslaand rundumme et staedjen [[Geldern]], woaran Gelre heuren name hef te danken.

In de [[middeleeuwn]] was Gelre n zelfstandig en belangriek [[hartogdom]]. De zelfstandigheid endigden in [[1543]]. De noordeleke kwarteren (Neder-Gelre) an de ene kante en et zudeleke Opper-Gelre an de andere kante waren as gebeed gin anen-eslotten geheel. Et [[Hartogdom Kleef]] vormden ne wigge tussen de noordeleke en de zudeleke gebeedsdele. Ok politeek gingen beide gewesten nen ofzunderleken weg. Tiedens de [[Republiek der Zeuven Veraenigde Nederlaanden]] vörmden et noordeleke deel ene van de 7 [[gewest (Laege Laanden)|gewesten]]. Opper-Gelre was doarenteggen deel van den [[Zudeleke Nederlanden]].

Et hartogdom en et doarmet verbunden [[Groafschap Zutfent]] umvatten an de ene kante et gebeed van de previnsie [[Gelderlaand]] van vandage en an de andere kante et noorden van [[Limburg (Nederlaand)|Limburg]] (met under meer  [[Venlo (stad)|Venlo]], [[Venray]] en [[Roermond (stad)|Roermond]]), net as et angrenzende zudeleken deel van den Duutsen ''Kreis'' [[Kleef (distrikt)|Kleef]].
In dit tweede laandsdeel, en wal an de Duutse kaante van vandage, lag ok de kleine stad [[Geldern]], (in et Nederlands Gelre eneumd), [[Geldern|Gelder]], woarnoar et hartogdom Gelre en et latere [[Gelderlaand]] bunt eneumd.  Ok in et [[Noord-Braobant]] van vandage hef Gelre bezittingen ehad, zoas et darp [[Geldrop]].

Et eurspronkeleke zudeleke gebeed lag afzunderlek van et later verworven noordeleke, dat de previnsie [[Gelderlaand]] van vandage umvatten samen met [[Kleef (distrikt)|Kleef]] en [[Emmerik]]. Et zudeleke dat noe in [[Limburg (Nederlaand)|Limburg]] en  [[Noordrhain-Westfele|Noordrien-Westfalen]] ligt, wöd vanof dee tied [[Opper-Gelre]] of [[Oaverkwarteer]] eneumd. De andere gebeden zollen bi-jgevolg as [[Neder-Gelre]] an-eduud künnen wodden, moar dee umskrieving is nooit in ebroek ewest.

==Geskiednis tot 1579==
===Frankiese tied===
De streake rundumme Gelre wodden eurspronkelek bewond deur [[Germoanen|Germaanse stammen]] zoas de [[Batoaven]], en later deur [[Franken]]. Under de Franken was et n deel van et Könninkriek [[Austrasie]] en doarnoa van et [[Frankiese Riek]]. Under [[Karel de Grote]] is de Gelderse stad [[Nimweage]] nen [[Palts (verbliefploats)|palts]] ewest.

Noa et uutenvallen van et Frankiese Riek, bi-j den dood van [[Lodewiek de Vrome]] in [[843]], beheurden de streake tot et Hartogdom [[Lotharingen]] en pas noa et [[Verdrag van Meerssen]] in [[870]] tot et [[Deling van et Frankiesen Riek|Oost-Frankiese Riek]], of later et [[Heilige Roomse Riek]]

===Groafschap===
[[Ofbeelding:Armoiries Gueldre-Juliers.png|right|thumb|80px|Woapen van et Groafschap Gelre]]
Den eursprong van de [[heerlekheid]] ligt in dree plaetse. Twee hiervan ligt bi-j den revier den [[Niers]], noamelek  [[Geldern]] en [[Pont (Geldern)|Pont]]. Ne darde, meer zudelek, is de stad [[Wassenbarg]] an den revier den [[Roer (rivier)|Roer]]. Hier ontving den eersten heer, [[Gerard van Antoing]] uut Henegouwen, in [[1021]] van keizer Hendrik II et '''laand van Gelre'''. 
Den eersten graaf is [[Gerard I van Gelre|Gerard III van Wassenberg]] (1060-1129). Deens zunne, [[Gerard II van Gelre|Gerard II]] (1090-1131) trouwden [[Ermgard van Zutphen|Ermgard]], dochter van Grave [[Otto II van Zutfent]], en verweerf zo et [[groafschap Zutfent]]. Zunne [[Hendrik I van Gelre]] (1117-1182) is den eersten graaf van Gelre en Zutfent. Deens zunne [[Otto I van Gelre]] (1150-1207) nömp deal an den darden [[kruustocht]]. Langzoam breiden et Gelderse gebeed zich uut en in [[1248]] verweerf grave [[Otto II van Gelre|Otto II]] weagens ziene hulpe an Rooms-Könning Willem II de [[Vri-jen Rieksstad|rieksstad]] Nimweage. 

Gelre bestoand toon uut veer kwarteeren: 
*[[Kwarteer van Nimweage|Nimweage]], bi-jbeheurend [[Betuwe]], [[Tielerweerd]], [[Bommelerweerd]] en [[Laand van Maas en Waal]], 
*et [[Groafschap Zutfent]],
*et [[Kwarteer van de Veluwe]], en 
*et [[Oaverkwarteer]] of [[Opper-Gelre]] (den streake rundumme [[Venlo (stad)|Venlo]], [[Roermond (stad)|Roermond]] en [[Geldern]]).  
An de Gelderse gebeedsuutbreiding kwam under [[Reinald I van Gelre|Reinald I]] n ende met den [[Slag bi-j Woeringen]] in [[1288]]. [[Reinald II van Gelre|Reinald II]] trouwden echter de zuster van [[Edward III]], den könning van Engelaand. Deur zienen bemiddeling wodden Gelre in [[1339]] deur keizer [[Lodewiek van Beieren]] tot hartogdom verheaven.

===Hartogdom===
====Huus Gelre====
Noadat Gelre n hartogdom was ewödden, untstoand under [[Reinald III van Gelre|Reinald III]] den stried tussen de [[Heeckeren]]s, steund deur Reinald, en de [[Bronckhorst]]en, steund deur Reinalds breur [[Eduard van Gelre|Eduard]]. Bi-j den slag van [[1361]] wödt Reinald gevangen enommen en Eduard wödt hartog. 10 Joar later wödt Eduard vermoord, en wödt Reinald hersteld, moar dizzen kump nog in datzelfde joar oet de tied. Hiermet is et Huus Gelre uut-estoarven.

====Huus Gulik====
Reinalds dochter Maria was etrouwd met den hartog van [[Gulik (laand)|Gulik]]. Toon hartog [[Reinald III van Gelre|Reinald III]] in [[1371]] steerf zunder manneleken arfgenaam, volgden den [[Geldersen Successieoorlog]]. Dizzen leidden der in [[1383]] too dat Maria's zünne [[Willem III van Gulik]] hartog wöd. Vanof [[1393]] was e ok hartog van [[Gulik (laand)|Gulik]]. In [[1402]] stierf hi-j zunder kinder en kwam Gelre in hende van zien breur [[Reinoud IV van Gulik|Reinald IV]]. Noadat ok dizzen zunder kinder was estoarven in [[1423]], kwamen Gelre en Gulik wier lös van mekaar.

====Huus Egmond==== 
Edelleu en steadn erkenden nen achterneave van Reinald, [[Arnold van Egmond]] as opvolger (1423-1465). Dizzen rakte verwikkeld in nen stried met zien zünne [[Adolf van Egmond|Adolf]]. Hi-j wodden op zien slot in [[Groave]] oaverrompeld en in [[Buren (stad)|Buren]] gevangen ezet. Adolf nam et bewind oaver.

====Bourgondies====
In [[1473]] kwam Gelre in hende van den [[Hartogdom Bourgondie|Bourgondiesen]] hartog [[Karel de Stoute]] Noadat dizzen in [[1477]] was oaverleaden wodden hi-j op-evolgd deur ziene enige dochter [[Maria van Bourgondië (hartogin)|Maria van Bourgondie]]. Zi-j trouwden in hetzelfde joar [[Maximiliaan I van Oostenriek]]. Euren zünne [[Filips I van Castilië|Filips de Schone]] kreg in [[1482]] Gelre in hende.

====Wier zelfstaandig====
Teggen dizze 'buutenlaandse' oaverheersing blef verzet bestoan en in [[1493]] wöd Gelre wier zelfstaandig.  Under [[Karel van Gelre]] verzetten et hartogdom zich met nen gooden aflöp teggen et [[Habsburgers|Habsburgse]] oaverwicht in [[Laege Laanden (stoatkunde)|de Nederlanden]]. 

====Gelderse oorlogen====
''zee ok: [[Gelderse oorlogen]]''

In [[1502]] raakten Gelre opni-j in stried mit et [[Hartogdom Bourgondie]] (dat later Habsburgs wierd). Karel van Gelre slaagden der bi-jnoa in n nedersaksisch riek te stichten in de oosteleke helfte (Freeslaand, Grunnen, Drenthe, Oaveriessel, en Gelderlaand) van et Nederlaand van vandage, moar de Bourgondiesen leagers verhinderen dat en underweerpen stukjen bi-j betjen et Geldersen riek in opbouw.

====Wier Guliks====
Noa et oaverlieden van Karel van Gelre wöd hartog [[Willem V van Kleef|Willem]] van [[Hartogdom Kleef|Kleef]] en [[Gulik (laand)|Gulik]] ok hartog van Gelre. Ok hi-j verzetten zich teggen den Habsburgsen heerser [[Keizer Karel V|Karel V]], moar mos bi-j et [[Traktoat van Venlo]] in [[1543]] Gelre ofstoan an Karel V.

====Habsburgs==== 
Vanof dee tied mek Gelre dele uut van de [[Habsburgse Nederlanden]].

==Splitsingen==
As gevolg van den [[Tachtigjoarigen Oorlog]] wöd Gelre splitst. De dree noordeleke kwarteren namen dele an de [[Unie van Utrecht (1579)|Unie van Utrecht]] (1579) en gingen later as ''Gelderlaand'' dele uutmaken van de [[Republiek der Zeuven Veraenigde Nederlaanden]]. 

Het '''Overkwartier''' of [[Opper-Gelre]] blef in [[Spaanse Nederlanden|Spaanse]] hende moar noa de [[Vrede van Utrecht (1713)|Vrede van Utrecht]] in [[1713]] wöd ok dit gebeed wieter splitst:
* Pruusies Oaverkwarteer: et grootste dele mit de heufdstad [[Geldern]] kwam in hende van [[Praissen|Prusen]];
* Stoats Oaverkwarteer: [[Venlo (stad)|Venlo]] en umgeaving kwam bi-j de Republiek en wöd [[Stoats-Opper-Gelre]];
* Guliks Oaverkwarteer: [[Erkelenz|Erkelens]] ging noar et [[hartogdom Gulik]];
* Oostenrieks Oaverkwarteer: allenig [[Roermond (stad)|Roermond]] en wat umrengende gemeenten bleaven under et gezag van de [[Habsburg]]ers, noe den Oostenrieksen tekke, en wödden [[Oostenrieks Gelre]]. (In [[1790]] was dit kleine ''Belgies Gelre'' éne van de stichtende leedn van de [[Vereanigde Nederlaandse Stoaten]]).

Bi-j et [[Verdrag van Wenen]] van [[1815]] kwam et westeleken deel van [[Pruusies Opper-Gelre]] wier bi-j et [[Vereanigd Könninkriek der Nederlaanden]], net as Stoats-Opper-Gelre (Venlo) en Oostenrieks Gelder (Roermond).  Al dizze delen van et vröggeren Oaverkwarteer gingen toon op in de grote previnsie [[Limburg (Vereanigd Könninkriek der Nederlaanden)|Limburg]]. De noordeleke kwarteren wödden ovverni-j de previnsie [[Gelderlaand]].

==Zee ok==
*[[Liest van graven en hartogen van Gelre]]
*[[Geldern]]
*[[Geskiednis van Gelderen]]
*[[Opper-Gelre]]
*[[Gulik (laand)]]
*[[Woapenbook Gelre]]
*[[Zuud-Gelders]] (toal)
*[[Maas-Rijnlaands]]
*[[Geldersen Plooieri-jen]]

===Uutgoande verwiezingen===
*[http://geneaknowhow.net/regel/kaarten/kaart16e-gelre-kwart-heerl.htm Kaarte (16de eeuwe)]
*[http://geneaknowhow.net/regel/kaarten/kaart1580-1794-overkw-gelder.htm Kaarte (met de verdealing van et Oaverkwarteer)]
*[http://www.rechten.unimaas.nl/lrg/Overkwartier%20van%20Gelre.htm Rechtsgeskiednis van et Oaverkwarteer]


[[Kattegerie:Achterhooks_artikel]]
[[Kattegerie:Geschiedenis van Gelderlaand]]

[[af:Gelre]]
[[ca:Comtat de Gueldre]]
[[da:Hertugdømmet Geldern]]
[[de:Herzogtum Geldern]]
[[en:Guelders]]
[[fr:Duché de Gueldre]]
[[fy:Gelre]]
[[he:חלרה]]
[[it:Gheldria (contea)]]
[[ksh:Herzogtum Geldern]]
[[li:Hertogdóm Gelder]]
[[lt:Gelderso kunigaikštystė]]
[[nl:Hertogdom Gelre]]
[[pl:Geldern (kraina historyczna)]]
[[pt:Gueldres]]
[[ro:Ducatul Geldern]]
[[ru:Гельдерн (герцогство)]]
[[simple:Guelders]]
[[th:เกลเดอร์ส]]
[[uk:Гелдерн]]
