[[Ofbeelding: Bass drum.jpg|thumb|right|300x|nen Yamaha drumstel Bastromme]]
[[Ofbeelding:Picswiss BL-47-47.jpg|thumb|right|300x|ne Concertbastromme]]

n '''Bassdrum''' of '''grote tromme''' is ne tromme met nen leegn klaank of geluud.
De bastromn zeent in dree kattegeriejn te verdeeln:
*Concertbastromme
*[[Drums|Drumstelbastromme]]
*Marsjeerbastromme

==Concertbastromme==
Wördt völle in zitnde [[orkest|orkestn]] gebroekt. t Is n groot apparaat, wat op n rek met wieltjes is monteerd, zodat t verjag kan wordn. t Deenk wördt as oonderstönnege broekt, um bepoalde stukn krach bie te zetn, of nen onmeundigen plear te geewn, en is dus ginne konstante in de meziek. Op disse wieze keump'e ook vuur in t frontwoark van [[Drum & Bugle Corps]].

==Drumstelbastromme==
[[Ofbeelding:Stopa.jpg|thumb|right|200x|n Mapex pedaal vuur ne drumstelbastromme]]
Steet in t midn van t drumstel, woer de rest van de slagwoarkinstremeantn umhen stoat. Iej bespölt t met n voot, woervuur n spesjaal pedaalken an de tromme vast zit. Duur op t pedaalken te trean slöt n klopper teegn t vel van de tromme.
In t seempelste drumritme keump n bastromslag op n eersn en n doardn tel van de moate. t Instremeant is dus bedoold um de moate te hooldn.

===Techniekn===
Dr zeent verskeaidene techniekn um dit soort bastromme te bespöln. As eerste he-j de meneere duur met t been umhooge te spöln, woerbiej dus t been nit op de groond steet en alleene met de teene t pedaal in edrok wördt. Iej munn dan dus krach zetn met de basse van t been. Dit het met n [[Engels]] woord de ''Heel-up''-techniek.
Vanzelf is dr dan ook ne ''Heel-down''-techniek, woerbiej n voot plat op t pedaal steet. t Noadeel hiervan is dèt mangs n voot t pedaalken noa n slag inedrok heult, woerduur n klopper teegn t vel an blif stoan. Hierduur krie-j geluudsverlees.

==Marsjeerbastromme==
[[Ofbeelding:Caviesbas06.JPG|thumb|right|300x|Cavaliers 2006 Basliene an t oefenn]]
De "basliene" is n ampat oonderdeel van n [[muziekkorps]]. ne Basliene kan bestoan oet één tot vief spöllers. In de wat tradisjonele meziekkorpsen is t r vaake mear eene. Disse tromme gef de moate an en dut meestieds niks aanders as op alle veer de teln van de moate houwn.

In de [[Amerika]]ans-oriënteerde meziekkorpsen zeent t r gemiddeld 4 of 5. Disse zeent op verskilnde toonheugtes op mekoar of estemd en spölt ingewikkelde ritmepetroonn. Hierduur munn de spöllers onmeundig op mekoar in espöld wean, want biej disse korpsen mut ne bastromme net zo ingewikkeld meziek maakn as de aandere instremeantn.

{{Dia|Disse pagina is eskreewn in t [[Riesns]]}}

[[Kattegerie:Tweants artikel]]
[[Kattegerie:Meziekinsterment|Meziekinstremeant]]

[[bg:Бомбо]]
[[cs:Basový buben]]
[[da:Stortromme]]
[[de:Große Trommel]]
[[el:Μπάσο τύμπανο]]
[[en:Bass drum]]
[[es:Bombo]]
[[et:Suur trumm]]
[[fi:Bassorumpu]]
[[fr:Grosse caisse]]
[[id:Drum bass]]
[[is:Bassatromma]]
[[it:Grancassa]]
[[ja:バスドラム]]
[[ko:큰북]]
[[nl:Bass drum]]
[[no:Stortromme]]
[[pl:Bęben wielki]]
[[pt:Bumbo]]
[[ru:Большой барабан]]
[[simple:Bass drum]]
[[sv:Bastrumma]]
[[uk:Бас-барабан]]
