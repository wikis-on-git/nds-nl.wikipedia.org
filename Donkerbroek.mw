[[Ofbeelding:Map NL Eaststellingwerf Donkerbroek.png|thumb|250px|Donkerbroek]]
'''Donkerbroek''' is een dörp in de [[gemiente (bestuur)|gemiente]] [[Ooststellingwarf]] van de [[Nederlaand|Nederlaanse]] perveensie [[Frieslaand]]. Donkerbroek had op [[1 jannewaori]] [[2011]] omdebi'j 1.872 inwoners. Et dörp hiette vrogger ok wel kotweg '''Broek'''. 

Donkerbroek is ien van de ooldste [[nederzetting]]en in Zuudoost-Frieslaand. De ooldste vermelding van et dörp staot in twie [[oorkonde]]s van [[13 juli]] en [[15 juli]] [[1408]] over een geschil mit de [[Bisschop van Utrecht]] over de huur van hujlanen. In de oorkondes wodt et dörp ''Dungebroek'' en ''Dongbroec'' nuumd. 

Langes Donkerbroek lopt de toeristische route ''De [[Friese Woolden]]''. Deur et dörp lopt een [[kenaol]] dat diel uutmaekt van de ''Turfroute''. Rondomtoe Donkerbroek bin uutstrekte [[bos]]sen en [[heed (vegetasie)|heidevelden]]. 
Now is hiervan op loopofstaand van et dörp overbleven et laandgoed Ontwiek. Hier is op een beparkte oppervlakte een staolkaorte van et vroggere laandschop weeromme te vienen in de vorm van bos, lanen, heide en veenties. Ok bin d'r resten van een wielerbaene en een eupenlochttheater. In de bos leven een tiental reeën en vule soorten bosvoegels. De veenties harbargen brune en grune kikkers en [[glaozemakers|waeterjuffers]] as viervlekke, noordse witsnute en grote keizer.

In Donkerbroek wodt van oorsprong [[Stellingwarfs]] praot. In de [[20e eeuw|20e ieuw]] ontston een starke [[Westlaauwers Frais|Fries]]e invloed. Rond Donkerbroek bin een protte [[prehistorie|prehistorische]] [[archeologie|voonsten]] daon, mit naeme uut de [[bronstied]]. Op et [[begreefplak]] staot ok ien van de [[klokkestoelen in Frieslaand]].

==Galleri'je==
<gallery>
Ofbeelding:Coat of arms of Donkerbroek.jpg|Waopen van Donkerbroek 
Ofbeelding:Donkerbroek kerk.jpg|Nederlaanse Hervormde Karke uut 1714
Ofbeelding:Klokkenstoel Donkerbroek 08.JPG|Klokkestoel
</gallery>

== Uutgaonde verwiezings ==
* [http://donkerbroek.nl Webstee van Donkerbroek]

{{Ooststellingwarf}}

[[Kategorie:Stellingwarfs artikel]]
[[Kategorie:Stellingwarven]]
