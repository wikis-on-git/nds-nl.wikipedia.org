[[Ofbeelding:Wuppertal_-_Am_Diek_-_Villa_Halstenbach_03_ies.jpg|thumb|right|De straote Am Diek in [[Wuppertal]]]]
Een '''diek''' (in 't [[Nedersaksisch]]) of '''dijk''' (in 't [[Nederlaands]]) is in grote dielen van Oost- en Zuud-Nederlaand en anslutend Duutslaand veural een keunstmaotig an-elegde, hoger elegen, rechte weg deur een (veurmaolig) drassig gebied, en mar zelden een [[waterkering]]. Zokke diekwegen wördden vake an-elegd um de [[Ontginning (cultuur)|ontginning]] van een gebied meugelk te maken.

In 't [[pleistoceen|pleistocene]] diel van [[Noord-Braobaant]] bedoelt ze mit een ''dijk'' gien waterkering, mar een weg die loodrecht op een reviertien stiet. Umdet 't reviertien in natte periodes buten de oevers kun treden, legden ze de weg an op een verhoging.

De name van zo'n weg hef vake 't [[toponiem]] ''diek''/''dijk'', verbunden mit een plaatsname of een aander element. Een ''Prinsendijk'' is miestal an-elegd in verbaand mit vechteri'je in de [[Tachtigjaorige Oorlog]]. Veur diekwegen in Oost-Nederlaand ziej op kaorten gewoonlijk de Nederlaandse vörm ''dijk'', al kan daorumme nog wal de Nedersaksische vörm in 't spraokgebruuk in ummeloop wezen. In Duutslaand is de [[Platduuts]]e vörm ''Diek'' gebrukelijk, naost 't [[Hoogduuts]]e ''Deich''.

Veurbielden:
*de Hamdijk bi'j [[Schaanze]]
*de Oll'diek bi'j [[Bunde]]
*de Reindersdijk bi'j [[Coevern]]
*de Haftenkamper Diek en Ramakers Diek bi'j [[Emmelkaamp]]
*de Gasthuisdijk bi'j [[Steenwiek]]
*de Groenedijk bi'j [[Kloosterhaar]]
*de Munsterdijk bi'j [[Hoksebarge]]
*de Oude Klaverdijk bi'j [[Grolle]]
*de Vredener Dyk bi'j [[Vrene]]
*de Burloer Diek en Klosterdiek bi'j [[Burlo]]
*de Nijmansdijk en Spekkendijk bi'j [[De Heurne]]
*de Gochse Dijk en Hülmer Deich bi'j [[Goch]]
*In de Gelderse gemiente Montferland hej de buurtschoppen [[Old-Diek]] en [[Den Diek]].

[[Kategorie:Toponymie]]

[[nl:Dijk (weg)]]
