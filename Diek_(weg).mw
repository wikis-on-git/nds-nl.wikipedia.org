[[Ofbeelding:Wuppertal_-_Am_Diek_-_Villa_Halstenbach_03_ies.jpg|thumb|right|De straote Am Diek in [[Wuppertal]]]]
Een '''diek''' (in 't [[Nedersaksisch]]) of '''dijk''' (in 't [[Nederlaands]]) is in grote dielen van Oost- en Zuud-Nederlaand en 't van oorsprong [[Platduuts]] praotende diel van Duutslaand veural een keunstmaotig an-elegde, hoger elegen, rechte weg deur een (veurmaolig) drassig gebied, en mar zelden uutslutend een [[waterkering]]. Zokke diekwegen wördden vake an-elegd um de [[Ontginning (cultuur)|ontginning]] van een gebied meugelk te maken. Ok 't [[Westlaauwers Frais|Friese]] woord ''dyk'' gebruukt ze in de betiekenis van weg.

==Veendieken==
Veul dieken loopt in (vroggere) [[vene (grondsoorte)|veengebieden]]; soms d'r umhen, vake d'r deurhen. Dizze 'veendieken' waren zowal waterkeringen as wegen umme deur 't veen te lopen of mit de [[kaore]] of [[wagen]] wat te vervoeren. Veendieken viej in Nederlaand in de [[Achterhook|Achterhoek]], [[Sallaand]], [[Twente]], [[Drenthe]] en [[Grunnen (provìnzie)|Grunning]]. Behalve een smalle, lange, verheugde weg kan een diek ok een briede riedweg wezen; dizze leste betiekenis mut de ni'jere wezen.<ref>Jo Daan (2008), 'De woordenschat van het Nedersaksisch', in Henk Bloemhoff, Jurjen van der Kooi, Hermann Niebaum en Siemon Reker (red.), ''Handboek Nedersaksische Taal- en Letterkunde'', Assen: Van Gorcum (p.135)</ref>

In 't [[pleistoceen|pleistocene]] diel van [[Noord-Braobaant]] bedoelt ze mit een ''dijk'' een weg die loodrecht op een reviertien stiet. Umdet 't reviertien in natte periodes buten de oevers kun treden, legden ze de weg an op een verhoging.

==De diek as toponiem==
De name van zo'n weg hef vake 't [[toponiem]] ''diek''/''dijk'', verbunden mit een plaatsname of een aander element. Een ''Prinsendijk'' is miestal an-elegd in verbaand mit vechteri'je in de [[Tachtigjaorige Oorlog]]. Veur diekwegen in Oost-Nederlaand ziej op kaorten gewoonlijk de Nederlaandse vörm ''dijk'', al kan daorumme nog wal de Nedersaksische vörm in 't spraokgebruuk in ummeloop wezen. In Duutslaand is de Platduutse vörm ''Diek'' gebrukelijk, naost 't [[Hoogduuts]]e ''Deich''.

Veurbielden:
*de Hamdijk bi'j [[Schaanze]]
*de Oll'diek bi'j [[Bunde]]
*de Reindersdijk bi'j [[Coevern]]
*de Haftenkamper Diek en Ramakers Diek bi'j [[Emmelkaamp]]
*de Gasthuisdijk bi'j [[Steenwiek]]
*de Groenedijk bi'j [[Kloosterhaar]]
*de Munsterdijk bi'j [[Hoksebarge]]
*de Oude Klaverdijk bi'j [[Grolle]]
*de Vredener Dyk bi'j [[Vrene]]
*de Burloer Diek en Klosterdiek bi'j [[Burlo]]
*de Nijmansdijk en Spekkendijk bi'j [[De Heurne]]
*de Gochse Dijk en Hülmer Deich bi'j [[Goch]]
*In de Gelderse gemiente Montferland hej de buurtschoppen [[Old-Diek]] en [[Den Diek]].

==Rifferenties==
<references />

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Toponymie]]

[[cy:Cob]]
[[de:Damm (Wall)]]
[[en:Causeway]]
[[eo:Digvojo]]
[[fa:میان‌گذر]]
[[hi:सेतुक]]
[[ja:土手道]]
[[nl:Dijk (weg)]]
[[pl:Grobla komunikacyjna]]
[[pt:Causeway]]
[[ta:தரைப்பாலம்]]
