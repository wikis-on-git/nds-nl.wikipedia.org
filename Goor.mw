[[Ofbeelding:Goor karke.jpg|thumb|right|150px|Karke in Goor]]

'''Goor''' is ne stad in de [[Tweante|Tweantse]] gemeante [[Hof van Tweante]] in de [[Nederlaand]]se proveensie [[Oaveriessel]]. Töt de gemeentelike herindeling van [[1 januari]] [[2001]] was t ne zölfstandige gemeante. t Had op 1 januwoari 2021 12.155 inwonners en is de grötste plaatse van de gemeante.

De naam Goor bedudt ''moorassigen bosgroond'' en wördt vuur et eerste daleskreven tusken 1027 en 1048.

Goor kreag in [[1263]] stadsrechten van [[Hendrik I van Vianden]], bisschop in [[Sticht Utrecht]]. In de [[Middeleeuwen]] en et begin van de [[Nieje Tied]] was et et centrum van et bestuur van Tweante. Noa de [[Reformatie]] wörden Goor in heuvdzaak protestaants, al steet et rechtevoort vuural bekeand as 'et rooie dorp'.

In Goor is an et [[Tweantekanaal]] seed [[1937]] [[Eternit]] vestigd, een fabriek vuur dakdekkersmaterialen vuur de laandbouw. Dat wör in anvaank vake van [[asbest]] maakt. Veur at bekend was dat dat schadelik was, konnen de leu gratis asbestoaverbliefsels ophalen biej Eternit. Völle boeren deuden der de opritten noar öar arf met verharden. Dat hef der vuur zoargd dat der in et gebeed roondum Goor oaveral [[asbest]] te veenden was, woarduur meer leu as normaal [[mesothelioom]], ne oard [[kaanker|longkaanker]], kreagn. An et eande van de [[20e eeuw]] is een begin maakt um disse asbestkroam te rumen.

==Mooi um te weten==
[[Ofbeelding:Swaffelo.jpg|thumb|right|150px|Niejen naam vuur Goor]]
*In Goor doot ze alle joaren in juni de school- en volksfeesten vieren, ook wal et 'Goorse Karnaval' neumd. Zoaterdagens is der nen optocht vuur de keender, zöandaagns vuur de groten. Dissen optocht hef as eandpeunt ne grote feestteante. Roondum de feestteante is nen groten [[karmis|kaarmsel]].
*Wat leu woln de naam ''Goor'' anpassen, umdat disse naam neet mear van disse tied zol wean. Leu konnen op ne webstea öare bedeanksels inbrengen en stemmen. Oet de oetslag bleek wat de echte Goorsen van de naamsveraandering veundn: de meeste stemn warn vuur ''Swaffelo''. As tweede köm ''Hendrik Ido Asbest''. Op de school- en volksfeestn van 2009 wörden as strakke aksie alle plaatsbrödjes vervöngen.

==Oetgoande verbeendige==
*[http://www.goor.nl/ Offisjele webstea van Goor]

{{Hof van Tweante}}

[[Kategorie:Tweants artikel]]
[[Kategorie:Hof van Tweante]]
[[Kategorie:Plaatse in Oaveriessel]]
[[Kategorie:Vroggere gemiente in Oaveriessel]]
[[Kategorie:Stad in Nederlaand]]
