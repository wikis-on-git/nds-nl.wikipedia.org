[[Ofbeelding:Goor karke.jpg|thumb|right|150px|Karke in Goor]]

'''Goor''' is ne stad in de [[Tweante|Tweantse]] gemeante [[Hof van Tweante]] in de [[Nederlaand]]se proveensie [[Oaveriessel]]. Töt de gemeentelike herindeling van [[1 januari]] [[2001]] was t ne zölfstandige gemeante. t Hef ongeveer 13.000 inwonners en is n greutstn plaats van de gemeante.

Goor kreag in [[1263]] stadrechtn van [[Hendrik I van Vianden]], bisschop in [[Uutrech]]. In de [[Middeleeuwn]] en t begin van de [[Nieje Tied]] was t t centrum van t bestuur van Tweante. Noa de [[Rifformoasie]] wördn Goor grifformeerd.

In Goor is an t [[Tweantekanaal]] seend [[1937]] n fabriek vestigd, [[Eternit]]. De aanwezigheid van Eternit hef der vuur zorgd dat der in t gebeed roondumme Goor oaveral [[asbest]] te veendn was, woarduur meer leu as normaal [[mesothelioom]], n soort long[[kaanker]], kreagn. De leu kondn namelik graties asbestoaverbliefsels ophaaln biej Eternit om doarmet weegn te verhardn. An t eand van de [[20e eeuw]] is n begin maakt um disse asbestkroam te ruumn.

==Mooi um te weetn==
[[Ofbeelding:Swaffelo.jpg|thumb|right|150px|Niejn naamn vuur Goor]]
*In goor is alle joarn in juni de school- en volksfeestn. Zoaterdaagns is dr nen optocht vuur de keender, en zöandaagns vuur de grootn. Disn optocht hef as eandpeunt ne grote feestteante. Roondumme de feestteante is nen grootn [[karmis|koarmsel]].
*Wat leu woln de naam ''Goor'' anpasn, umdet dissen naam nit mear van disse tied zol wean. Leu konn op ne webstea öare bedeanksels inbrengn en stemn. Oet de oetslag bleek wat de echte Goorsen van de naamsveraandering veundn: de meeste stemn warn vuur ''Swaffelo''. As tweede köm ''Hendrik Ido Asbest''. Op de school- en volksfeestn van 2009 wördn alle plaatsbrödjes vervöngn.

[[Kattegerie:Tweants artikel]]
[[Kattegerie:Tweante]]

[[en:Goor]]
[[fr:Goor]]
[[nl:Goor]]
