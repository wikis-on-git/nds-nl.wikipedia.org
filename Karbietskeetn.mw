[[Ofbeelding: Carbid.jpg|thumb|right|300x|Stuks karbiet]]
[[Ofbeelding: Melkbus openluchtmuseum.jpg|thumb|right|300x|Ne melkbusse]]
t '''Karbietskeetn''' is n [[Nedersaksisch|Neersassies]] gebroek wat met [[oljoar|ooldjoar]] van [[Grunnen|Grönn]] tot an n [[Achterhook]] wörd oet evoerd. Nöast t ofstèkn van veurwoark is t karbietskeetn in t Neersassies gebeed de meneere um t oolde joar of te sloetn.

==Geschiedenis==
t Is good meugelik dèt t karbietskeetn zinne wörteln in de oolde [[Germanen|Germaanse]] [[Joelfeest|joelfeestn]] hef. Vanzelf was dr in dee tied nog gin karbiet, mear t gung um t kabaal. En karbietskeetn geet met n onmeundig geweeld.

==t Gebroek==
Vuur karbietskeetn beent eene of meardere melkbusn, voarfblikn of anepaste gasflèsken  neudig, woer of an de eunterkaante n geatjen in is ehöwn. Dan geet t [[karbiet]] in de busse, woernoa dr n betjen [[water]] of spieje biej edoan wördt (of aandere vloeistofn dee-t dan vuur haande beent). Doarnoa wördt de melkbusse met n lid of bal of eslötn. Duur ne chemiese woarking van t karbiet met t water ontsteet n gas ([[ethyn]]). Duur n vlèmke biej t gat an de eunterkaante van de busse te hooldn vlög t gas in n braand, woerduur t lid met nen onmeundigen knapperd vort ebloazn wördt. Umdèt t gevoarlik woark is wördt mangs t skoarpe lid ook vervöngn duur nen zachn bal.<br />
Um tied te bespoarn en nit n heeln tied te hoown te loopn, wördt an n lid of n bal mangs ook n laank touw emaakt, zodè-j t noa t knaln wier heanig op oew an köant haaln.<br />
Vanzelf vaalt t karbietskeetn vaake saamn met t dreenkn van n antal [[bier|pilskes]] en t ètn van bepoalde hèpkes, wat biejdreg an nen dag wille. t Skeetn wördt vuural duur joonk volk edoan.
De Leste joarn beent r ook offisjele kampioenskapn vuur karbietskeetn, woerbiej t dr umme dreejt um nen zo hard meugliken knapperd te maakn, of zo wied meuglik te komn.

==In Neerlaand==
In [[Nederlaand|Neerlaand]] beent r vuur t skeetn met karbiet per [[gemiente (bestuur)|gemeente]] ofspraakn emaakt. Umdèt t nit teegn is te hooldn dut de [[politie]] in bepoalde gemeentes met ooldjoarsdag n eugke too en zorgt ze mangs dèt r gin ongelukn gebuurt.
Umdèt r in t Neersassiese gebeed völle ruumte is, wördt t karbietskeetn aait boetnof edoan. In [[Kampen (Overiessel)|Kaampn]], woer t karbietskeetn mear wördt edoan as t ofstèkn van veurwoark, hebt ze nit völle ruumte en sköt iedereene gewoon duur de stroatn of achter t hoes.

==Mooi um te weetn==
*Karbied is good teegn de [[weule|weuln]]. Duur t plaatsn van n bölken karbied in nen weulngaank, reageert t karbied met t vocht oet de groond, woerduur t ethyn-gas ontsteet. Dit rok zo stoark det de weule t neet liedn kan, zodet'e gaaw vortgeet.

== Nedersaksisch ==
* [[Drèents]]: ''karbitschieten'' of ''-skieten'' ([[Ni'jlusen]])
* [[Grunnegs]]: ''kebitten''
* [[Veluws]]: ''karbietschieten'' of ''niejjaorschieten''

{{Dia|Disse pagina is eskreewn in t [[Riesns]]}}
[[Kattegerie: Tweants artikel]]
[[Kattegerie: Nedersaksies feest of gebroek]]

[[fy:Karbydsjitte]]
[[nl:Carbidschieten]]
