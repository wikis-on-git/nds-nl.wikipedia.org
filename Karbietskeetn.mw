[[Ofbeelding: Carbid.jpg|thumb|right|300x|Stuks karbiet]]
[[Ofbeelding: Melkbus openluchtmuseum.jpg|thumb|right|300x|Ne melkbusse]]
t '''Karbietskeetn''' of '''karbietknapn''' is n [[Nedersaksisch|Neersassies]] gebroek wat met [[oljoar|ooldjoar]] van [[Grunnen (provìnzie)|Grönn]] tot an n [[Achterhook]] wörd oet evoerd. Nöast t ofstekn van veurwoark is t karbietskeetn in t Neersassies gebeed de meneere um t oolde joar of te sloetn.

==Geschiedenis==
t Is good meugelik det t karbietskeetn zinne wörteln in de oolde [[Germanen|Germaanse]] [[Joelfeest|joelfeestn]] hef. Vanzelf was dr in dee tied nog gin karbiet, mear t gung um t kabaal. En karbietskeetn geet met n onmeundig geweeld.

==t Gebroek==
Vuur karbietskeetn beent eene of meardere melkbusn, voarfblikn of anepaste gasflèsken  neudig, woer of an de eunterkaante n geatjen in is ehöwn. Dan geet t [[karbiet]] in de busse, woernoa dr n betjen [[water]] of spieje biej edoan wördt (of aandere vloeistofn dee-t dan vuur haande beent). Doarnoa wördt de melkbusse met n lid of bal of eslötn. Duur ne chemiese woarking van t karbiet met t water ontsteet n gas ([[ethyn]]). Duur n vlämke bie t gat an de eunterkaante van de busse te hooldn, vlög t gas in n braand, woerduur t lid met nen onmeundigen knapperd vort ebloazn wördt. Umdet t gevoarlik woark is, wörd mangs t skoarpe lid ook vervöngn duur nen zachn bal.<br />
Um tied te bespoarn en nit n heeln tied te hoown te loopn, wördt an n lid of n bal mangs ook n laank touw emaakt, zode'j t noa t knaln wier heanig op oew an köant haaln.

Vanzelf vaalt t karbietskeetn vaake saamn met t dreenkn van n antal [[bier|pilskes]] en t etn van bepoalde häpkes, wat biejdreg an nen dag wille. t Skeetn wördt vuural duur joonk volk edoan.
De Leste joarn beent dr ook offisjele kampioenskapn vuur karbietskeetn, woerbie t dr umme dreeit um nen zo hard meugliken knapperd te maakn, of zo wied meuglik te komn.

Wat möage goat nog nen trad wieter en lasket hele geraamtes in mekoar um meardere melkbusn tegelieke in te hangn. Ook wörd dr mangs ne ellektriese oontstekking gebroekt vuur de veailigheaid, zodet vuur t anstekn van t gas allene mer n veunksken op ewekt hoof te wordn. n Melkbus kan ook vervöngn wördn duur n eegn emaakt kanon en dr zeent in t verleedn zelfs al hele gierkoarn umme bouwd töt karbietkanon.

==In Neerlaand==
In [[Nederlaand|Neerlaand]] beent dr vuur t skeetn met karbiet per [[gemiente (bestuur)|gemeente]] ofspraakn emaakt. Umdet t nit teegn is te hooldn dut de [[politie]] in bepoalde gemeentes met ooldjoarsdag n eugke too en zorgt ze det dr gin ongelukn gebuurt.
Umdet dr in t Neersassiese gebeed völle ruumte is, wördt t karbietskeetn aait boetnof edoan. In [[Kampen (Overiessel)|Kaampn]], woer t karbietskeetn mear wördt edoan as t ofstèkn van veurwoark, hebt ze nit völle ruumte en sköt iedereene gewoon duur de stroatn of achter t hoes.

==Mooi um te weetn==
*Karbied is good teegn de [[weule|weuln]]. Duur t plaatsn van n bölken karbied in nen weulngaank, reageert t karbied met t vocht oet de groond, woerduur t ethyn-gas ontsteet. Dit rok zo stoark det de weule t neet liedn kan, zodet he gaaw vortgeet.

== Nedersaksies ==
* [[Achterhooks]]: ''karbietskeetn''
* [[Drèents]]: ''karbitschieten'' of ''-skieten'' ([[Ni'jlusen]])
* [[Grunnegs]]: ''kebitten''
* [[Veluws]]: ''karbietschieten'' of ''niejjaorschieten''

{{Dia|Disse pagina is eskreewn in t [[Riesns]]}}
[[Kategorie: Tweants artikel]]
[[Kategorie: Nedersaksies feest of gebroek]]
