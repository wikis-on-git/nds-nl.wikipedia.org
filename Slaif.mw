[[Ofbeelding:Soep en jus lepel.jpg|right|thumb|250px|Slaiven]]
n '''Slaif''' is n [[lepel]]oard woarmit vluistovven opschept worden kinnen. Dizze lepels hebben voak n laange tengel en n daipe, komvörmege kop dij wat houks op de kop zet is, woardeur man beter scheppen kin. Der binnen verschillende moaten, woarbie de groteren voak broekt worden om [[soep]] mit op te scheppen. De klainderen binnen veur [[bool]] of [[sjuu|stip]]. Ien t Nederlaands bestaait den ook t woord ''soeplepel''.

Slaiven binnen voak môkt van [[rostvraai]] [[metoal]]. Noast de vertoalen ''soeplepel'' bestaait ien t Nederlaands ook t woord ''pollepel''. Dizzent kin ook van holt môkt wezen en gain komvörmege kop hebben. Ien t Grunnegs kin dit nait. n Slaif kin allend van metoal môkt wezen en n [[pollepel]] allend van holt. 

Slaif kin ook n scheldwoord wezen veur aine dij wat slungeleg is.

==Laidje van Jan Pankouk==
Ien t Grunnegs bestaait der n laidje over Jan Pankouk woar of n slaif ien veurkomt.

:''Jan Pankouk, Jan Pankouk''
:''Jan eerdappeldaif''
:''Zat onder de toavel''
:''En scheet ien de slaif''

==Leegsaksisch==
*[[Drèents]]:
**''slaif'' ([[Veenkelonioals|VK]])
**''sleef'' ([[Midden-Drèents|MD]], [[Zuudwest-Drèents|ZW]])
**''sleeif'' ([[Midden-Drèents|MD]], [[Noordenvelds|KVD]])
**''slief'' ([[Zuudoost-Drèents|ZO]], [[Midden-Drèents|MD]], [[Zuudwest-Drèents|ZW]])
*[[Grunnegs]]:
**''slaif''
**''slijf'' ([[Hoogelaandsters|HGL]])
*[[Stellingwarfs]]: ''slief''
*[[Tweants]]: ''sleef''

[[Kategorie:Grunnegs artikel]]
[[Kategorie:Raaive]]
