{{Zie dv|Zee [[Wageningen (Suriname)]] veur 't Surinaamse ressort}}
{{Gemeente |
naam = Wageningen |
bestansnaam vlagge = Wageningen_vlag.gif |
bestansnaam wapen = Coat of arms of Wageningen.png |
lokasie = LocatieWageningen |
previnsie = [[Gelderlaand|Gelderlaond]] |
heufplaose = Wageningen | 
oppervlak = 32,34 km² |
oppervlak laand = 32,21 km² |
oppervlak waoter = 0,13 km² |
inwoeners = 35.157  |
daotum inwoeners = [[1 juli]] [[2006]] |
dichtheid = 1.088 inw./km² |
breedtegraod = 51°58 |
lengtegraod = 5°40 |
verkeersaoder =   |
netnummer = 0317 |
postcode = 6700-6709 |
webstee = [http://www.wageningen.nl www.wageningen.nl] |
}}
'''Wageningen''' is een [[stad]] en [[gemeente]] in den Nederlaandse proveensie [[Gelderlaand]]. Den stad telt 35.157 inwonners (bron: CBS), woarvan doezenden [[student]] bunt. De [[universiteit]] en anverwante instellingen telt rundumme 7400 warknemmers, woarvan minder dan 40% in Wageningen wont. Et gemeentebestuur van noe streaft noar ne greuj tot 45.000 inwonners.
Den gemeente hef twee karnen: Wageningen en [[Wageningen-Hoge]].

==Ligging==
Wageningen ligt woar den [[Veluwe]], den [[Gelderse Vallei]] en den [[Rijn]] (op dizzen plek [[Nederrijn]] eheaten) an elkare grenst. Woar den [[Utrechtsen Heuvelrugge]] in [[Rhenen]] endigt mit den [[Grebbenbarg]], hef Wageningen nog ne letsten uutstulping van den Veluwe as den [[Wageningse Barg]]. Wageningen hef een belangrieken binnenvoarthaavn an den [[Rijn]], mit under meer oaverslag- en opslagvermogen veur ollie. Deur et westelek eleagen [[Opheusdense Veer]] besteet doar ne verbinding oaver den Nederrijn mit [[Opheusden]].

==Geskiednis==
Onder den Wageningse Barg bunt dakpenne evonden mit et stempel van ne [[Romiens]] legioen. D'r bunt echter gene anwiezingen dat doar ne Romiens steunpunt an dizzen noordziede van den Rijn was. Mit et Romiensen ''Vada'' wierd vermeudelek ne neaderzetting noabi-j et Noord-Broabantsen darp [[Kessel]] an den Moas bedoold, en neet Wageningen, zoas lange wierd gedacht.

Den oldst bekanden neaderzetting in Wageningen as veurgänger van den stad lag woarskienlek onderaan den Höllewegge. An et beginne van den [[Middeleeuwn]] verhuusden dee neaderzetting heugerop; op den [[Wageningse Barg]] bunt noabi-j den Höllewegge de resten van ne tufstenen kapelle en holten boerderi-jen evonden. In den 12den eeuwe ontstonden under an den barg 'n ni-jen neaderzetting. Noa anleg van ene kade as verbinding tussen den flank van de Wageningse Barg en de heuger eleagen ''haar'' ten westen van woar noe den stad is, den Hoogstroate, wierd ten zuuden doarvan et oldsten dele van de stad angelegd, rundumme Heerenstroat (veurhen Achterstroat) en karke. Later wödden ok an den noordziede van den Hoogstroat et reagelmoatige zi-jstroatenpatroon (Beuningstroat, Junusstroat, Rouwenhofstroat, Riemsdiekstroat) angelegd. Op 12 [[juni]] [[1263]] kreg Wageningen van grave [[Otto II van Gelre]] [[stadsrechten]]. 

Noa ontmanteling van den vestingwarken in den 19den eeuwe wierd ne dele van de veurmalige wallen bebouwd mit under meer den bebouwing ten oosten van de Skoolstroate en Möllestroate en den bebouwing an et Emmapark. Op den veurmoalige westwalle wierden an et begin van den twintigsten eeuwe den [[synagoge]] en [[doopsgezind]]e karke ebouwd. Allebei woerden verwoost in [[1940]] en neet meer op den zelfde plek herbouwd. Noa den Tweeden Wealdkriege wierd den walle hier of-egroaven veur den anleg van de Walstroat en wierden dor studentenflats op ne resterend deele van den walle ebouwd. Dizzen staot doar noe nog altied. In [[2000]] wierd uutendelek op de plek van den vröggeren walle, noast de wegge, ne monument onthuld ter noagedechtenis an de völle Joodsen slachtoffers van de Tweeden Wealdkriege uut Wageningen.

Aandere dele van den vröggeren [[vesten]] kreggen ne parkachtige uutstroaling, zoas et olde Noorderplantsoen. Bi-j den anleg van ne verkeerswegge (''Plantsoen'') wierd ne dele van deze parkachtige uutstroaling vortedaone. De stroate dee den oosteleken Bargpoorte en den westelieken Nudepoorte mit elkaar verbond, den Hoogstroate, is doar sinds veule joaren de stroate woar koopleu zich vestigden. Vanof den tachtiger joaren is dizzen stroate inericht as vootgängersgebeed. Ok in völle zi-jstroaten van den Hoogstroat, zoas Kapellestroate, Ni-jstroate en Junusstreate, bevinden zich belangrieke tröppen koopleu. Den horeca zit veurnamelek bi-j mekaar op den Markte, an den Heernstroate en in den Möllestroate.
[[Ofbeelding:2007-01-29 12.21 Wageningen, kerk1 foto4.JPG|thumb|right|150px|Wageningen, karke]]
[[Ofbeelding:Hotel_de_wereld_wageningen.JPG|thumb|150px|[[Hotel De Weald]]]]
Rundumme [[350]] en [[900]] was et grofveld op de hook van den Geertjeswegge en den Diedenwegge in gebruuk. Vermeudelek kwamen de doden uut de verskillende noaberschoppen van Wageningen, dee op den grenze lagen van de flank van den [[stuwwal]] en et Binnenveld. Noaberschoppen: [[De Peppeld]] (umgaeving Wildekamp) en [[Leeuwen (Wageningen)|Leeuwen]] (umgeving restaurant Het Gesprek); in beide Noaberschoppen is ok den kanmarkende drinkpoele of [[kolk (water)|kolk]] nog anweazig. Et gehucht [[Dolder]] lag rundum de kruusing Van Uvenwegge/Churchillwegge/Dolderstroate. Dolder of Thulere woerd al in [[838]] eneumd, eaven as [[Brakel (Wageningen)|Brakel]] (Bracola), op den hook van Julianastroate en Van Uvenwegge.

Veur de graven en hertogen van [[Gelre]] was Wageningen behalve handelshaven veural ok belangriek as veste teggen de biskoppen van Utrecht en later de hertogen van Bourgondië. Den olde [[gracht]]e (smaller dan vrögger) en dele van de (gerenoveerde) stadsmure bunt nog steeds te bekiekn. Den letsten hertog, [[Karel van Egmond]], leet doarumme in [[1526]] binnen de veste nog ne kastele bouwen. De fundamenten van dree toorns en ne dele van den buutenmure bunt nog te bekiekn. Op et veurmalige kasteelterrein wierd an et ende van den negentienden eeuwe et noaberschop Bowlespark anelegd, dat veur ne grootn dele nog besteet en bescharmd is as [[gemeentelijk monument]]. 

Et kastele van Wageningen wierd uutendelek deur de Stoaten van Gelderlaand verkoftt an den letsten droste [[Lubbert Adolph Torck]], dee op et terrein klein stadspaleis bouwde in ne barokke tuunanleg. Torck was etrouwd mit den rieke weduwe Petronella van Hoorn, dochter van ne gouverneur-generaal van Oost-Indië. Later arfden hi-j van zien tante kastele Rosendael in[[Rozendaal]] bi-j [[Arnem]]. Torck was politiek warkzaam in Den Haag en leet as burgemeister van Wageningen verskillende publieke warken uutvoern. Hi-j investeerde in den stad mit et bouwen van herenhuze veur gepensioneerden van den [[Verenigde Oostindische Compagnie]]. Dat zol later nog van belang wödden omdat Wageningen éne zo'n complex - de zogenoamden '[[Bassecour]]' - ter beschikking kon stellen om in [[1873]] de [[riekslaandbouwskoole]] noar den stad te halen.

Wageningen hef meerdere mölle had in et verleaden. Al in den middeleeuwn stond een tweetal mölle an den vröggeren Möllewegge, noe den Generaal Foulkeswegge geneumd. Den letsten van dizzen mölle wierd umstreaks [[1996]] gesloopt, geneumd ''de Eendracht''. Den mölle [[De Vlijt (Wageningen)|De Vlijt]], ebouwd an et ende van den negentienden eeuwe, steet an den Harnjeswegde, vrögger umgeaven deur bouwlaanden.

Wageningen is ok den stad woar de Duutse bezetters under generaal [[Johannes Blaskowitz|Blaskowitz]] op [[6 mei]] [[1945]] in den Aula van den toonmoaligen Laandbouwhogeskool capituleerden, woarmet in Nederlaand ne ende kwam an de Tweeden Wealdkriege in Europees Nederlaand. Ne dag eerder wödden hieroaver onderhandelingen eholden, woarbi-j ok prinse Bernhard as bevelhebber van den Binnenlaandse Striedkrachten anwaezig was. Dizzen onderhandelingen vond plaetse in [[Hotel De Wereld]], dat sinds [[2004]] opni-j as hotel in gebruuk is. De capitulatie wierd tot en met [[2005]] joarlijks grootse herdacht mit ne veurbi-j trekkende optochte van old-soldoatn van Amerikaansen, Britsen en Canadesen afkumst, tot en mit [[2004]] afenommen deur wijlen [[Bernhard van Lippe-Biesterfeld|Prins Bernhard]]. In [[2005]] wierd den veurbi-j trekkende optochte ofenommen deur [[Willem-Alexander der Nederlanden|Prins Willem-Alexander]]. Vanof [[2006]] hold ze doar et [[Vrijheidsdefilé]], een veul rieker eholden ''optochte'' van oorlogsgerij en old gedeenden uut den Tweeden Wealdkriege en aandere uutzendgebeden. In et [[Vrijheidsdefilé]] is ok ruumte  veur gooden doelen en basis skool leerlingen. 

==Musea==
* [[De Casteelse Poort]] [http://www.casteelsepoort.nl/ www.casteelsepoort.nl]

==Aandere plaetse mit dezelfden name==
*[[Wageningen (Suriname)]]

==Uutgaonde verwiezingen==
*[http://www.4en5meiwageningen.nl Bevri-jdingsevenement Wageningen]

{{Gelderlaand}}

[[Kattegerie:Achterhooks_artikel]]
[[Kattegerie:Gemeente in Gelderlaand]]
[[Kattegerie:Plaotse in Gelderlaand]]

[[de:Wageningen]]
[[en:Wageningen]]
[[eo:Wageningen]]
[[es:Wageningen]]
[[fa:واخنینگن]]
[[fi:Wageningen]]
[[fr:Wageningen]]
[[id:Wageningen]]
[[it:Wageningen]]
[[li:Wageningen]]
[[lt:Vageningenas]]
[[nl:Wageningen (Nederland)]]
[[pl:Wageningen]]
[[pt:Wageningen (Países Baixos)]]
[[ro:Wageningen]]
[[sv:Wageningen]]
[[zh:瓦赫宁根]]
