{{Veurmaolige gemeente |
naam = Naarden |
bestaandsnaam vlagge = Naarden vlag.svg |
bestaandsnaam wapen = Coat of arms of Naarden.svg |
lokasie = Dutch Municipality Naarden 2006 |
provinsie = [[Bestaand:Flag North-Holland, Netherlands.svg|20px|Noord-Holland]] [[Noord-Holland]] |
heufdplaotse = Naarden |
oppervlakte = 32,89 |
oppervlakte laand = 21,42 |
oppervlakte waoter = 11,47 |
inwoeners =  17.209 |
daotum inwoeners = [[31 desember|31 des]] [[2014]] |
dichtheid = 803 |
breedtegraod = 52.3 |
lengtegraod = 5.15 |
verkeersaoder = [[A1]] |
netnummer = 035 |
postkode = 1410-1414 |
op-egaon = [[Gooise Meren]] |
}}

'''Naarden''' is ne stad en vroggere gemeente in [[t Gooi]] in de Nederlandse provinsie [[Noord-Hollaand]]. De gemeente had ne oppervlakte van 32,89 km² (waorvan 11,47 km² water). Naarden is n [[vesten]] en lid van de [[Vereniging Nederlandse Vestingsteden]]. Naarden is in [[jannewaori]] [[2016]] op-egaon in de ni'je gemeente [[Gooise Meren]].

== Beziensweerdigheden ==
=== Den vesten ===
Naarden is ene van de best bewaorde vestensteden in Europa en veural beroomd om zienen unieken sternevorm. Den vesten hef zes [[bastion]]s, n dobbele umwalling en dobbele grachtengordel. Der is good te wandelen aover de verdaedigingswarken. Den omvangrieken, uutstaekend restaureerden vesten, waorvan de meeste delen uut de [[17e eeuwe]] ovver bunt eblevven, is veur t grootste deel vri'j togänkelik. Den vesten beedt ok onderdak an t Nederlaands Vestenmuseum in t bastion Turfpoorte. Hier kan den bezeuker zeen ho nen vesten der in t gebruuk uutzag, en wieter de verzameling veurwarpen van 1350 tot 1945 bekieken. Tiedens de regelmaotige aktiviteiten in t museum, binnen en buten, kunt bezeukers ok ervaoren ho t der in ne vesting an to ging. t [[Waterliniepad]] löp um den vesten hen waordeur den omvang van de warken good zichtbaor wörd. Ok beedt den vesten onderdak an t tweejaorlikse, laandelike [[FotoFestival Naarden]].

=== Grote of Sint-Vituskarke ===
De Sint-Vituskarke is ne grote, gotiese basiliek uut de 14e en 15e eeuwe. Ende 15e eeuwe wierd de karke bedevaartsoord deur t verwarven van relieken van [[Vitus|Sint-Vitus]]. Sinds 1576 is de karke hervormd. Van groot belang bunt de holten gewelven mit daorop gewelfschilderingen uut de 16e eeuwe. De Grote Karke is jaorliks op Goden Vri'jdag t dekor van ne beroomde, den heilen dag durende uutvoering van de [[Matthäus Passion|Mattheuspassie]] van [[Johann Sebastian Bach]], organiseerd deur de Nederlandse Bachveraeniging, tradietsioneel bezocht deur o.m. regeringsleu. Elk zommerseizoon bunt der orgelkoncerten in de karke, mangs op de twee orgels (Bätz-Witte en t kleine van Flentrop). Op [[22 oktober]] [[2005]] trouwden hier prinse Floris van Oranje-Nassau, van Vollenhoven en Aimée Söhngen.

=== Stadspoorten ===
Naarden bezat van t jaar [[1673]] tot [[1915]] twee [[stadspoort]]en, de ''Utrechtsche poorte'' en de ''Amsterdamsche Poorte''. Uut verdaedigings-ovverwaegingen wierd der naost de Utrechtsche poorte nen weg (Kapitein Meyerweg) deur de omwalling an-elegd. De poorte blef beholden en steet noe bekand as de Utrechtse Poorte. De Amsterdamsche Poorte mit t waterpoortjen wierd esloopt. In [[1939]] wierd der richting [[Bussum]] nen daarden verbindingsweg deur de omwalling anelegd. In den Naardensen volksmund steet dizzen weg bekend as ''Den Deurbraok''.

=== t Spaanse Hoes ===
t Spaanse Hoes is ene van de letste ovver-eblevven middeleeuwse gebouwen in de stad. Vermeudelik was t ooit n [[gasthuus]] of de kapelle van n gasthuus. Tiedens de verovering van Naarden deur de Spanjaardn deenden t gebouw as stadhoes. Op den veurgaevel bunt nog altied twee gevelstenen anwaezig dee herinnert an den 'Spaansen Moord'. Naodeen is t gebouw nog onder aandere gebroekt as [[waoge]], militaere bakkeri'je en [[Comenius]]museum.

=== Stadhoes ===
t Stadhoes kump uut 1601 en is n dudelik en mooi veurbeeld van den Hollaandsen renaissancestiel. Heel kanmarkend an dit gebouw is den dobbelen trapgaevel. Noe vindt daor in t Stadhoes gemeentevergaderingen, broedlachten en kulturele aktiviteiten plaatse. In de halle van t Stadhoes steet ne makette, dee in énen oogopslag n dudelik ovverzicht van de vesting guf. 

== Vrömd in Naarden ==
* Naarden hef an t Gooimeer t Naarderwald; n villawiek mit eigen anlegsteigers
* t Vestingmuseum schöt op verzeuk (en teggen betaling) n kanon af; vanuut t vestingmuseum bunt rondvaorten deur de grachten meugelik.
* Sinds 1922 wörd deur de Nederlandse Bachveraeniging in de Grote Karke de [[Matthäus Passion]] uutevoerd, dee den helen dag in beslag nömp. Bi'j de uutvoering op Goden Vri'jdag bunt as vanolds mangsmaol ok kabinetsleu anwaezig.
* [[Sky Radio]], [[Radio Veronica]] en [[Classic FM]] bunt evestigd te Naarden.
* De [[skouting]] is evestigd in éne van de bastions.
* Naarden hef n wiekjen mit mooi epinzelden holten huze (Ministerkwarteer).
* t [[Naardermeer]], t oldste [[natuurreservaat]] van Nederlaand, hef nen unieken trop [[aolscholver]]s.
* Zi'j hebt n eigen waekblad, den Naarder Koerier.
* Naarden hef twee Vituskarken: de Grote (olde, prottestante) en de ni'je(kleine, kattelieke).

== Galleri'je ==
<gallery>
Bestaand:Naarden grooten Sint-Vituskarke.jpg|Grote Karke Naarden
Bestaand:Naarden vestingwerken.jpg|Stadswal in Naarden
Bestaand:Naarden spaansen hoes.jpg|Spaans hoes in Naarden
Bestaand:Naarden straote.jpg|Straote in Naarden
</gallery>

{{Dialekt|act||Algemene Nedersaksiese Schriefwieze}}

[[Kategorie:Plaotse in Noord Hollaand]]
[[Kategorie:Vroggere gemaente in Noord-Hollaand]]
