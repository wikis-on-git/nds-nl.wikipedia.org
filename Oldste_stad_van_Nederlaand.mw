Den '''oldsten stad van Nederlaand''' is nen [[status]] dee deur verskillende [[stad|steden]] wödt opgeëist.

==Begripsbepoaling==
Zowal [[Veurburg]], [[Nimwaege]] als [[Maastricht]] kunt ansproak maken op dizzen status umdat de bronne doarveur redelek vaste staot en den geneumden data van archeologiesen vöndsten neet wiet uut mekaar loopt en den geneumde steden al dee tied bewond bunt ebleaven mit nen vorm van zelfstaandig stadsbestuur op den zelfden plaots.

==Veurburg==
In [[1963]] kwam den Nimwaegsen professor in den [[archeologie]] [[J. Bogaers]] tot nen besluut dat [[Veurburg]] den oldstne stad van Nederlaand was. Onderzook van nen [[Romienen in Nederlaand|Romiensen]] [[mielpoal]] (nen [[milliarium]]) dee bi-j [[Rieswiek]] was evonden, had him doarvan oavertuugd. Veurburg heetten toon [[Forum Hadriani]], verneumd noar keizer [[Publius Aelius Hadrianus]]. Noa nen bezook van keizer Hadrianus in [[121]] noa Christus kreg den plaetse marktrechten.

==Nimwaege==
Den opvolger van Bogaers, [[Jan Kees Haalebos]] zörgden veur wetenschoppelek bewies dat [[Nimwaege]] rundumme et joar [[98]] stadsrechten zol hebben kreggen. Den Moastrichtsen stadsarcheoloog [[Titus Panhuysen]] kwam tot nen besluut dat Nimwaege al in [[17]] noa Christus ne stad möt wean ewest. Dizzen besluut trok hi-j noa et bestuderen van den Nimwaegsen [[godenpieler]] welk nen erezuul ewest zol wean veur keizer [[Tiberius]] dee van [[14]] tot [[37]] noa Christus regeerden. In [[2005]] blek uut onderzook noar munten, dee bi-j opgroavingen in Nimwaege wödden evonden , dat Roiense soldoaten al in 19 veur Christus in Nimwaege waren. In et joar 69 noa christus wöd Nimwaege tiedelek verloaten noadat den stad in braand estokken was. Den ni-jen stad wierd pas rundumme 400 wier opebouwd.

==Moastricht==
Den vondst in 2007 van nen [[Kelten|Keltiesen]] stroatwegge in den kelder van Hotel Derlon an et Onzen Leeven Vrouwenplein in [[Maastricht|Moastricht]] möt den proateri-je in nen streumversnelling bringen. Volgens sommige archeologen dateert dizzen wegge uut rundumme 500 veur Chr. en wöd den streke rundumme dee tied al bewond. As steedn mit bi-jkommende rechten  ([[municipium]]) bunt doar in den Romiense tied moar (zovar bekand) twee steedn ewest (geleagen in et Veurburg en Nimwaege van vandage). Moastricht is dit nooit ewest.

==Uutgoande verwiezingen==
* [http://archeonet.nl/index.php?itemid=5653 Archeonet: Nimwaegen herovert moatschoppelek anzeen op Veurburg]
* [http://www.refdag.nl/artikel/1222629/Stokoud+Nijmegen+is+kampioen.html Artikel oaver den oldsten stad] (neet op zundag beschikboar.)
* [http://www.archeos.nl/nieuws/nieuws.php?nieuwsID=379 Oaver den vöndst van nen Keltiesen stroatwegge]

[[Kattegerie:Achterhooks artikel]]
[[Kattegerie:Plaose in Gelderlaand]]

[[nl:Oudste stad van Nederland]]
