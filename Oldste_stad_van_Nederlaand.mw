De '''oldste stad van Nederlaand''' is nen [[status]] den deur verskillende [[Stad (woonstee)|steaden]] wöd op-e-eist.

==Begripsbepoaling==
Zowal [[Veurburg]], [[Nimwaege]] als [[Maastricht]] kunt ansproak maken op dizzen status umdat de bronnen doarveur redelek vaste staot en de eneumden data van archeologiese vöndsten neet wiet uut mekare loopt en de eneumde steaden al dee tied bewond bunt ebleaven mit nen vorm van zelfstaandig stadsbestuur op dezelfde plaatse.

==Veurburg==
In [[1963]] kwam den Nimwaegsen professor in de [[archeologie]] [[J. Bogaers]] tot n besluut dat [[Veurburg]] de oldste stad van Nederlaand was. Onderzook van nen [[Romeinen in Nederlaand|Romeinsen]] [[mielpoal]] (n [[milliarium]]) den bi-j [[Rieswiek]] was evonden, had him doarvan oavertuugd. Veurburg heetten toon [[Forum Hadriani]], verneumd noar keizer [[Publius Aelius Hadrianus]]. Noa n bezook van keizer Hadrianus in [[121]] noa Christus kreg de plaatse marktrechten.

==Nimwaege==
Den opvolger van Bogaers, [[Jan Kees Haalebos]] zörgden veur wetenschoppelek bewies dat [[Nimwaege]] rundumme et joar [[98]] stadsrechten zol hebben kreggen. Den Moastrichtsen stadsarcheoloog [[Titus Panhuysen]] kwam tot n besluut dat Nimwaege al in [[17]] noa Christus ne stad möt wean ewest. Dit besluut trok hi-j noa et bestuderen van den Nimwaegsen [[godenpieler]] wat nen erezuul ewest zol wean veur keizer [[Tiberius]] den van [[14]] tot [[37]] noa Christus regeerden. In [[2005]] blek uut onderzook noar munten, dee bi-j opgroavingen in Nimwaege wödden evonden , dat Romeinse soldoaten al in 19 veur Christus in Nimwaege waren. In et joar 69 noa Christus wodden Nimwaege tiedelek verloaten noadat de stad in braand estokken was. De ni-je stad wierd pas rundumme 400 wier opebouwd.

==Moastricht==
Den vondst in 2007 van nen [[Kelten|Keltiesen]] stroatweg in den kelder van Hotel Derlon an et Onzen Leeve Vrouweplein in [[Maastricht|Moastricht]] möt de proateri-je in ne streumversnelling bringen. Volgens sommige archeologen dateert dizzen weg uut rundumme 500 veur Chr. en wodden de streake rundumme dee tied al bewond. As staedn mit bi-jkommende rechten  ([[municipium]]) bunt doar in de Romeinse tied moar (zowiet bekend) twee steedn ewest (eleagen in et Veurburg en Nimwaege van vandage). Moastricht is dit nooit ewest.

==Uutgoande verwiezingen==
* [http://archeonet.nl/index.php?itemid=5653 Archeonet: Nimwaegen herovvert moatschoppelek anzeen op Veurburg]
* [http://www.refdag.nl/artikel/1222629/Stokoud+Nijmegen+is+kampioen.html Artikel oaver de oldste stad] (neet op zundag beschikboar.)
* [http://www.archeos.nl/nieuws/nieuws.php?nieuwsID=379 Oaver den vöndst van nen Keltiesen stroatweg]

{{DEFAULTSORT:Oldste Stad Van Nederlaand}}
[[Kattegerie:Achterhooks artikel]]
[[Kattegerie:Stad]]

[[nl:Oudste stad van Nederland]]
