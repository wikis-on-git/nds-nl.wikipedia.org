[[Bestaand:Blauwe_bes.jpg|thumb|Blauwe bezen]]
[[Bestaand:Blauwe_bes_struik.jpg|thumb|Blauwe bezenstruke]]
[[Bestaand:Blauwe_bes_herfstkleur.jpg|thumb|Blauwe beze mit harstkleuren]]
[[Bestaand:Vaccinium corymbosum.jpg|thumb|right|De bloemen van de blauwe beze]]
De '''blauwe beze''' ([[Latien]]: ''Vaccinium corymbosum'') is n plaante uut de [[heedfamilie]] (''Ericaceae''). t Is n vruchtdragende struke mit n heugte van 1,5 tot 2,5 meter. De blauwe beze wörden vake verkeerd an-eduud as ''bosbeze'' . De [[blauwe bosbeze|bosbeze]] (''Vaccinium myrtillus'') is namelik n aander soorte. t Blad verkleurt sarres naor vuurrood.

De blauwe beze bleuit in trossen mit n groot verschil in bleui tussen de eerste en leste [[bloeme]] in de [[trosse]]. De bloeme is witkrem tot raoze van kleur. De bleui is in de eerste helfte van mei. Deur disse vrogge bleui kan e schao oplopen deur [[nachtvorst]]. Der bin [[kultivar]]s die hiertegen bestaand bin. Allewel de blauwe beze [[zelfbestuving|zien eigen bestuuft]], leit [[kruusbestuving]] tot meer en grotere vruchten. De blauwe beze wörden besteuven deur [[hommel]]s en de [[hoenigbieje]]. In tegenstelling tot de bosbeze geven blauwe bezen niet aof.

De blauwe beze is oorspronkelik aofkomstig uut t noordoosten van [[Verenigde Staoten van Amerika|Amerika]]. De meens hef de blauwe beze veredeld deur seleksie en krusing. De meeste kultivars koemen uut Amerika, mer der bin oek bieveurbeeld Duutse kultivars.

==Gebruuk==
* Vars ku'j blauwe bezen n weke bewaoren.
* Invriezen is meugelik, mer de bezen wörden wel wat zacht
* Inmaken as [[schem|sjem]], bezesap, siroop
* [[Wien]]
* Dreugen
* As vulling in bieveurbeeld [[taarte]]n, [[vlaai]]en, [[muffin]]s

==Teelt==
In Nederlaand wörden de blauwe beze veural in [[Limburg|Noord-Limburg]], t oosten van [[Noord-Braobant]] en in [[Drenthe]] eteeld. De blauwe beze wörden eteeld op n luchtige zaand- of veengrond mit n lege [[pH]] (4-5). Bie n hogere pH greuien de struken haost niet, laoten gebreksverschiensels zien en zullen uuteindelik aofstarven. De blauwe beze hef n vochtige grond neudig.

De anbeveulen plaantaofstaand veur eigen teelt is 0,75-1,5 meter. t Is dan wel belangriek tiedens t riepen de vruchten mit netten tegen voegels te bescharmen. Veur de beroepsteelt wörden 1 (1,5) x 2 (2,5) meter eplaant. As de beplaanting te dronge wörden, wörden der struken (de wiekers) tussenuut ehaold en veur n nieje anplaanting gebruukt. Nao zes tot acht jaor is de struke groot zat ewörden.

De vrogstbleuiende [[kultivar]]s riepen eind juni tot eind juli en de kultivars die iezelig laote riep bin van half augustus tot half september. Veur t vars opeten van de bezen wörden mit de haand oogst en is n grote vrucht belangriek. As der mit de mesine oogst wörden dan wörden de bezen van de struke etrild.

Teelt van blauwe bezen in Nederlaand:
{| border="1" cellpadding="1" style="border-collapse:collapse;border:1px solid silver;"
|- align="left" style="background:lightblue;"
!Jaor
!Bunder
|- align="center"
| 1997||198
|- align="center"
| 2000||173
|- align="center"
| 2001||164
|- align="center"
| 2002||182
|- align="center"
| 2003||198
|- align="center"
| 2004||214
|- align="center"
| 2005||254
|- align="center"
| 2006||217
|- align="center"
| 2007||269
|}

==Vermeerdering==
Blauwe bezen kunnen ongeslachtelik vermeerderd wörden deur [[stekken|wienterstekken]]/houtstekken, zoemerstekken/scheutstekken en deur [[markotteren]]. De [[beze]]n kunnen der eigen uutzeien, deurdat bv. voegels de bezen eten.

==Kultivars==
Der bin welende [[kultivar]]s, van soorten die iezelig vrog riep bin tot soorten die iezelig laote riep bin:
*'Bluetta' (arg vrog riep). Maotig grote vruchten. Goeie smaak. Vatbaor veur takstarfte.
*'Duke' (arg vrog riep). Aordig grote vruchten. Goeie smaak. Niet arg vatbaor veur takstarfte.
*'Patriot' (vrog riep). Grote vruchten. Goeie smaak. Arg wienterhard.
*'Spartan' (vrog riep). Arg grote vruchten mit n arg goeie smaak. Lik niet zo vatbaor veur ziekten.
*'Berkeley' (betieds riep). Arg grote vruchten. Goeie smaak. Vatbaor veur takstarfte en wientervorst.
*'Bluecrop' (betieds riep). Grote mooie stevige lochtblauwe vruchten mit n goeie smaak. Niet arg vatbaor veur takstarfte en wientervorst.
*'Brigitta Blue' (betieds riep). Niet zo'n lange oogstperiode. Grote en arg goed houdbaore bezen mit n goeie smaak.
*'Goldtraube 71' (betieds riep). Gemiddelde grote, iets donkere vruchten. Goeie smaak. Is heel niet vatbaor veur takstarfte. Ontstaon uut n krusing van de blauwe beze mit ''Vaccinium angustifolium''.
*'Dixi' (laote riep). Aordig grote, iets donkere vruchten. De smaak is wel aordig (an t begin van de oogst beter as laoter). Is gemiddeld vatbaor veur takstarfte.
*'Elliott' (arg laote riep, soms lange oogstperiode). Maotig grote lochtblauwe vruchten mit n goeie smaak. Is niet zo vatbaor veur takstarfte.

==Inhoudsstoffen==
De voedingsweerde van 100 gram varse blauwe bezen is:

{| border="1"
|-
| Energetiese weerde || 230 [[kilojoule|kJ]]
|-
| [[Koolhydraot|Koolhydraoten]] || 11 gram
|-
| [[Eiwit]] || 1 gram
|-
| [[Vet]] || 0,37 gram
|-
| [[Vitamine C]] || 13 mg
|-
| [[Vitamine B1]] || 0,03 mg
|-
| [[Vitamine B2]] || 0,06 mg
|-
| [[Iezer]] || 0,17 mg
|-
| [[Kalsium]] || 6,21 mg
|}

In n liter bezesap zit 8-11 g (gemiddeld 9,5 g) zuur, waorvan [[sitroenzuur]] t belangriekste is.

===Ziektes en beschaodigingen===
Takstarfte (''Godronia cassandrae'' f. ''vaccinii''), grauwe schemmel (''Botryotinia fuckeliana'') en vruchtrot (''Colletotrichum gloeosporioides'') koemen in Nederlaand bie de teelt van blauwe bezen veur. Veural takstarfte kan n probleem ween, mer der bin kultivars die der niet zo geveulig veur bin.

==Uutgaonde verwiezing==
* [http://www.soortenbank.nl/soorten.php?soortengroep=flora_nl&id=2751&menuentry=soorten De blauwe beze (''Vaccinium corymbosum'') op SoortenBank.nl]

{{Commons|Vaccinium corymbosum|blauwe bezen}}
{{Dialekt|wvel|Nunspeet|ANS}}

[[Kategorie:Plaante]]
[[Kategorie:Vruch]]

[[cs:Brusnice chocholičnatá]]
[[da:Storfrugtet Blåbær]]
[[de:Amerikanische Heidelbeere]]
[[en:Vaccinium corymbosum]]
[[es:Vaccinium corymbosum]]
[[fi:Pensasmustikka]]
[[fr:Vaccinium corymbosum]]
[[lt:Aukštoji šilauogė]]
[[nl:Blauwe bes]]
[[no:Vaccinium corymbosum]]
[[pl:Borówka wysoka]]
[[ru:Голубика высокорослая]]
[[sr:Sjeverna visokožbunasta borovnica]]
[[sv:Amerikanskt blåbär]]
[[vi:Việt quất xanh]]
