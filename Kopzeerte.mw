{{Medies artikel}}

'''Kopzeerte''' is n geveul van zeerte in de [[kop]]. Iederene hef wel es last van kopzeerte, mer as t langer duurt kan t oek n [[symptoom]] ween veur meer of minder arnstige [[ziekte]]s. As n kopzeerte niet deur aandere dingen kan koemen, mut der medies onderzeuk edaon wörden. In [[Nederlaand]] is t volksziekte nummer ene.

Kopzeerte zit niet in de [[harsens]]. De zeningen rond de harsens wörden bie n kopzeerte te veule eprikkeld. Soms verwiejen de bloedvatten in t [[harsenvlieze]] zich. Oek kunnen de zeninguuteinden verschillende stofjes aofgeven, die n steriele ontstekingsreaksie op gang brengen. Dit is n ontsteking zonder bakteriën of virussen. Dit leit tot t ophopen van vocht en nog meer uutscheiding van disse stofjes, die de kopzeerte argerder maken.

== Oorzaken ==
* De meeste soorten kopzeerte vallen onder 'spanningskopzeerte', waorvan de oorzaak niet goed begrepen wördt. Der is gien dujelike lichamelike oorzaak. 
Kopzeerte kan daornaost veroorzaakt wörden deur:
* [[Ziekte]] - zo as [[griep]], [[migraine]] en [[sinusitis|bieholteontsteking]], [[bloeddrok|hoge bloeddrok]], [[vergiftiging]]
* [[oogandoening|oogklachten]]
* Ingespannen kieken bie min [[Locht (straoling)|locht]]
* Langdurige inspanningen
* Niet genog [[slaap (rust)|slaap]]
* [[Trauma]] an de kop
* [[Alkoholmisbruuk]], de zogenaamde '[[kater (alkohol)|kater]]'
* Botse temperatuurdaoling ([[ieskopzeerte]])

== Behaandeling ==
Kopzeerte as symptoom kan verhölpen wörden deur: 
* Genog te slapen
* Genog te eten en drinken
* Genog lichaamsbewegige en frisse lucht
* Niet te veule [[alkohol]] en [[koffie|kofjes]] drinken

=== Medisienen ===
Der bin n antal medisienen um kopzeerte tegen te gaon. De bekendste bin:
* [[Parasetamol]]
* [[Aspirine]]

Bie t gebruuk van medisienen tegen kopzeerte mu'j je waoren veur [[medisienaofhankelike kopzeerte]]. Bie disse vorm van kopzeerte is der n verslaving op-etrejen of bi'j gewoon ewend eraakt an t medisien. Hierdeur vermindert t medisien de kopzeerte niet meer, mer wördt de kopzeerte argerder as t medisien niet in-eneumen wördt. t Ontwennen van medisienaofhankelike kopzeerte kan n langdurig en pienlik proses ween. In tegenstelling tot wat veule luui denken, kan t oek veurkoemen a'j n lange tied of te veule parasetamol of aspirine innemen.

== Meugelike alarmsymptomen ==
* a'j boven de vuuftig jaor bin en veur t eerst kopzeerte kriegen
* n eerste [[migraine]]anval boven t veertigste jaor
* kopzeerte bie pasiënten jonger as 6 jaor
* ouwer volk mit plaotselike oppervlakkige kopzeerte an de [[slaap (anatomie)|slapen]]
* zwangeren mit n veur hulen onbekende kopzeerte
* meer last van kopzeerte nao n ongeval
* hevige kopzeerte bie iezelig hoge bloeddrok
* bots naore kopzeerte kriegen
* kopzeerte mit koortse en der minder mit de kop bie ween
* kopzeerte en zeerte in de nekke bie t bugen van de kop
* kopzeerte mit funksiestoornissen van zeningstelsel (kracht in de narms en benen, sprake en der minder mit de kop bie ween)
* smarnens spiejen, spiejen niet samenhangend mit kopzeerte
* kopzeerte mit veraandering van de persoonlikheid
* kopzeerte mit achteruutgang van prestasie op schoele
* migraine mit aura{{Info|n Aura is n draodjen, lochtplekjen of duustere plekke in t gezichtsveld}} de heeltied an de zelfde kaante

Bie disse gevallen wördt der an-eraojen naor n dokter te gaon.

== Nedersaksies ==
{{Nds/kopzeerte}}

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Symptoom]]
