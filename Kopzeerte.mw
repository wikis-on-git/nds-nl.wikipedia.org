{{Medisch artikel}}

'''Kopzeerte''' is geveul van zeerte in de [[kop]]. Iederene hef wel es las van kopzeerte, mar as 't langer duurt kan 't oek een [[symptoom]] ween veur meer of minder naore [[ziekte]]s. As een kopzeerte neet deur aandere dingen kan koemen, mut der medisch onderzeuk edaon wonnen. In [[Nederlaand]] is 't volksziekte nummer één.

Kopzeerte zit neet in de [[harsens]]. De zeningen rond de harsens wonnen bie een kopzeerte te veul eprikkeld. Soms verwiejen de bloedvatten in 't [[harsenvlieze]] zich. Oek kunnen de zeninguuteindes verschillende stofjes ofgeven, dee een steriele ontstekingsreactie op gang brengen. Dit is een ontsteking zonder bacteriën of virussen. Dit leit tot 't ophopen van voch en nog meer uutscheiding van disse stofjes, dee de kopzeerte argerder maken.

== Oorzaken ==
* De meeste kopzeertes vallen onder 'spanningskopzeerte', waorvan de oorzaak neet goed begrepen wonnen. Der is gien dudelijke lichamelijke oorzaak. 
Kopzeerte kan daornaos veroorzaak wonnen deur:
* [[Ziekte]] - zoas [[griep]], [[migraine]] en [[sinusitis|bieholteontsteking]], [[bloeddrok|hoge bloeddrok]], [[vergiftiging]]
* [[oogandoening|oogklachen]]
* Ingespannen kieken bie min [[loch]]
* Langdurige inspanningen
* Neet genog [[slaap (rus)|slaap]]
* [[Trauma]] an de kop
* [[Alkeholmisbruuk]], de zogenaamde '[[kater (alkehol)|kater]]'
* Botse temperetuurdaling ([[ieskopzeerte]])

== Behaandeling ==
Kopzeerte as symptoom kan verhölpen wonnen deur: 
* Genog te slapen
* Genog te eten en drinken
* Genog lichaamsbeweging en frisse luch
* Neet te veul [[alkehol]] en [[koffie]] gebruken

=== Medecienen ===
Der bin een antal medecienen um kopzeerte tegen te gaon. De bekendste bin:
* [[Paracetemol]]
* [[Aspirine]]

Bie 't gebruuk van medecienen tegen kopzeerte mu-j oppassen veur [[medecienofhankelijke kopzeerte]]. Bie disse vorm van kopzeerte is der een verslaving op-etrejen of bi-j gewoon ewend eraak an 't medecien. Hierdeur vermindert 't medecien de kopzeerte neet meer, mar wonnen de kopzeete argerder as 't medecien neet in-eneumen wonnen. 't Ontwennen van medecienofhankelijke kopzeerte kan een langdurig en pienlijk preces ween. In tegenstelling tot wat veule luui denken, kan 't oek veurkoemen a-j een lange tied of te veule paracetemol of aspirine innemen.

== Meugelijke alarmsymptomen ==
*a-j boven de vuuftig jaor bin en veur 't eers kopzeerte kriegen
*een eerste [[migraine]]anval boven 't veertig jaor
*kopzeerte bie pesjenten jonger as 6 jaor
*ouwer volk mit plaoselijke oppervlakkige kopzeerte an de [[slaap (annetomie)|slapen]]
*zwangeren mit een veur hulen onbekende kopzeerte
*toename van kopzeerte nao een ongeval
*hevige kopzeerte bie iezelig hoge bloeddrok
*bots naore kopzeerte kriegen
*kopzeerte mit koorse en der minder mit de kop bie ween
*kopzeerte en zeerte in de nekke bie 't bugen van de kop
*kopzeerte mit functiestoornissen van zeningstelsel (krach in de narms en benen, sprake en der minder mit de kop bie ween)
*'s mannens spiejen, spiejen neet samenhangend mit kopzeerte
*kopzeerte mit veraandering van de persoonlijkheid
*kopzeerte mit achteruutgang van prestasie op schoele
*migraine mit aura de heeltied an dezelfde kaante

Bie disse gevallen wonnen der an-eraojen naor een dokter te gaon.

== Nedersaksisch ==
* [[Achterhooks]]: ''heufdpiene'', ''heufdzeerte'', ''koppiene''
* [[Drèents]]: ''heufdpien{{small()|e}}'', ''heufdzeert{{small()|e}}'', ''koppiene'', ''kopzeert{{small()|e}}'', ''kopzèer''
* [[Grunnegs]]: ''kopzeer{{small()|d}}e'', ''heufdpien{{small()|e}}''
* [[Stellingwarfs]]: ''heufdpiene'', ''heufdzeerte'', ''koppiene''
* [[Tweants]]: 
**''koppiene'', ''heufdpiene'', ''kopzeert{{small()|e}}'', ''heufdzeerte''
**''n zear heufd'', ''nen zearn kop'', ''~ dak'', ''~ harsens''
**"''n kop/t heuwd denst dr mie op/an''"
* [[Veluws]]: 
**''kopzeert{{small()|e}}''
**''koppien{{small()|e}}''
**''heufdpien{{small()|e}}''
**''heufpien{{small()e|}}''
**''eufpiene'' ([[Attem]])
**''heuf{{small()|d}}zeerte'' ([[Epe]])
**''pien in de kop'' ([[Une]], [[Garder]])
**''pien in 't heufd'' ([[Bennekum]])
**''piene in 't heuf'' ([[Apeldoorne]])
**''zeert in m'n kop'' ([[Putten]])
**''zeert in m'n hoofd'' ([[Bunsjoten]])
**''pien in m'n harses'' ([[Barreveld (darp)]])
**''piene in de harsens'' ([[Emst]])
**''piene in de hässens'' ([[Vaossen]])
**''piene in 't dak'' ([[Apeldoorne]])

{{Dia|Disse pagina is eschreven in 't [[Nunspeets]]}}

[[Kattegerie:West-Veluws artikel]]
[[Kattegerie:Ziekte]]

[[an:Cefalea]]
[[ar:صداع]]
[[bar:Schädlweh]]
[[bat-smg:Galvuos suopiejėms]]
[[bg:Главоболие]]
[[bs:Glavobolja]]
[[ca:Cefalàlgia]]
[[cs:Bolest hlavy]]
[[cy:Cur pen]]
[[da:Hovedpine]]
[[de:Kopfschmerz]]
[[dv:ބޮލުގައި ރިހުން]]
[[el:Πονοκέφαλος]]
[[en:Headache]]
[[eo:Kapdoloro]]
[[es:Cefalea]]
[[eu:Buruko min]]
[[fa:سردرد]]
[[fi:Päänsärky]]
[[fr:Céphalée]]
[[he:כאב ראש]]
[[hi:सिरदर्द]]
[[hr:Glavobolja]]
[[id:Sakit kepala]]
[[is:Höfuðverkur]]
[[it:Cefalea]]
[[ja:頭痛]]
[[ko:두통]]
[[la:Cephalalgia]]
[[lt:Galvos skausmas]]
[[ml:തലവേദന]]
[[nl:Hoofdpijn]]
[[no:Hodepine]]
[[os:Сæрниз]]
[[pl:Ból głowy]]
[[pt:Cefaleia]]
[[qu:Uma nanay]]
[[ru:Головная боль]]
[[simple:Headache]]
[[sk:Bolesť hlavy]]
[[sl:Glavobol]]
[[sr:Главобоља]]
[[sv:Huvudvärk]]
[[ta:தலைவலி]]
[[tr:Baş ağrısı]]
[[uk:Головний біль]]
[[vi:Đau đầu]]
[[war:Sakit ha ulo]]
[[yi:קאפוויי]]
[[zh:頭疼]]
