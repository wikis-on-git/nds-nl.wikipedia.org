{{Medisch artikel}}
[[Ofbeelding:Headache.jpg|thumb|250px|Een vrouw mit kopzeerte]]
'''Kopzeerte''' is geveul van zeerte in de [[kop]]. Iederene hef wel es las van kopzeerte, mar as 't langer anhuilt kan 't oek een [[symptoom]] ween veur meer of minder slimme [[ziekte]]s. As een kopzeerte neet deur aandere dingen kan koemen, mut der medisch onderzeuk edaon wonnen. In [[Nederlaand]] is 't volksziekte nummer één.

Kopzeerte zit neet in de [[harsens]]. De zeningen rond de harsens wonnen bie een kopzeerte te veul eprikkeld. Soms verwiejen de bloedvatten in 't [[harsenvlieze]] zich. Oek kunnen de zeninguuteindes verschillende stofjes ofgeven, dee een steriele ontstekingsreactie op gang brengen. Dit is een ontsteking zonder bacteriën of virussen. Dit leit tot 't ophopen van voch en nog meer uutscheiding van disse stofjes, dee de kopzeerte slimmer maken.

==Oorzaken==
* De meeste kopzeertes vallen onder 'spanningskopzeerte', waorvan de oorzaak neet goed begrepen wonnen. Der is gien dudelijke lichamelijke oorzaak. 
Kopzeerte kan daornaos veroorzaak wonnen deur:
* [[Ziekte]] - zoas [[griep]], [[migraine]] en [[sinusitis|bieholteontsteking]], [[bloeddrok|hoge bloeddrok]], [[vergiftiging]]
* [[oogandoening|oogklachen]]
* In-espannen kieken bie onvoldoende [[loch]]
* Langdurige inspanningen
* Neet genog [[slaap (rus)|slaap]]
* [[Trauma]] an de kop
* [[Alkeholmisbruuk]], de zogenaamde '[[kater (alkehol)|kater]]'
* Plotselinge temperetuurdaling ([[ieskopzeerte]])

==Behaandeling==
Kopzeerte as symptoom kan verhölpen wonnen deur: 
* Genog te slapen
* Genog te eten en drinken
* Genog lichaamsbeweging en frisse luch
* Een beteund gebruuk van [[alkehol]] en [[koffie]]

===Medesienen===
Der bin een antal medesienen um kopzeerte tegen te gaon. De bekendste bin:
* [[Parrecetemol]]
* [[Asprine]]

Bie 't gebruuk van medesienen tegen kopzeerte mu-j oppassen veur [[medesienofhankelijke kopzeerte]]. Bie disse vorm van kopzeerte is der een verslaving op-etrejen of bi-j gewoon ewend eraak an 't medesien. Hierdeur vermindert 't medesien de kopzeerte neet meer, mar wonnen de kopzeete arger as 't medesien neet in-eneumen wonnen. 't Ontwennen van medesienofhankelijke kopzeerte kan een langdurig en pienlijk preces ween. In tegenstelling tot wat veul meensen denken, kan 't fenemeen oek optrejen bie langdurig of overmaotig gebruuk van parrecetemol of asprine.

==Meugelijke alarmsymptomen==
*kopzeerte dee veur 't eers optreet boven 50-jaorige ouwerdom
*een eerste [[migraine]]anval boven 't 40e levensjaor
*kopzeerte bie pesjenten jonger as 6 jaor
*ouwers mit plaoselijk elokeliseren oppervlakkige kopzeerte an de [[slaap (annetomie)|slapen]]
*zwangeren mit een veur hulle onbekende kopzeerte
*toename van kopzeerte nao een ongeval
*hevige kopzeerte bie iezelig hoge bloeddrok
*'t blots ontstaon van zwaore kopzeerte
*kopzeerte mit koorse en der minder mit de kop bie ween
*kopzeerte en zeerte in de nekke bie 't bugen van de kop
*kopzeerte mit functiestoornissen van zeningstelsel (krach in de narms en benen, sprake en der minder mit de kop bie ween)
*'s mannens spiejen, spiejen neet samenhangend mit kopzeerte
*kopzeerte mit veraandering van de persoonlijkheid
*kopzeerte mit achteruutgang van prestasie op schoele
*migraine mit aura de heeltied an dezelfde kaante

Bie disse gevallen wonnen der an-eraojen naor een dokter te gaon.

== Nedersaksisch ==
* [[Achterhooks]]: ''heufdpiene'', ''heufdzeerte'', ''koppiene''
* [[Drèents]]: ''heufdpien<small>(</small>e<small>)</small>'', ''heufdzeert<small>(</small>e<small>)</small>'', ''koppiene'', ''kopzeert<small>(</small>e<small>)</small>'', ''kopzèer''
* [[Grunnegs]]: ''kopzeer<small>(</small>d<small>)</small>e'', ''heufdpien<small>(</small>e<small>)</small>''
* [[Stellingwarfs]]: ''heufdpiene'', ''heufdzeerte'', ''koppiene''
* [[Tweants]]: ''koppiene'', ''heufdpiene'', ''kopzeert<small>(</small>e<small>)</small>'', ''heufdzeerte''
* [[Veluws]]: 
**''kopzeert<small>(</small>e<small>)</small>''
**''koppien<small>(</small>e<small>)</small>''
**''heufdpien<small>(</small>e<small>)</small>''
**''heufpien<small>(</small>e<small>)</small>''
**''eufpiene'' ([[Attem]])
**''heuf<small>(</small>d<small>)</small>zeerte'' ([[Epe]])
**''pien in de kop'' ([[Une]], [[Garder]])
**''pien in 't heufd'' ([[Bennekum]])
**''piene in 't heuf'' ([[Apeldoorne]])
**''zeert in m'n kop'' ([[Putten]])
**''zeert in m'n hoofd'' ([[Bunsjoten]])
**''pien in m'n harses'' ([[Barreveld]])
**''piene in de harsens'' ([[Emst]])
**''piene in de hässens'' ([[Vaossen]])
**''piene in 't dak'' ([[Apeldoorne]])

{{Dia|Disse pagina is eschreven in 't [[Nunspeets]]}}

[[Kattegerie:West-Veluws_artikel]]
[[Kattegerie:Andoening]]

[[bg:Главоболие]]
[[ca:Mal de cap]]
[[de:Kopfschmerz]]
[[en:Headache]]
[[ja:頭痛]]
[[nl:Hoofdpijn]]
[[no:Hodepine]]
[[pl:Ból głowy]]
[[pt:Enxaqueca]]
[[sv:huvudvärk]]
[[zh:頭疼]]
