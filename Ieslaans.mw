[[Ofbeelding:Icelandic Text Extract.jpg|thumb|250px|Een boek mit Ieslaanse tekst]]
Et '''Ieslaans''' (eigen naeme: ''íslenska'') is een [[Noord-Germaanse talen|Noord-Germaanse tael]] mit omdebi'j 300.000 sprekers. Et is de officiële tael van [[Ieslaand]]. Et Ieslaans beheurt tegere mit et [[Faeröars]] tot de westelike of eilaand-Skandinavische taelen. Et is niet goed te verstaon veur sprekers van de Skandinavische taelen van et vaastelaand: [[Noors]], [[Zweeds]] en [[Deens]].

== Alfebet ==
Et Ieslaans wodt schreven in et [[Latains alfabet|Latiense alfebet]], waor verschillende tekens an toevoegd binnen: Áá, Éé, Íí, Óó, Úú, Ýý, Ðð (edh), Þþ (thorn), Ææ en Öö. De alfebetische volgorde is: A Á B (C) D Ð E É F G H I Í J K L M N O Ó P (Q) R S T U Ú V (W) X Y Ý (Z) Þ Æ Ö.

De speciaole letter thorn (þ) geft de klaank weer diej' ok tegenkommen as de th in et Engelse ''think'' (ongeveer as de [[Grieks]]e letter Θ (theta), en de eth (ð) is daor de stemhebbende variaant van (as de th in et Engelse ''that'' of de Griekse letter Δ (delta)), de letter ð staot in et Ieslaans nooit an et begin van een woord en de letter þ staot nooit an et aende van een woord. Disse letters kommen uut et oolde rune-alfebet.

De letters c, q, w en z wodden niet bruukt, behalven veur woorden en naemen van niet-Ieslaanse ofkomst. Veerder klinken i en y etzelde, net as í en ý. De in onbruuk raekte z klinkt as een s, net as in alle aandere Noord-Germaanse taelen.

== Geschiedenis ==
Ieslaand wodde tussen de [[8e eeuw|8e]] en de [[10e eeuw|10e ieuw]] bevolkt vanuut West-Noorwegen. Et Ieslaans komt vanuut 't [[Ooldnoors]] en liekt d'r nog altied veul op. In Noorwegen vunnen, net as in de rest van et Germaanse taelgebied, in de ieuwen daornao grote taelveraanderings plak, al dan niet veroorzaekt deur de intensieve kontakten mit [[Nederduuts]]sprekende haandelers van de [[Hanze]], mar op et ofgelegen Ieslaand gebeurde dat niet en bleven de woordeschat en et [[verbuging]]ssysteem vri'jwel onveraanderd. De uutspraoke is wel veraanderd. Et Ieslaans het een peer [[foneem|fonemen]] die zeldzem bin in aandere Europese taelen, zoas een [[stemloos|stemloze]] ''l'', ''n'', ''m'' en ''r''.

== Grammatika ==
In et Ieslaans is et oolde Scandinavisch verbugingssysteem dus nog hielendal intakt. Alle [[zelsstaandig naemwoord|zelsstaandige naemwoorden]], bievoeglike naemwoorden, lidwoorden, anwiezende veurnaemwoorden, bezittelike veurnaemwoorden, eigennaemen, (rang)telwoorden, enzoveerder wodden verbeugen in vier naemvalen, die veur alle drie woordgeslachten apatte vormen hebben. Daornaost het et Ieslaans nog starke en zwakke verbugings.

Veur et zicht volgt hier de verbuging van et onregelmaotige mannelike woord ''fjörður'' (fjord).

{| class=prettytable
|-----
|
&nbsp;
! enkelvoold !! meervoold
|-----
| '''nominetief''' || ''fjörður'' || ''firðir''
|-----
| '''genetief''' || ''fjarðar'' || ''fjarða''
|-----
| '''datief''' || ''firði'' || ''fjörðum''
|-----
| '''akkusetief''' || ''fjörð'' || ''firði''
|}

Et bepaold lidwoord wodt, net as in de aandere Skandinavische taelen, achter et zelsstaandig naemwoord plakt (''anhecht lidwoord''), waordeur vormen ontstaon as ''fjarðarins'' (van de fjord), ''fjörðunum'' (an de fjorden). Et onbepaold lidwoord hebben ze in et Ieslaans niet. ''Fjörður'' kan dus beidend 'fjord' en 'een fjord' betekenen, veur de dudelikhied kuj' et getal ''einn'' (ien) bruken.

== Taelpurisme ==
Een opvalend kenmark van et Ieslaans is et starke [[taelpurisme]], dat een grote invleud op de ontwikkeling van de tael had het. Waor de aandere Germaanse taelen overspeuld wodden mit leenwoorden vanuut et [[Fraans]] en et [[Latien]] en de vaastelaand-Skandinavische taelen ok nog mit leenwoorden uut et [[Nederduuts]], hebben ze in Ieslaand altied perbeerd veur de benaeming van ni'je begrippen uut de bron van arfwoorden te putten. Et Ieslaans is een rieke tael, vanwegen de vule ieuwen [[sage]]literetuur. Daordeur konnen ze vaeke vergeten woorden uut et vleden nemen om ni'je begrippen mit an te duden. Zo wodde 'tillefoon' ''sími'', naor een oold woord veur 'draod', en 'scharm' (beeldscharm, komputerscharm) ''skjár'', naor een oold woord veur 'veenster'. De laeste jaoren nemt et antal leenwoorden liekewel toe in et Ieslaans.

== Uutgaonde verwiezingen ==
* [http://www2.hu-berlin.de/bragi BRAGI: Over et Ieslaans, in et Ieslaans en Duuts]

{{Germoans}}

[[Kattegerie:Stellingwarfs artikel]]
[[Kattegerie:Germaanse taol]]

[[nds:Ieslannsch]]
[[af:Yslands]]
[[als:Isländische Sprache]]
[[an:Idioma islandés]]
[[ang:Īslendisc sprǣc]]
[[ar:لغة آيسلندية]]
[[arz:ايسلاندى]]
[[ast:Islandés]]
[[az:İsland dili]]
[[bar:Isländisch]]
[[bat-smg:Islandu kalba]]
[[be:Ісландская мова]]
[[be-x-old:Ісьляндзкая мова]]
[[bg:Исландски език]]
[[bn:আইসল্যান্ডীয় ভাষা]]
[[br:Islandeg]]
[[bs:Islandski jezik]]
[[ca:Islandès]]
[[ce:Iselandhoyn mott]]
[[co:Lingua islandesa]]
[[crh:İsland tili]]
[[cs:Islandština]]
[[cv:Исланд чĕлхи]]
[[cy:Islandeg]]
[[da:Islandsk (sprog)]]
[[de:Isländische Sprache]]
[[el:Ισλανδική γλώσσα]]
[[en:Icelandic language]]
[[eo:Islanda lingvo]]
[[es:Idioma islandés]]
[[et:Islandi keel]]
[[eu:Islandiera]]
[[ext:Luenga islandesa]]
[[fa:زبان ایسلندی]]
[[fi:Islannin kieli]]
[[fo:Íslendskt mál]]
[[fr:Islandais]]
[[ga:An Íoslainnis]]
[[gan:冰島語]]
[[gl:Lingua islandesa]]
[[gv:Eeslynnish]]
[[he:איסלנדית]]
[[hi:आइसलैण्डिक भाषा]]
[[hr:Islandski jezik]]
[[hsb:Islandšćina]]
[[hu:Izlandi nyelv]]
[[hy:Իսլանդերեն]]
[[id:Bahasa Islan]]
[[io:Islandana linguo]]
[[is:Íslenska]]
[[it:Lingua islandese]]
[[ja:アイスランド語]]
[[ka:ისლანდიური ენა]]
[[kbd:Ислэндбзэ]]
[[kl:Islandimiusut]]
[[km:ភាសាអាយឡែន]]
[[ko:아이슬란드어]]
[[kw:Islandek]]
[[la:Lingua Islandica]]
[[lb:Islännesch]]
[[li:Ieslandjs]]
[[lij:Lengua islandeise]]
[[lmo:Lengua Islandesa]]
[[lt:Islandų kalba]]
[[lv:Īslandiešu valoda]]
[[mhr:Исланд йылме]]
[[mk:Исландски јазик]]
[[mr:इस्लेन्स्का भाषा]]
[[ms:Bahasa Iceland]]
[[nah:Iztlahtōlli]]
[[nl:IJslands]]
[[nn:Islandsk]]
[[no:Islandsk]]
[[oc:Islandés]]
[[os:Исландиаг æвзаг]]
[[pl:Język islandzki]]
[[pms:Lenga islandèisa]]
[[pnb:آئیسلینڈی]]
[[pt:Língua islandesa]]
[[qu:Islandya simi]]
[[ro:Limba islandeză]]
[[ru:Исландский язык]]
[[scn:Lingua islannisa]]
[[sco:Icelandic leid]]
[[se:Islánddagiella]]
[[sh:Islandski jezik]]
[[simple:Icelandic language]]
[[sk:Islandčina]]
[[sl:Islandščina]]
[[sq:Gjuha islandeze]]
[[sr:Исландски језик]]
[[stq:Iesloundsk]]
[[sv:Isländska]]
[[ta:இசுலேன்சுக மொழி]]
[[tg:Забони исландӣ]]
[[th:ภาษาไอซ์แลนด์]]
[[tpi:Tok Aislan]]
[[tr:İzlandaca]]
[[tt:Исланд теле]]
[[ug:ئىسلاندىيە تىلى]]
[[uk:Ісландська мова]]
[[vec:Łéngua islandéxe]]
[[vi:Tiếng Iceland]]
[[wuu:冰岛文]]
[[zh:冰岛语]]
[[zh-min-nan:Peng-tē-gí]]
