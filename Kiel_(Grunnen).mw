'''Kiel''' ([[Nederlaands]]: ''Kiel-Windeweer'') is n dörp in de [[provìnzie Grunnen]] ([[Nederlaand]]),  gemeente [[Hoogezaand-Sapmeer]].  

De Nederlaandse noam ''Kiel-Windeweer'' is vörmd deur n soamenvougen van de noamen van de ollere ploatsen De Kiel en Windeweer, dij tegen mekoar aan gruid binnen. In t [[Grunnegs]] wordt de ploats enkeld noar De Kiel vernuimd. 

Kiel is om en bie 100 meter braid en zès kilometer laank. t Is n schier veurbeeld van de karakteristieke [[lintdorp|lintvörm]] van n olle [[veenkelonie]]. De ploats is ontstoan deur de bebaauwen dij laanks t [[Kielsterachterdaip]] vörmd is. Dat [[knoal (woaterweg)|knoal]], n ziedknoal van t [[Winschoterdaip]], was oorspronkelk de belaankriekste transportroute van en noar t dörp. Allend woar de Zuudloarderweg t knoal kruist, is t dörp wat braider. 

Van 1812 tot 1821 was t as Windeweer n zölfstandege gemainte.

[[Kategorie:Grunnegs artikel]]
[[Kategorie:Ploats in Grunnen]]
