[[Bestaand:Tringa totanus-pjt.jpg|thumb|n Tuterink]]
[[Bestaand:Common Redshank.jpg|thumb|n Tuterink in zien winterkleed]]
[[Bestaand:Grote groep tureluurs-4962032.webm|thumb|n Film van n groep tuteringen]]
De '''tuterink''' ([[Latien]]: ''Tringa totanus'') is n [[voegel]] uut de familie van de [[straandlopers en snippen]] (''Scolopacidae'') met geslachtsnäme ''Tringa'' (''ruters''). 

==Kenmärken==
I'j kan 25 töt 30 sentimeter groot wörden. n Belangriek kenmärk is de felrooie poten. Aandere soorten ruters bin: [[witgat]], [[bosruter]], [[zwarte ruter (voegel)|zwärte ruter]] en [[gruunpootruter]]. t Verenkleed bestet uut n donkergriesbrune bovenkaante met lechte vläkkies, n witte onderkanate en evläkte flanken. Wieder ef de voegel oranje poten, n oranje snävel met n donkere punt, n lechtbrune als, börst en kop met donkere strepen. I'j ef n briede, witte achtervleugel.

== Voortplaanting ==
t Legsel bestet miestal uut vier matte, peervormige eiers, die ärg verskillend in kleur kunnen wezen.

==Verspreiding en leefgebied==
De tuterink bruuit in n groot gebied dat van [[Ieslaand]] naor [[West-Europa|West-]] en [[Midden-Europa]] en dwärs deur [[Midden-Azië]] töt an de [[Grote Oseaan]] löp. I'j overwintert in zudelike gebieden.

De soort ef zes ondersoorten:
* ''T. t. robusta'': Ieslaand en de [[Faeröer]].
* ''T. t. totanus'': westelik en noordelik [[Europa (werelddeel)|Europa]] töt westelik [[Siberië]].
* ''T. t. ussuriensis'': van zudelik Siberië en [[Mongolië]] töt oostelik [[Azië]].
* ''T. t. terrignotae'': zudelik [[Mantsjoeri'je]] en oostelik [[China]].
* ''T. t. craggi'': noordwestelik China.
* ''T. t. eurhina'': [[Tadzjikistan]], noordelik [[India]] en [[Tibet (gebied)|Tibet]].

==Veurkomen en staotus in Nederlaand==
In [[Nederlaand]] komen tuteringen t iele jaor veur. Disse bruuivoegel kömp nog altied väke veur, wieder bin der grote antallen deurtrekkers en minder grote antallen overwinteraars. Ien van de belangriekste bruuigebieden van Nederlaand is t [[Verdrunken Laand van Saeftinghe]] waor zowat 10% van de Nederlaandse populasie bruuit. De Nederlaandse bruuivoegels overwinteren an de kusten van [[Portugal]], [[Spanje]] en Noordwest-[[Afrika]]. De tuteringen die in Nederlaand deurtrekken en overwinteren bin voegels uut Noordwest-Europa. Ze zitten dan veural in zolte en brakke getiedewäteren.<ref name ="Byl">Bijlsma, R.G., F. Hustings & C.J. Camphuysen, 2001. Avifauna van Nederland 2. ISBN 9074345212</ref>

In de periode 1989-1991 wördde t antal bruuivoegels in Nederlaand eskat op 30.000 päär. Tussen 2003 en 2007 is der n dälende trend wääreneumen van 5% per jaor.<ref name ="Byl"/><ref>[http://www.sovon.nl/nl/soort/5460 SOVON Tureluur: Verspreiding en antalsontwikkeling in Nederlaand]</ref> Deur de geleidelike däling stet de tuterink as 'gevulig' op de Nederlaandse [[Nederlaandse Rooie Lieste (voegels)|rooie lieste]] van bedreigde of kwetsbere voegelsoorten. De achteruutgang kömp deur onder meer de grootskaolige melkveeolderi'je.<ref>[http://www.sovon.nl/pdf/Boerenland_SN_3_2008.pdf SOVON Ni'jsbrief 2008/3]</ref> De tuterink vält ook onder t [[AEWA]]-verdrag.

Internasionaal löp de voegel gien gevaar, i'j stet as 'veilig' (''Least Concern'') op de IUCN-lieste.

==Bruuigedrag==
[[Bestaand:Baltsende tureluurs-4961958.webm|thumb|Baltsende tuteringen]]
t Bruuiseizoen van de tuterink löp van alf april töt in juni. t Bruuien duurt 22 töt 25 dägen. Disse [[weidevoegel]] lägt gewoonlik vier eiers van gemiddeld 45 × 32 mm, in n kulechien in t grös, miestal in n weilaand. De grösalmen rond t nöst wörden over t nöst ebeugen, waordeur t goed verbörgen is. Typerend is dat de tuterink väke op mär n päär meter ofstaand bruuit van t nöst van n [[kiefte]]. De tuterink profiteert daordeur van de technieken die de kiefe ef um roofdieren op ofstaand te olden.

==Nedersaksies==
{|
|
*[[Achterhooks]]: 
**''turelure''
**''wulpe''
*[[Grunnegs|Grönnigs]]<ref>[http://www.vogelsvangroningen.nl/soort.php?soort=1610 Vogelsvangroningen.nl]</ref>: 
**''tuder''  ([[Hoogeland]])
**''tuutling'' ([[Hoogelaand]])
**''tutering'' ([[Westerwoolde]])
**''tuutjeder'' ([[Oldambt]])
**''tuut''
**''stennel'' ([[Oldambt]])
**''kluun''
**''tjaark''
| valign="top" |
*[[Sallaands]]: 
**''tuterink''
**''ennechien'' (koosnäämpien)
*[[Stellingwarfs]]: ''tutering'' of ''robien''
*[[Veluws]]: 
**''tureluur''
**''turelure''
**''tuterink''
|}

==Bronnen en referensies==
*Aandere Nedersaksiese benämingen veur ''tuterink'': [http://www.etymologiebank.nl/trefwoord/tureluur1 Etymologiebank.nl]
<references/>

==Uutgaonde verwiezingen==
* [http://www.soortenbank.nl/soorten.php?soortengroep=vogels&record=Tringa+totanus SoortenBank.nl - beskrieving, ofbeeldingen en geluud]
* Waornemingen in [http://waarneming.nl/soort/maps/27 Nederlaand] en [http://observado.org/soort/maps/27 wereldwied] 

{{Dialekt|sdz|Gällemuun|Algemiene Nedersaksiese Skriefwieze}}

[[Kategorie:Voegel]]
