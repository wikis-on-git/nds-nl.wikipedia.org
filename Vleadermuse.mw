'''Vleermuze''' (orde Chiroptera, ok wel haandvlöggelign enuumd) bint zoogdiern die echt vliegn könt (das aans as zweevn). Heur vleugels hebt 'n vlieghuud die tussen de tengels van heur veur- en achterpeute en heur stat zit. Der bint völle soortn vleermuze. Eankele zeldzame soortn komt allinnig op iene plekke veur, vake in grottn. Weerldwied bint der zo bettie 1.100 soortn, doorvan kump dat der meer as iene op de vieve zoogdiersoortn 'n vleermoes is.

==Leefgebied==
Vleermuze komt overal op d' weerld veur behoalve in de poolcirkel. In de Tropiese gebiedn kump meer soortn vleermuze veur as dat in koaldere gebiedn zo as Nederlaand. Dat kump deurdat in de troopn der meer insektn te vindn bint. De mieste vleermuze leeft 't Amazone reegnwoald in en in zuudoost-Azië. De oaldste vleermoes is evundn in de Verienigde Stoatn. Hum leefdn zo bettie 50 miljoen joar eleedne. En in Duutslaand 1 van oongeveer 45 miljoen joar eleedn eleefd hebt. Mangs bint ze zo goed bewoard ebleevn da'ze in 'n darms dode insektn evundn hebt. 

==Echolokatie==
Vleermuze kunt wal kiekn mar nie genog umme ’s nachns te jaagn. Ze kiekt dan met heur oorn. Dat doet ze met de echolokatie. Deur met zien tonge te klikkn stöt 'e geluudn uut. Die kaatst weerumme. Zo kan de vleermoes psies heurn woar as de veurwarpn bint, de richting, de ofstaand, de grootte, en 'n vörm, of 't beweg, of 't glad is of ruuw is. Deur echolokatie könt ze ok de ofstaand van 'n aandern vleermoes mettn. Deur echolokatie könt ze 'n beeld kriegn van 'n prooi in 't duuster, woordeur ze 't vangn könt

==Vliegn==
'n Vleermoes is 't ienige zoogdier dat vliegn kan. Vleermuze hebt 'n stewige vlieghuud. De tengelss van 'n vleermoes zit an de vlieghuud vaste. Vliegn döt 'n vleermoes dus eagnk met zien haandn. De weetnschappelike name veur vleermuze is Chiroptera dat haandvlöggel betekkend. Doar stamp 'n name vleermoes van of. De griesn vleermoes uut Amerika kan as 'n bestn vliegn. Hi-j hef d' hele Atlantiese Oceaan overvleugn. En hi-j is over verre in Europa an-ekommn. 't Is 't ienigste zoogdier wat op 't laand lef, dat ok heelmoale noar Hawaï is evleugn, wat 't verst ofeleegn eilaand in d' weerld is. 


{{Dialekt|sdz}}
