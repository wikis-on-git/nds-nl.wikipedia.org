'''Dinsper''' of '''Dinxper''' ([[Nederlands]]: ''Dinxperlo'') is een darp in de gemeente [[Aalten]] in de previnsie [[Gelderland]] in [[Nederland]].

Tot 1 jauari 2005 was Dinsper een zelfstandige gemeente waor het buurtschap [[De Heurne]] ok onder viel. Met de gemeentelijke herindeling[[Categorie:Achterhooks_artikel]] wodden Dinsper bi-j de gemeente Aalten evoegd. In 1260 wodden Dinsper veur ut eerste enuumd. An te nemmen dat al eeuwen veur dèn tied boerderi-jen waren ebouwd op de hoge grond van het darp naor het noordoosten. In de [[14e eeuw]] wodden Dinsper deel van de [[heerlijkheid]] [[Breevoort]]. Umdat Dinsper vri-j welvarend was wodden ut in 1260 meugelijk een parochiekarke te bouwen op de plaatse waor now de darpskarke steet. Nao de [[2e wereldoorlog]] wodden disse karke helemaol restaureerd. Dinsper wodden in 1945 bi-jna helemaol verwoest, umdat het op de grenze van [[Nederland]] en [[Duutsland]] ligt. Samen met het darp [[Zoerik]] ([[Duuts]]: ''Suderwick'') in Duutsland vormt Dinsper in feite één darp. Op de Anholtseweg, Healweg en Keuperstroat ligt de landsgrenze. Zudelijk van disse straoten is Duutsland en noordelijk Nederland. In de [[1e wereldoorlog]] wodden disse straoten deur een hek in twee-en esplitst, zodat Duutse vluchtelingen het neutrale Nederlandse Dinsper niet in konnen. Vrogger is der in Dinsper völle esmokkeld. Een beeldengroep van een [[smokkelaar]] en een [[kommies]] op de grenze herinnert daor heden ten dage nog an. Tegenswoordigs is met de komst van de [[Europese Unie]] vri-je handel meugelijk tussen de lidstaten. De Dinspersen goat benzine tanken an de aoverkante van de straote en de Zoeriksen koopt hun koffie an de Nederlandse kante. In beide darpen wordt ut zelfde dialect epraot: achterhooks met een bitjen Duuts accent. Een bekend sprekwoord in den Achterhook is dan ok: ''"In Dinxpèr is allès annès, de sukèr te zute en de zalt te zalte"'' De vri-jwillige brandweer en de politie van beide darpen warkt heel nauw samen. Ut politiebureau an de Raodhuusstraot hef dan ok de woorden "Politie" en "Polizei" met de bi-jbeheurende emblemen van de Nederlandse en Duutse politie of den lufel staon. Agenten uut beide landen warkt in dit bureau. Dinsper hef daormet ut eerste internationale politiebureau.

[[Categorie:Achterhooks_artikel]]
[[Categorie:Gelderlaand]]

[[de:Dinxperlo]]
[[en:Dinxperlo]]
[[it:Dinxperlo]]
[[nl:Dinxperlo]]
