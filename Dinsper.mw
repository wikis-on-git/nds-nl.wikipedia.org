[[Ofbeelding:Karke_dinxper.jpg|thumb|Darpskarke in Dinsper]]
'''Dinsper''' of '''Dinxper''' ([[Nederlands]]: ''Dinxperlo'') is een darp in de previnsie [[Gelderland]] in [[Nederland]].

Tot 1 januari 2005 was Dinsper een zelfstandige [[gemiente (bestuur)|gemeente]] waor de [[buurtschap]] [[De Heurne (Aalten)|De Heurne]] ok onder viel. Met de gemeenteleke herindeling wodden Dinsper bi-j de gemeente [[Aalten]] evoegd, woar 95% van de Dinspersen echter tegen wazzen.

==[[Geschiedenis]]==
In 1260 wodden Dinsper veur ut eerste enuumd. An te nemmen dat al eeuwen veur dèn tied boerderi-jen waren ebouwd op de hoge grond van het darp naor het noordoosten. In de [[14e eeuw]] wodden Dinsper deel van de [[heerlekheid]] [[Breevoort]]. Umdat Dinsper vri-j welvarend was wodden ut in 1260 meugelek een parochiekarke te bouwen op de plaatse waor now de darpskarke steet. Nao de [[Tweede Wereldoorlog]] wodden disse [[Kaark (gebouw)|karke]] helemaol restaureerd. Dinsper wodden in 1945 bi-jna helemaol verwoest, umdat het op de grenze van [[Nederland]] en [[Duutsland]] ligt.

==Dinsper en Zoerik==
[[Ofbeelding:Nederlands-Duits politiebureau.jpg|thumb|upright|left|Neerlaands-Duuts politieburo]]
Samen met het darp [[Zoerik]] ([[Duuts]]: ''Suderwick'') in Duutsland vormt Dinsper in feite één darp. Op de Anholtseweg, Healweg en Keuperstroat ligt de landsgrenze. Zudelek van disse straoten is Duutsland en noordelek Nederland. In de [[1e wereldoorlog]] wodden disse straoten deur een hek in twee-en esplitst, zodat Duutse vluchtelingen het neutrale Nederlandse Dinsper niet in konnen. Vrogger is der in Dinsper völle esmokkeld. Een beeldengroep van een [[smokkelaar]] en een [[kommies]] op de grenze herinnert daor heden ten dage nog an.

Tegenswoordigs is met de komst van de [[Europese Unie]] vri-je handel meugelek tussen de lidstaten. De Dinspersen goat benzine tanken an de aoverkante van de straote en de Zoeriksen koopt hun koffie an de Nederlandse kante. In beide darpen wordt ut zelfde dialect epraot: [[achterhooks]] met een bitjen Duuts accent. Een bekend sprekwoord in den [[Achterhook]] is dan ok: ''"In Dinxpèr is allès annès, de sukèr te zute en de zalt te zalte"''.

De vri-jwillige brandweer en de politie van beide darpen warkt heel nauw samen. Ut politiebureau an de Raodhuusstraot hef dan ok de woorden "Politie" en "Polizei" met de bi-jbeheurende emblemen van de Nederlandse en Duutse politie op den lufel staon. Agenten uut beide landen warkt in dit bureau.

{{Aalten}}
{{Commonscat|Dinxperlo}}

[[Kattegerie:Achterhooks artikel]]
[[Kattegerie:Plaose in Gelderlaand]]

[[de:Dinxperlo]]
[[en:Dinxperlo]]
[[eo:Dinxperlo]]
[[fr:Dinxperlo]]
[[it:Dinxperlo]]
[[nl:Dinxperlo]]
