[[Bestaand:Jan-manschot.jpg|thumb|Jan Manschot]]
'''Jan Manschot''' ([[Lechtenvoorde]], [[21 september]] [[1947]] – [[Deutekem]], [[20 jannewaori]] [[2014]]), ok Brekken Jan Schampschot eneumd, is belangriek in de geskiedenisse van de popgroep [[Normaal]].

Samen met Bennie Jolink hef e in 1975 den anzet egevven tot t oprichten van de groep. Manschot ging drummen, hoowal e der op dat moment nog neet völle van kon.

Van t begin af an, op t popfestival van Lochem, had de groep völle sukses en ze wodden oaver t hele land bekend met t oetbrengen van eur eerste plaetjen [[Oerend Hard]].

Midden joaren tachtig verleet Manschot de groep.

Later (1989) vormen e met onder andere [[Ferdy Jolij]] de Achterhookstalige muziekgroep [[Boh Foi Toch]].

Ne andere bezetting woar-t e in spöllen was [[Bakkerij Manschot]].

In t veurjaor van 2013 worden der tumors bi'j um konstateerd, en begin 2014 is e oet de tied ekommen.

{{DEFAULTSORT:Manschot, Jan}}
[[Kategorie:Achterhooks artikel]]
[[Kategorie:Muzikaant oet den Achterhook]]
[[Kategorie:Drummer]]
