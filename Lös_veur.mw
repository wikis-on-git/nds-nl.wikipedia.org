'''''Lös veur''''', ondertitel: ''Literair magazine uit het oosten'', is een tiedschrift veur literaire schrieverije in 't [[Nedersaksisch]] en [[Nederlaands]], waorvan 't nulnummer end 2021 uutkwaamp. 't Is uuteprakkezeerd deur de [[Riesn|Riessense]] schriever [[Gerrit Dannenberg]] mit vief aandern.

''Lös veur'' kump voort uut de literaire bezigheden van wat schrievers in de ''[[Niejen Bodbreef]]'' van de [[Kreenk vuur de Twentse Sproak]]. Een wiedere anleiding veur 't opzetten van een ampart literair tiedschrift was Riessender [[Martin ter Denge]] zien gastredacteurschop van Drèents letterkundig tiedschrift ''[[Roet (tiedschrift)|Roet]]'' (harfst 2021, 'Themanummer Nedersaksisch oet Overiessel').

De titel van 't neie blad kump van wat schriever [[Gerrit Kraa]] ies zee aover een verhaal det e naor Dannenberg stuurde: "Voor publicatie of het lösse veur", oftewal 't lösse heerdvuur. Dannenberg mus daorbij dèenken an [[Herman Finkers]] zie boek ''Verhalen voor in het haardvuur''.

In 't nulnummer van ''Lös veur'' (jaorgaank 1, winter 2021-2022) bint bijdrages te vienden van Arie Jansen, Jan Slofstra, Gerrit Kraa, Martin ter Denge, Gerrit Beunk en Gerrit Dannenberg.

==Uutgaonde verwiezing==
*[https://www.tubantia.nl/rijssen-holten/twentse-streektaalschrijvers-presenteren-nieuw-magazine-los-veur~ab686920/?referrer=https%3A%2F%2Fwww.google.com%2F Tubantia: ''Twentse streektaalschrijvers presenteren nieuw magazine: Lös Veur''], deur Hans Brok, 29 december 2021

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Nedersaksies tiedschrift]]
[[Kategorie:Nedersaksiese schrieveri'je]]
[[Kategorie:Riesn-Hooltn (Tweante)]]
