'''De Hoeve''' is een klein dörp dat tussen [[Wolvege]] en [[Noordwoolde]] inleit, in de gemiente [[Weststellingwarf]] ([[Frieslaand]]). 

De Hoeve leit in een laandelik gebied in 2005 wodt et antal inwoners steld op 444. De Hoeve is nog niet zoe'n oold dörp. Et wodde veur et eerst bi'j heur naeme nuumd in [[1938]]. Op een kaort van [[1646]] was et gebied allienig nog mar [[heed (vegetasie)|heide]]. Niet laang daornao wodden d'r an de Noordwoolderweg twie [[boerderi'j]]en bouwd, de ''Oosterhoeve'' en de ''Westerhoeve''. Op een kaort van Grietman Willem Van Haren uut [[1698]] bin beide boerderi'jen te zien. De boerderi'jen en et gebied rond de boerderi'jen wodden ok wel ''Vinkegehoeve'' en ''Steggerdehoeve'' nuumd. Dit is omdat de respektievelike boerderi'jen dicht in de buurt van [[Vinkege]] en [[Steggerde]] laggen. De Westerhoeve lag in et westen van de Noordwoolderveert en de Oosterhoeve lag an een meer in et oosten van de Noordwoolderveert. De arbeiders die op 'e Ooster- en Westerhoeve warkten bouwden heur woninkies in de greiden aachter de boerderi'jen. Laeter kwammen d'r almar meer husies bi'j, die saemen twie kleine dörpies vormden. Pas in 1938 ontston et hudige De Hoeve deur saemenvoeging van disse buurtschoppen.

{{Weststellingwarf}}

[[Kategorie:Stellingwarfs artikel]]
[[Kategorie:Stellingwarven]]
