{{Medisk artikel}}
[[Ofbeelding:Ströhen_Moormatschbecken.jpg|thumb|right|Een plekkien in 't vene in [[Deefholt]], Nedersaksen det inericht is veur ''Wassertreten'', een deur [[Sebastian Kneipp]] uuteprakkezeerde vörm van hydrotherapie]]
'''Hydrotherapie''' (uut 't [[Grieks]] ''ύδρο-'' (idro-), water-, en ''θεραπεία'' (therapeía), 't genezen) oftewal watergeneeskunde, is 't systematische gebruuk van [[woater|water]] veur de behandeling van gezondheidsklachten of um klachten veur te wezen. Allewal watertherapie terogggiet op klassieke tieden, wördden 't in de 19de ieuw uutewarkt as basisbestaanddiel van de [[netuurgeneeskunde]], een takke van de [[alternatieve geneeswieze|alternatieve geneeswiezen]].

Hydrotherapie mak gebruuk van de temperatuur en drok van 't water, en van zowal vluiend water as ies en daamp. Onder de soortementen behandeling vaalt wassen, inwikkeln mit natte doeken, water gieten, baden mit of zonder toevoegings an 't water, en 't hietelochtbad (de [[sauna]]). In [[Duutslaand]] bint ze drok op de [[Kneippkuur]], een vörm van hydrotherapie die uuteprakkezeerd wördden deur de Beierse priester [[Sebastian Kneipp]] (1821-1897). De bekendste bestanddielen daorvan bint 't ''Wassertreten'', ofwal mit tussenpozen deur kold water stappen, en de ''Kneippgüsse'', behaandeling mit waterstraolen mit lege drok.

Hydrotherapie hef raakvlakken mit de [[balneologie]], een vörm van therapie die um baden dreit.

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Geneeskunde]]
