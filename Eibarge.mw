'''Eibarge''' ([[Nederlands]]: ''Eibergen'') is een stad in de gemeente [[Berkelland]] in de [[Nederland]]se previnsie [[Gelderland]].

Eibarge was tot de gemeentelijke herindeling op 1 januari 2005 een eigen gemeente. De stad ligt an ut rivierken de [[Berkel]], woar de ni-je gemeente [[Berkelland]] noar enuumd is. Ut hef umsgeveer 12.000 inwoners. Eibarge wördt deurgeneden deur de [[N18]], de weg dèn vanaf [[Vasseveld]] noar [[Eanske]] löp. ok wal de [[Twenteroute]] enuumd. Dit is de meeste Eibargenaren een deurn in ut oog. In 2003 is der deur de previnsie [[Gelderland]] geld reserveerd veur een rondweg um Eibarge, moar tot op heden is dèn der nog niet ekommen.

Eibarge wordt in 1188 enuumd as de zelfstandige parochie Ecberghe. Ut heurden toen an de [[heerlijkheid]] [[Borklo]]. In de [[15e eeuw]] kreeg de plaatse stadsrechten. Een volledige stad is Eibarge nooit ewodden, umdat rechtspraak bi-j de heer van Borklo bleef.

[[Categorie:Achterhooks_artikel]]
[[Categorie:Gelderlaand]]

[[de:Eibergen]]
[[en:Eibergen]]
[[nl:Eibergen]]
