{{wiu}}

'''Flamenco''' is een [[Spanje|Spaanse]] meziekstiel mit krachtige, ritmische ondertonen, bestaond uut zang (''cante''), haandklappen (''palmas'') en gitaarspul (''toque''), en vake uutevoerd mit krachtige, sierlijke daanseri'je (''baile'') die deur rieke haand- en voetbewegings ekenmarkt wördt. 't Doorvulen van dizze meziekstiel nuumt ze ''duende''.

==Ontstaon==
De flamenco hef een ingewikkelde muzikale en culturele tresidie. Allewal de stiel wördt eziene as onderdiel van de Spaanse cultuur in 't algemien, kump e oorspronkelijk weg uut de zudelijke regio [[Andalusië]]. Mar ok wiedere dielen van Spanje, in 't bezunder [[Extremadura]] en [[Murcia (regio)|Murcia]] hebt bi'jedreugen an de ontwikkeling van verscheiden flamencovörms. Een slim antal beroemde flamencokunstenaars komt uut aandere kontreien as Andalusië.

Hoe as de flamenco ontstaon is, is niet krek dudelk, mar algemien bint ze 't mit menare iens det de kunst is op-ekomen uut de unieke wisselwarking van autochtoon Andalusische, [[islam|islamitische]], [[jodendom|sefardische]] en [[Roma (volk)|zegeunerculturen]] die as in Andalusië bestunden veur en nao de [[Reconquista (Spanje)|Reconquista]], de heroavering van 't laand deur 't christenvolk op de [[Moren]]. Veur de vörming van partie flamencostielen hef ok [[Latiens-Amerika]]anse, en veural [[Cuba]]anse, meziek van ienvloed ewest.

De flamenco gruiden in Andalusië as een apatte subcultuur, eerst econcentreerd in de pervincies [[Sevilla (pervincie)|Sevilla]], [[Cádiz (pervincie)|Cádiz]] en een diel van [[Málaga (pervincie)|Málaga]]; de streek die bekendstiet as ''Baja Andalucía'' (Leeg Andalusië). Al rap verspreidden hum de stiel deur de rest van de regio en verwarkten lekaole volksmeziekvörms. Mit det ze wiederop ok drokker wördden op flamenco, hebt ok aandere lokaole Spaanse meziektredisies (zoas de treditionele [[Kastilië (historische regio)|Kastiliaanse]] meziek) de flamenco beïnvloed en bint op heur beurte zölf beïnvloed.

[[Kattegerie:Drèents_artikel]
[[Kattegerie:meziekgenre]]

[[ca:Música flamenca]]
[[cs:Flamenco]]
[[da:Flamenco]]
[[de:Flamenco]]
[[et:Flamenko]]
[[es:Flamenco (música y danza)]]
[[eo:Flamenko]]
[[fa:فلامنکو]]
[[fr:Flamenco]]
[[fur:Flamenco]]
[[gl:Música flamenca]]
[[it:Flamenco]]
[[he:פלמנקו]]
[[hu:Flamenco]]
[[nl:Flamenco]]
[[ja:フラメンコ]]
[[no:Flamenco]]
[[pl:Flamenco]]
[[pt:Flamenco]]
[[rmy:Flamenko]]
[[qu:Flamenco]]
[[ru:Фламенко]]
[[simple:Flamenco]]
[[sk:Flamenco]]
[[fi:Flamenco]]
[[sv:Flamenco]]
[[tr:Flamenko]]
[[wa:Flamenco]]
[[zh:弗拉明戈]]
