[[Ofbeelding:Paco de Lucía 4.jpg|thumb|De ''tocaor'' Paco de Lucía]]
'''Flamenco''' is een [[Spanje|Spaanse]] [[meziek]]stiel mit krachtige, ritmische ondertonen, bestaond uut zang (''cante''), haandklappen (''palmas'') en gitaarspul (''toque''), en vake uutevoerd mit daans (''baile'') die deur rieke naarm-, haand- en voetbewegings ekenmarkt wördt. De diepe emotionele belèving van dizze meziekstiel nuumt ze ''duende''.

==Stielen en elementen==
[[Ofbeelding:Belen maya.jpg|thumb|300pbx|De ''bailaora'' Belén Maya (studio-foto deur Gilles Larrain, 2001)]]
In de flamenco-zang onderskeidt ze de ''cante jondo'' (diepe zang), ''cante intermedio'' of ''cante flamenco'', en ''cante chico'' (lichte zang). De eerste daorvan mut de oldste wèden, is technisch 't miest complex en is 't zwaorst van thema (starven, piene, twiefel). De cante intermedio hef elementen van wiedere Spaanse stielen, veural van de [[fandango]]. De cante chico hef een ienvoldiger ritme mar vrag daorumme nog wal technisch vermogen; thema's bint wille, liefde, lachen, 't laandlèven. Binnen dizze drei stielen onderskeidt ze een hiele bulte vörms, zoas de serieuze ''soleares'', de lichte ''alegrías'' en ''bulerías'', de ''alboreás'' veur brulften, de ''rumbas gitanas'' en ''colombianas'' mit Latiens-Amerikaanse ienvloed, de ''martinetes'' oaver 't thema van de vervolgde butenstaonder, enzowieder.

Vanof de tweide helfte van de negentiende eeuw wördden de zang miest begeleid deur gitaar, de ''palo seco'' (dreuge stok, daoras ze 't ritme mit tikten op de vloere) en daans. De zanger (''cantaor'') zingt oaver zien eigen gevulens, vake in de rolle van de maotskoppelijke butenstaonder. De daanser (''bailaor<small>(</small>a<small>)</small>'') vertolkt dizze vertellige mit beweginge van de naarms (''braceo''), 't boavenlief, de haanden en vingers (''florea''), de voeten (''zapateado'') en de hielen (''taconeo''). 't Daansense manvolk dut miestentied 't fiene voetenwaark, intied det de vrouwlu - die as miestal een jurk mit plooien draagt - veural de haanden en 't boavenlief beweegt. De gitarist (''tocaor'') gef 't ritme an (''compás'').

==Ontstaon==
De flamenco hef een ingewikkelde muzikale en culturele treditie. Allewal de stiel wördt eziene as onderdiel van de Spaanse cultuur in 't algemien, kump e oorspronkelijk weg uut de zudelijke [[autonome gemienskoppen van Spanje|regio]] [[Andalusië]]. De meziek wördt 't miest in verbaand ebrocht mit de ''gitanos'', de [[Roma (volk)|zegeuners]] die as daor woont. Dizze mèensen bint tussen de [[9e eeuw|9e]] en [[14e eeuw]] oaver ekommen uut [[Rajasthan]] in noordwest-[[India]] en hebt instrumenten zoas de [[tamboerien]], [[belle]]n en holten [[castagnetten]] en een bulte liederen en daansen mitebrocht.

Hoe as de flamenco krek ontstaon is, is niet dudelijk, mar oaver 't algemien bint ze 't mit menare iens det de kunst is op-ekomen uut de unieke wisselwarking van autochtoon Andalusische, [[Moren|islamitische]], [[Sefardische Jeuden|sefardische]] en [[Roma (volk)|zegeunerculturen]] die as in Andalusië bestunden veur en nao de [[Reconquista (Spanje)|Reconquista]], de heroavering van 't laand deur 't christenvolk op de [[Moren]]. Ok wiedere dielen van Spanje, in 't bezunder [[Extremadura]] en [[Murcia (regio)|Murcia]] hebt bi'jedreugen an de ontwikkeling van verskeiden flamencovörms.

De flamenco gruuiden in Andalusië as een apatte subcultuur, eerst econcentreerd in de pervincies [[Sevilla (pervincie)|Sevilla]], [[Cádiz (pervincie)|Cádiz]] en een diel van [[Málaga (pervincie)|Málaga]]; de streek die bekendstiet as ''Baja Andalucía'' (Leeg Andalusië). Al rap verspreidden hum de stiel deur de rest van de regio en verwarkten lokale volksmeziekvörms.

't Gebrek an dudelkheid oaver 't begun van de flamenco kan kommen deur 't gebrek an prestige die as dizze kunstvörm van de legere rangen van de Andalusische gemienskop indertied har. De Moren, Jeuden en zegeuners bint allemaole vervolgd. De meziek zollen ze ok mondeling hebben deuregeven, in stee van d'r oaver te skrieven. De wetenskoppelijke bestudering van de flamenco kwam pas late op gaank. Van 't woord ''flamenco'' zölf weet ze ok niet zeker waor of 't wegkump.

==Popularisering==
't Golden tiedpark van de flamenco ziet ze miestal as de periode zo tussen 1780 en 1845. Doendertied was de zang 't veurnaamste onderdiel van de flamenco. Vanof de tweide helfte van de [[19e eeuw]] wördden d'r een bulte ''café cantante'' lös edaone in plaatsen as [[Granada]], [[Córdoba]] en [[Sevilla]], daoras de flamenco mit zien verskillende stielen eformaliseerd wördden en een grotere naodrok op de instrumenten en daans kwaamp te liggen. In de vrogge [[20e eeuw]] propageerden intellectuelen as [[Federico García Lorca]] en [[Manuel de Falla]] 't weerummekeren naor de meer oorspronkelijke, 'primitieve' vörm van flamenco, veural naor de ''[[cante jondo]]'' (diepe zang), die as ze as de mieste serieuze vörm van flamencozang ziet. In de leste paar decennia van de 20e eeuw hebt ze de flamenco ok betrökken bi'j de algemiene trend richting 't vermengen van muzikale stielen.

Mit det ze wiederop ok drokker wördden op flamenco, hebt aandere lokale Spaanse meziektredisies (zoas de treditionele [[Kastilië (historische regio)|Kastiliaanse]] meziek) de flamenco beïnvloed en bint op heur beurte zölf beïnvloed. Een bulte beroemde flamenco-artiesten koomt vandage uut aandere kontreien as Andalusië. [[Medrid]] is een belangriek centrum veur de meziek. Veur de vörming van partie flamencostielen hef ok [[Latiens-Amerika]]anse, en veural [[Cuba]]anse, meziek van ienvloed ewest.

==Artiesten==
Een köppel grote twintigste-eeuwse flamenco-artisten bint La Argentina (Antonia Mercé), Vicente Escudero, Carmen Amaya, La Argentinita (Encarnación López), José Greco en Pilar López, èvenas de groepen van Antonio en Rosario (Antonio Ruiz Soler en Rosario Florencia Pérez Podilla) en Ximénez-Vargas (Roberto Ximénez en Manolo Vargas). Een verni'jende warking harren Antonio Gades (die as in samenwarking mit regisseur Carlos Saura de flamenco an een internationaol publiek toonden), Christina Hoyos, José Greco II en Lola Greco. Een köppel kunstenaors van dizze tied bint Eva la Yerbabuena, Joaquín Cortés, Antonio Canales, Belén Maya en Juana Amaya.

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents_artikel]]
[[Kattegerie:Meziekstiel]]

[[an:Flamenco]]
[[ar:فلامنكو (موسيقى)]]
[[bg:Фламенко]]
[[ca:Flamenc (música)]]
[[cs:Flamenco]]
[[da:Flamenco]]
[[de:Flamenco]]
[[el:Φλαμένκο]]
[[en:Flamenco]]
[[eo:Flamenko]]
[[es:Flamenco]]
[[et:Flamenko]]
[[eu:Flamenko]]
[[fa:فلامنکو]]
[[fi:Flamenco]]
[[fr:Flamenco]]
[[fur:Flamenco]]
[[gl:Música flamenca]]
[[he:פלמנקו]]
[[hr:Flamenco]]
[[hu:Flamenco]]
[[is:Flamenco]]
[[it:Flamenco]]
[[ja:フラメンコ]]
[[jv:Flamenco]]
[[ko:플라멩코]]
[[la:Flamencum]]
[[lt:Flamenko]]
[[nl:Flamenco]]
[[no:Flamenco]]
[[pl:Flamenco]]
[[pt:Flamenco]]
[[qu:Flamenco]]
[[rmy:Flamenko]]
[[ro:Flamenco]]
[[ru:Фламенко]]
[[scn:Flamencu]]
[[simple:Flamenco]]
[[sk:Flamenco]]
[[sv:Flamenco]]
[[ta:பிளமேன்கோ]]
[[tr:Flamenko]]
[[uk:Фламенко]]
[[wa:Flamenco]]
[[war:Flamenco]]
[[zh:弗拉明戈]]
