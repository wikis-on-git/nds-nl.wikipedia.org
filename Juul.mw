[[Bestaand:Chambers Yule Log.png|thumb|250px|'t Joelblok wördt deur keerls uut 't woald ehaald, de frauwe van 't huus (of dochter) stek 't blok an met hoaltskool van 't joelblok van 't veurige joar, 1832]]
't '''Joelfeest''', of '''Twalf Nächte''', is 't [[Germanen|Germaanse]] [[zunnewende]]feest. 't Duurt twalf däge, woarvan d'n körtsen dag in 't joar, in oenze [[gregoriaanse kelender|gregoriaanse kelenderrekkenen]] [[21 desember]], 't belangrieksten is. Vake wördden der joelvuren an estökken.

== Tied van 't joeln ==
't Joelfeest is aait 't belangriekste feest van de Germanen ewest en 't meest betekkenisvolsten. 't Göngen dat de twalf nächte van 'n Joeltied dat alle negene weerlden van 't Germaanse heelal met mekare in anraking kwaam. 't Joelfeest was doarbi-j dan ok 'n best feest woar 't volk bliede möchten ween. De helen Sibbe (stam) vierden dit saam as 'n hechte noaberskap. 'n Feest umdat luu wössen dat de zunne de dusteren däge verdriewen zol en dat in 't Joarwiel weer 'n goede dreie kump. 't Is nie vrömd dat 't Joelfeest 'n belangriekste feest op 't joar is, ze wössen dat ze de kolden en dusteren däge van den winter mossen deurstoane umme op den meniere 'n ni-j joar te kriegen woarop de warme zunne helder weer skienen zol.

Tradisioneel duurden n Joeltied 12 nächte, begönnenden met de langsten en dustersten nacht van 't joar:, Midwinter. Op dissen tied stiet 't Joarwiel stille. Eaglik is 't oale joar dus al veurlanges egaone en wachtten men twalf dusteren däge of, tötdat 't Wiel weer begönnen te dreien, wenneer der 'n ni-j joar ekommen is. 

===Midwinternacht===
Den machtigsten nacht van n Joeltied was de Midwinternacht, de langsten nacht van 't joar, zölf. Tiedens disseb nacht kwaam alle geisten (van de veuroalders) vri-j. Alle niet-aardse wezens dwalen dan ’s nachtens de rondte in. Tiedens dissen tied bint de meansen 't brekbaarsten. 't Woord “Joel” ("Yule" in Engels) zölf is oerold en zol "wiel" betekkenen; of zölfs "tied van vreugde", "joardreiend", "tied van offer", of messchiene "blinde (donkeren) tied". Ie waren verstaandig umme tiedens dissen nacht better nie allinnig thuus te ween. Luu konnen zomar opiens bezuuk van, beveurbeeld, tröllen kriegen en dan nog op 't beste geval de doden.

===De Wilde Jacht===
Deur den winter hen, mar bi-jnoa aaltied tiedens den twalf Joelnächte, verschennen [[Wodan|Woden]] met zienen leger van de Doden, op de [[Wilde Jacht]]. 
De doden wukke metdeun an de Wilde Jacht waren zowel keerls, vrouwluu en kinders, denne waren bi-jnoa aaltied gewelddoadig an heur eande kommen ('störven in de stried'). Manks wördden de kiekers noar 't taffereel met-ezeugen in de Jacht en mossen dan vake joaren metdoe. De Wilde Jacht jeug op dn wölf [[Fenrir]] (betekkend: 'Vretter') din de zunne verslön woardeur dr nacht kwaam. 

Vake göngen luu 't kebaal van de stoet noa spöllen deur onder aander 't ossenhoornbloazen (noe gebruukt as 'n [[Mirreweenterhoorn|Midwinterhoorn]]), umme zo heur steun an de jagers te betugen en de Wilde Jacht te verstarken.

Disse doden zollen ooit de leste stried tegen 't kwoad mossen vechten, de [[Ragnarök]] (eandtied). As men tiedens dissen tied 'n bezuuk kriegen zol van Woden met zienen Wilde Jacht en de deure was eslötten, konnen men op kommend oongluk wachten. 'n Bezuuk mos gien onheil betekkenen. Nen stuk grond woarop de Wilde Jacht haren elaand was goed vruchtbaar ewördden. Men zetten dan ok gescheanken in den vörme van etten en draank veur heur kloar. Den grönde woaroaver zi-j vleugen waren vruchtbaarder en de oogsten better. De doden wukke Woden anvoerd kriegt in dissen tied de kaanse umme heur Sibben te bezuuken en heur geluk en zegen te bezörgen.

===Fri-j===
Ok den Germaansen god [[Frey|Fri-j]] was nen belangrieken god tiedens den winters, hum reupen meansen an umdat zi-j zo rap meuglik 't wollen hemmen dat den winter langesbi-j göngen. Worumme-as 'e den god van de zunne en de blui is wördden 'e dorumme nen völle vereerden god bi-j de Germanen]]). [[Derk met den beer]] Herinnert nog an dissen god, wök zich aait op zien eaverzwien verplaatsen.

=='t Votkommen van 't feest==
't [[Haraldskvædi]] wökke rond 900 onstaone is, is 't ienige [[skalden|skaldenriem]] van veur 1100 waorop 't Joelfeest enuump wörd. De dichter stelden 't Joelfeest dat op 't laand evierd wördden tegenover 't "Joeldrinken" van de zeekriegers. In stanza 6 van 't lied lödt 't:

''De könning wil 't Joel buten (op zee) drinken en 't Spel van Fri'j begönnen.''

De uitdrökking Joeldrinken beduudt derop dat 't drinken 'n blangriek gaanksween van 't feest vörmen, 'tgiene op 'n benevveling wes, die geliek-an was an oalere kultussen. De dichter vermeldt ok hiermet Freys leikr, " 't Spel van Fri'j". Fri'j was 'n vruchtbaarheidsgod. Luu kan der dus in elk geval van uutgaone dat 't feest met vroggere vruchtbaarheidsriten epaord göngen die geliek-an waren an de Fri'jkultus, waor ok latere brönnen 't over hebt.

Ok op de Sagen wökke göngen van veuroalden is hier en daor sprake van Joel. Maa in dit tiedsbereik is zeker al mooglike beïnvluuding anwezig vanuut de kerstening en de daormet epaord gaonde kristlike feestenkelender. De offerritueelen die deur [[Snorri Sturluson]] en aanderen wörren of-eskilderen wörren nie as authentiek beschouwd. Maa de belöfte die luu met 'n haande op 'n evverzwien oflegden dat daornao dan an Fri'j offerd wörren, schent wel 'n veurkristlik element te ween, ok al is de overlevvering dervan aorig late in de tied bi'j oons an-ekommen.

'n Bettie körter bi'j oons tied steunt luu veural op Snorri Sturluson, die drieë veurkristlike jaorfeesten van de noorlingen nuump: iene bi'j de angaon van de winter, ien tweede rond midwinter en ien derden op de zommer, waorschienlik bi'j 't angaon dervan. 


{{Dialekt|sdz|[[Vechte|'t Vechtdal]]|ANS}}

[[Kategorie:Germaanse mythologie]]
[[Kategorie:Feest]]
