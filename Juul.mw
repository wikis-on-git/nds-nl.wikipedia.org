[[Bestaand:Chambers Yule Log.png|thumb|250px|'t Joelblok wördt deur keerls uut 't woald ehaald, de frauwe van 't huus (of dochter) stek 't blok an met hoaltskool van 't joelblok van 't veurige joar, 1832]]
't '''Joelfeest''' is 't [[Germanen|Germaansen]] [[zunnewende]]feest. 't Duurt twaalf daangen, woarvan 'n körtsen dag op 't joar, in oonze [[gregoriaanse kelender|gregoriaanse kelenderrekkenen]] [[21 desember]], de belangrieksten is. Vake wörn der joelvuren ontsteuken.

== Tied van 't joeln ==
't Joelfeest is aait 't belangrieksten feest ewest van de Germanen en 't meest betekkenisvolsten. 't Göngen dat de dertiene nachten van 'n Joeltied dat alle neengen weerlden van 't Germaansen heelal met mekare in anraking kwammen. Zo was rond disse tied 't nie vrömd opkieken as der verskillende wezens uut verskillende weerlden bi'j oew op bezuuk kwammen. Insgeliek kwammen de Dojen bi'j de meansen op [[Eerde|Midgaard]] op bezuuk. Luu können ok bezuuk van Alfen of Tröllen kriengen. 't Joelfeest was daorbi'j dan ok 'n best feest waor bliedskap in 't midden stön. De helen Sibbe vierden dit saam as 'n hechte naoberskap. 'n Feest umdat men wös dat de Zunne de duustere daangen verdriewem zol en dat in 't Jaorwiel weer 'n goejen dreaie kump. 't Is nie vrömd dat 't Joelfeest 'n belangrieksten feest op 't jaor is, ze wössen dat ze de koale en duustere daangen van de Winter mossen deurstaone umme op die meniere 'n ni'j jaor kriengen magt waorin de warme Zunne helder weer skienen zol.

Tradisjoneel duurden 'n Joeltied dertiene nachten, begönnenden met de laankste en duusterste nacht van 't jaor:, Midwinter. Op disse tied stiet 't Jaorwiel stille. Eaglik is 't oale jaor dus al veurlaanks egaone en wachtten men 12 duustere daangen of, tötdat 't Wiel weer begönnen te dreaien, wenneer der 'n ni'j jaor ekommen is. Eaglik is 'n Joeltied, de tied tussen tweeë jaoren in. Tussen de eerste zunsondergaank en de leste zunsopkumps van 'n Joeltied können oongveer aals gebeuren deurdat de neengen weerldn zo kört bi'j mekare kwammen.

===Midwinternacht===
De machtigsten nacht van 'n Joeltied was de Midwinternacht, de laankste nacht van 't jaor, zölf. Tiedens disse nacht kwammen alle Geesten (van de veuroalden) vri'j. Alle niet-aardse wezens dwaolden dan ’s nachts de rondte in. Tiedens disse tied bint de meansen 't brekbaarsten. 't Woord “Joel” ("Yule" in Engels) zölf is oeroald en zol "wiel" betekkenen; of zölfs "tied van vreugde", "jaordreaiend", "tied van offer", of messchiene "blinde (dönkere) tied". Di-s de nacht waorop 't Joelblok ebraand zollen mutten wörn in 'n vuur dat dertiene heilige nachten laank zol braanden mutten. Di-s de nacht waor tiedens de heiligste belöften ezweuren wörn. 't Was verstaandig um tiedens disse nacht better nie allinnig thuus te ween. Zi'j können zomar iniens bezuuk van beveurbeeld Tröllen kriengen können en dan nog in 't besten geval de Dojen.

===De Wilde Jacht===
Deur de winter hen, mar bi'jna aait tiedens de twaalf Joelnachten, verskennen [[Wodan|Woden]] met ziene leger van de Dojen, op de [[Wilde Jacht]]. 
De Dojen wökke metdeun an de Wilde Jacht warren zowel keerls, frauwen as kinders, denne bi'jna aait gewelddaodig an eer eande ekommen bint. Manks wörn de loerders van 't taffereel met-ezeungen in de Jacht en mossen dan vake jaoren metdoew. De Wilde Jacht jeug op 'n wölf [[Fenrir]] den de zunne verslön waordeur de nacht kwammen. 
Vake göngen luu 't kebaal van de stoet nao speulen deur onder aander 't ossnhoornblaosen (noe gebruukt as 'n [[Mirreweenterhoorn|Midwinterhoorn]]), umme zo eer steun an de jagers te betoengen en de Wilde Jacht te verstarken, mar bi'jna aait zöch men beskarming, umdat 't ziene van de Wilde Jacht oongluk brengen zol veur de loerders naor 't taffereel. 
Disse Dojen zollen ooit de leste stried teengen 't Kwaod mossen vechten, de [[Ragnarök]] (eandtied). As men tiedens disse tied 'n bezuuk kriengen zol van Woden met zien Wilde Jacht en de deure was esleuten, können men op kommend oongluk verwachten. 'n Bezuuk mos gien onheil betekkenen. 'n Stuk grond waorop de Wilde Jacht haren elaand was machtig vruchtbaar wörn. Men zetten dan ok gescheanken in de vörme van etten en draank veur eer klaor. De gronden waorover zi'j vleungen warren vruchtbaarder en de oogsten better. De Dojen wökke Woden anvoerd kriegt in disse tied de kaanse umme eer Sibben te bezuuken en eer geluk en zeengen te bezörngen.

===Fri'j===
Ok de Germaansen god [[Frey|Fri'j]] was 'n blangrieke god tiedens de winters, hum reupen meansen an umdat zi'j zo rap mooglik 't wollen hemmen dat de winter laanksbi'j göngen. Worumme as he de god van de zunne en de bleui is wörn he dorumme 'n völle vereerde god bi'j de Germanen (zien zuster hietten [[Freya|Fri'ja]], wökken 'n godinne is van de bleui, liefde en 't vernemstige. Zi'j wöd ok wel geliek-ezet an de Saksiese godinne [[Ostara]], en wöd ok an-ereupen tiedns Lente en [[Midzommer]]). 
't Göngen bi'j 't Joelfeest der umme de kwaode krachten uut de netuur, de plaanten en de weerld te jaangen, umme zo de zunne teveurskien te halen en 't laand weer te können verbouwen (en dus te overleemen).

=='t Votkommen van 't feest==
't [[Haraldskvædi]] wökke rond 900 onstaone is, is 't ienigen [[skalden|skaldnriem]] van veur 1100 waorop 't Joelfeest enuump wöd. De dichter stellen 't Joelfeest dat op 't laand evierd wörn teengenover 't "Joeldrinken" van de zeekriegers. In stanza 6 van 't lied lödt 't:

''De könning wil 't Joel buten (op zee) drinken en 't Spel van Fri'j begönnen.''

De uitdrökking Joeldrinken beduudt derop dat 't drinken 'n blangriek gaanksween van 't feest vörmen, 'tgiene op 'n benevveling wes, den geliek-an was an oalere kultussen. De dichter vermeldt ok hiermet Freys leikr, " 't Spel van Fri'j". Fri'j was 'n vruchtbaarheidsgod. Men kan der dus in elk geval van uutgaone dat 't feest met vroggere vruchtbaarheidsriten epaord göngen den geliek-an warren an de Fri'jkultus, waor ok latere brönnen 't over hebt.

Ok op de Sagen wök göngen van veuroalden is hier en daor sprake van Joel. Mar in dit tiedsbereik is zeker al mooglike beïnvluuding anwezig vanuut de kerstening en de daormet epaord gaonde kristlike feestenkelender. De offerritueelen den deur [[Snorri Sturluson]] en aanderen wörn of-eskilderen wörn nie as authentiek beschouwd. Mar de belöfte die luu met 'n haande op 'n evverzwien oflegden dat daornao dan an Fri'j offerd wörn, schent wel 'n veurkristlik element te ween, ok al is de overlevvering dervan aorig late in de tied bi'j oans an-ekommen.

'n Bettie körter bi'j oans tied steunt luu veural op Snorri Sturluson, die drieë veurkristlike jaorfeesten van de noorlingen nuump: iene bi'j de angaon van de winter, ien tweede rond midwinter en ien derden in de zommer, waorskienlik bi'j de angaon dervan. 


{{Dialekt|sdz|[[Vechte|'t Vechtdal]]|ANS}}

[[Kategorie:Germaanse mythologie]]
[[Kategorie:Feest]]
