[[Bestaand:Chambers Yule Log.png|thumb|250px|'t Joelblok wördt deur keerls uut 't woald ehaald, de frauwe van 't huus (of dochter) stek 't blok an met hoaltskool van 't joelblok van 't veurige joar, 1832]]
't '''Joelfeest''' is 't [[Germanen|Germaansen]] [[zunnewende]]feest. 't Duurt twaalf daangn, woarvan 'n körtsn dag op 't joar, in oanze [[gregoriaanse kelender|gregorioanse kelenderrekkenen]] [[21 desember]], de belangriekstn is. Vake wörn der joelvuren ontsteukn.

== Tied van 't joeln ==
Van alle feestn van de Germaann is 't Joelfeest aait 't belangriekstn west en 't meest betekenisvolsten. Tiedns de dertiene aomdn van de Joeltied kwammn alle neengn weerldn van 't Germaansn heelal met mekare in anraking. Zo was 't mooglik dat verskillnde weezns uut verskillnde weerldn op bezuuk kwammn. Zo kwammn de Doojn bi'j de meansn op [[Eerde|Midgaard]] op bezuuk. Men könn ok bezuuk van Alfn of Trölln kriengn. 't Joelfeest was 'n best feest waor bliedskap in 't middn stön. De heeln Sibbe vierdn dit saam as 'n hechte naoberskap. 'n Feest umdat men wös dat de Zunne de duustere daangn zol overwinn en dat d'r 'n goejn richting kump in 't Jaorwiel. Nie toevallg is 't Joelfeest 't belangriekstn feest op 't jaor, men wös dat men de koale en duustere daangn van de Winter mos deurstaone umme op die meniere 'n ni'j jaor magt kriengn waorin de warme Zunne helder wear skienn zol.

Tradisjoneel duurdn 't Joeltied dertiene nachtn, begönnenden met de laankste en duusterste nacht van 't jaor:, Midwinter. Op disse tied stiet 't Jaorwiel stille. Eaglik is 't oale jaor dus al veurlaanks egaone en wachttn men 12 duustere daangn of, tötdat 't Wiel wear begönnen te dreain, wenneer d'r 'n ni'j jaor ekommen is. Eaglik is 't Joeltied, de tied tussn tweeë jaorn in. Tussn de eerste zunsondergaank en de leste zunsopkumps van 'n Joeltied könn oongveer aals gebeurn deurdat de neengn weerldn zo kört bi'j mekare kwammen.

===Midwinternacht===
De machtigstn nacht van 'n Joeltied was de Midwinternacht, de laankste nacht van 't jaar, zölf. Tiedns disse nacht kwammen alle Geestn (van de veuroaldn) vri'j. Alle niet-aardse weezns dwaoldn dan ’s nachts de rondte in. Tiedns disse tied bint de meansn 't kwetsbaarst. 't Woord “Joel” ("Yule" in Engels) zölf is oeroald en zol "wiel" betekkenen; of zölfs "tied van vreugde", "jaordreaind", "tied van offer", of messchiene "blinde (dönkere) tied". Di-s de nacht waorop 't Joelblok ebraand zolln muttn wörn in 'n vuur dat dertiene heilige nachtn laank zol braandn muttn. Di-s de nacht waor tiedns de heiligste belöftn wörn ezweurn. 't Was verstaandig um tiedns disse nacht nie allinnig thuus te ween. Men können immers steeds bezuuk van beveurbeeld Trolln kriengnn können en dan nog in 't bestn geval de Doojn.

===De Wildn Jacht===
Deur de winter hen, mar meestal tiedns de twaalf Joelnachtn, verskenen [[Wodan|Woden]] met ziene leger der Doojn, de [[Wildn Jacht]]. 
De Doojn wökke metdeun an de Wildn Jacht warrn zowel keerls, frauwn as kinders, denne bi'jna aait gewelddaodig an eer eande ekommn kwammn. Manks wörn de loerders van 't taffereel met-ezeungn in de Jacht en mossn dan vake jaorn metdoew. De Wildn Jacht jeug op 'n wölf Fenrir den de zunne verslön waordeur de nacht kwammn. Manks göngn luu 't kebaal van de stoet nao speuln deur onder aander 't ossnhoornblaosn (noe bekend as 'n [[Mirreweenterhoorn]]), umme zo eer steun an de jagers te betoengn en de Wildn Jacht te verstarkn, mar bi'jna aait zöch men beschutting, umdat 't ziene van de Wildn Jacht oongluk brengn zol veur de loerders naor 't taffereel. 
Disse Doojn zollen ooit de leste stried teengn 't Kwaod mossn vechtn, de Ragnarök (eandtied). As men tiedns disse tied 'n bezuuk kriengn zol van Wodan met ziene Wildn Jacht en de deure was esleutn, können men op kommend oongluk verwachtn. 'n Bezuuk mos gien onheil betekkenen. 'n Stuk grond waorop de Wildn Jacht haar elaand was machtig vruchtbaar. Men zettn dan ok gescheankn in de vörme van etten en draank veur eer klaor. De grondn waorover zi'j vleungn warrn vruchtbaarder en de oogstn better. De Doojn wökke Woden anvoerdn kreengn in disse tied de kaanse umme heer Sibben te bezuukn en eer gluk en zeengn te bezörngn.

=='t Votkommen van 't feest==
't [[Haraldskvædi]] wökke rond 900 onstaone is, is 't ienign skaldendicht van veur 1100 waorin 't Joelfeest enuump wöd. De dichter stelln 't Joelfeest dat op 't laand evierd wörn teengnover 't "Joeldrinken" van de zeekriegers. In stanza 6 van 't lied lödt 't:

    ''De könning wil 't Joel buutn (op zee) drinkn en 't Spel van Freyr begönnen.''

De uiudrökking Joeldrinkn beduudt d'rop dat 't drinkn 'n blangriek gaanksween van 't feest vörmm, 'tgiene op 'n benevveling wes, den geliek-an was an mear oale cultussn. De dichter vermeldt ok hiermet Freys leikr, " 't Spel van Freyr". [[Freyr]] was 'n vruchtbaarheidsgod. Men kan d'r dus in elk geval van uutgaone dat 't feest met vroggern vruchtbaarheidsriten epaord göngn den geliek-an warrn an de Freyrcultus, waor ok latere brönnen 't over hebt.

Ok in de Sagen wök göngn van veuroaldn is hier en daor sprake van Joel. Mar in dit tiedsbereik is zeker al mooglike beïnvluuding anwezig vanuut de kerstening en de daormet epaord gaonde kristlike feestnkelender. De offerritueeln den deur [[Snorri Sturluson]] en aandern wörn of-eschildern wörn nie as authentiek beschouwd. Mar de belöfte die luu met 'n haande op 'n evverzwien oflegdn dat daornao dan an Freyr offerd wörn, schent wel 'n veurkristlik element te ween, ok al is de overlevvering d'rvan aorig late in de tied bi'j oans an-ekommn.

'n Bettie körter bi'j oans tied steunt luu veural op Snorri Sturluson, die drieë veurkristlike jaorfeestn van de noorlingn nuump: iene bi'j de angaon van de winter, ien tweede rond midwinter en ien derdn in de zommer, waorskienlik bi'j de angaon d'rvan. 

{{Dialekt|twd}}

[[Kategorie:Germaanse mythologie]]
[[Kategorie:Feest]]
