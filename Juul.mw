[[Bestaand:Chambers Yule Log.png|thumb|250px|'t Joelblok wördt deur keerls uut 't woald ehaald, de frauwe van 't huus (of dochter) stek 't blok an met hoaltskool van 't joelblok van 't veurige joar, 1832]]
't '''Joelfeest''' is 't [[Germanen|Germaansen]] [[zunnewende]]feest. 't Duurt twaalf daangn, woarvan 'n körtsn dag op 't joar, in oanze [[gregoriaanse kelender|gregoriaanse kelenderrekkenen]] [[21 desember]], de belangriekstn is. Vake wörn der joelvuren ontsteukn.

== Tied van 't joeln ==
't Joelfeest is aait 't belangrieksten feest ewest van de Germaann en 't meest betekkenisvolsten. 't Göngn dat de dertiene nachtn van 'n Joeltied dat alle neengn weerldn van 't Germaansen heelal met mekare in anraking kwammen. Zo was rond disse tied 't nie vrömd opkiekn as d'r verskillnde weezns uut verskillnde weerldn bi'j oew op bezuuk kwammen. Insgeliek kwammen de Doojn bi'j de meansn op [[Eerde|Midgaard]] op bezuuk. Luu können ok bezuuk van Alfn of Trölln kriengn. 't Joelfeest was daorbi'j dan ok 'n best feest waor bliedskap in 't middn stön. De heeln Sibbe vierdn dit saam as 'n hechte naoberskap. 'n Feest umdat men wös dat de Zunne de duustere daangn verdriewm zol en dat in 't Jaorwiel weer 'n goejn dreaie kump. 't Is nie vrömd dat 't Joelfeest 'n belangrieksten feest op 't jaor is, ze wössn dat ze de koale en duustere daangn van de Winter mossn deurstaone umme op die meniere 'n ni'j jaor kriengn magt waorin de warme Zunne helder weer skienn zol.

Tradisjoneel duurdn 'n Joeltied dertiene nachtn, begönnenden met de laankste en duusterste nacht van 't jaor:, Midwinter. Op disse tied stiet 't Jaorwiel stille. Eaglik is 't oale jaor dus al veurlaanks egaone en wachttn men 12 duustere daangn of, tötdat 't Wiel weer begönnen te dreain, wenneer d'r 'n ni'j jaor ekommen is. Eaglik is 'n Joeltied, de tied tussn tweeë jaorn in. Tussn de eerste zunsondergaank en de leste zunsopkumps van 'n Joeltied können oongveer aals gebeurn deurdat de neengn weerldn zo kört bi'j mekare kwammen.

===Midwinternacht===
De machtigstn nacht van 'n Joeltied was de Midwinternacht, de laankste nacht van 't jaar, zölf. Tiedns disse nacht kwammen alle Geestn (van de veuroaldn) vri'j. Alle niet-aardse weezns dwaoldn dan ’s nachts de rondte in. Tiedns disse tied bint de meansn 't brekbaarstn. 't Woord “Joel” ("Yule" in Engels) zölf is oeroald en zol "wiel" betekkenen; of zölfs "tied van vreugde", "jaordreaind", "tied van offer", of messchiene "blinde (dönkere) tied". Di-s de nacht waorop 't Joelblok ebraand zolln muttn wörn in 'n vuur dat dertiene heilige nachtn laank zol braandn muttn. Di-s de nacht waor tiedns de heiligste belöftn ezweurn wörn. 't Was verstaandig um tiedns disse nacht better nie allinnig thuus te ween. Zi'j können zomar iniens bezuuk van beveurbeeld Trölln kriengnn können en dan nog in 't bestn geval de Doojn.

===De Wildn Jacht===
Deur de winter hen, mar bi'jna aait tiedns de twaalf Joelnachtn, verskennen [[Wodan|Woden]] met ziene leger van de Doojn, op de [[Wildn Jacht]]. 
De Doojn wökke metdeun an de Wildn Jacht warren zowel keerls, frauwn as kinders, denne bi'jna aait gewelddaodig an eer eande ekommn bint. Manks wörn de loerders van 't taffereel met-ezeungn in de Jacht en mossn dan vake jaorn metdoew. De Wildn Jacht jeug op 'n wölf [[Fenrir]] den de zunne verslön waordeur de nacht kwammn. 
Vake göngn luu 't kebaal van de stoet nao speuln deur onder aander 't ossnhoornblaosn (noe gebruukt as 'n [[Mirreweenterhoorn|Midwinterhoorn]]), umme zo eer steun an de jagers te betoengn en de Wildn Jacht te verstarkn, mar bi'jna aait zöch men beskarming, umdat 't ziene van de Wildn Jacht oongluk brengn zol veur de loerders naor 't taffereel. 
Disse Doojn zollen ooit de leste stried teengn 't Kwaod mossn vechtn, de [[Ragnarök]] (eandtied). As men tiedns disse tied 'n bezuuk kriengn zol van Woden met ziene Wildn Jacht en de deure was esleutn, können men op kommend oongluk verwachtn. 'n Bezuuk mos gien onheil betekkenen. 'n Stuk grond waorop de Wildn Jacht haarn elaand was machtig vruchtbaar wörn. Men zettn dan ok gescheankn in de vörme van etten en draank veur eer klaor. De grondn waorover zi'j vleungn warrn vruchtbaarder en de oogstn better. De Doojn wökke Woden anvoerd kriegt in disse tied de kaanse umme eer Sibben te bezuukn en eer gluk en zeengn te bezörngn.

===Fri'j===
Ok de Germaansn god [[Frey|Fri'j]] was 'n blangrieke god tiedns de winters, hum reupn meansn an umdat zi'j zo rap mooglik 't wolln hemmn dat de winter laanksbi'j göngn. Worumme as he de god van de zunne en de bleui is wörn he dorumme 'n völle vereerde god bi'j de Germaann (zien zuster hietn [[Freya|Fri'ja]], wökkn 'n godinne is van de bleui, liefde en 't vernemstige. Zi'j wöd ok wel geliek-ezet an de Saksiese godinne [[Ostara]], en wöd ok an-ereupn tiedns Lente en [[Midzommer]]). 
't Göngn bi'j 't Joelfeest d'r umme de kwaode krachtn uut de duustere weerld te jaangn, umme zo de zunne teveurskien te haaln en 't laand weer te können verbouwn (en dus te overleemn).

=='t Votkommen van 't feest==
't [[Haraldskvædi]] wökke rond 900 onstaone is, is 't ienign [[skalden|skaldnriem]] van veur 1100 waorin 't Joelfeest enuump wöd. De dichter stelln 't Joelfeest dat op 't laand evierd wörn teengnover 't "Joeldrinken" van de zeekriegers. In stanza 6 van 't lied lödt 't:

''De könning wil 't Joel buutn (op zee) drinkn en 't Spel van Freyr begönnen.''

De uitdrökking Joeldrinkn beduudt d'rop dat 't drinkn 'n blangriek gaanksween van 't feest vörmm, 'tgiene op 'n benevveling wes, den geliek-an was an oalere kultussn. De dichter vermeldt ok hiermet Freys leikr, " 't Spel van Freyr". [[Freyr]] was 'n vruchtbaarheidsgod. Men kan d'r dus in elk geval van uutgaone dat 't feest met vroggern vruchtbaarheidsriten epaord göngn den geliek-an warrn an de Freyrcultus, waor ok latere brönnen 't over hebt.

Ok in de Sagen wök göngn van veuroaldn is hier en daor sprake van Joel. Mar in dit tiedsbereik is zeker al mooglike beïnvluuding anwezig vanuut de kerstening en de daormet epaord gaonde kristlike feestnkelender. De offerritueeln den deur [[Snorri Sturluson]] en aandern wörn of-eskildern wörn nie as authentiek beschouwd. Mar de belöfte die luu met 'n haande op 'n evverzwien oflegdn dat daornao dan an Freyr offerd wörn, schent wel 'n veurkristlik element te ween, ok al is de overlevvering d'rvan aorig late in de tied bi'j oans an-ekommn.

'n Bettie körter bi'j oans tied steunt luu veural op Snorri Sturluson, die drieë veurkristlike jaorfeestn van de noorlingn nuump: iene bi'j de angaon van de winter, ien tweede rond midwinter en ien derdn in de zommer, waorskienlik bi'j de angaon d'rvan. 


{{Dialekt|sdz|[[Vechte|'t Vechtdal]]|ANS}}

[[Kategorie:Germaanse mythologie]]
[[Kategorie:Feest]]
