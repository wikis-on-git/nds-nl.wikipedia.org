[[Ofbeelding:Sunflowers.jpg|thumb|250px|Een veld mit zunnebloemen]]
De '''zunnebloeme''' (''Helianthus annuus'') is een tot 3 meter hoge plaante waorvan de zunnebloempitten veur verschillende doeleindes gebruuk wonnen. De plaante beheur tot de femilie van de [[composietenfemilie|composieten]] en is ''eenjaorig''. 't Bloemenheuf kan wel een diameter tot 30 centimeter hem. De [[bloeme]] kan makkelijk ekweek wonnen uut een pitte dee in de [[tune]] eplaant kan wonnen. Deur de rappe greui is dit veural veur [[kiend]]ers antrekkelijk.

Bleuiende zunnebloemen op een akker wiezen naor 't oosten, waor de [[zunne]] 's margens [[zunsopgang|opkump]]. Onvolwassen zunnebloemen waorvan de knoppe nog neet los is, vertonen heliotropisme: overdag drei de bloemknoppe op zunnige dagen mee mit de [[zunne]] van oost naor west. 's Nachs keer de bloemknoppe weerumme naor de oostelijke stand. Disse dagelijkse beweging wörd bewarkstelligd deur een flexibel segment van de [[stengel]] onder de bloemknoppe, de pulvinus. Tegen de tied dat de bloeme loskump verstief de pulvinus, in de oostelijke stand. Daordeur wiezen bleuiende zunnebloemen de hele dag naor 't oosten, terwijl hullie heliotropisme al veurbie is.

Zunnebloemen kommen oorspronkelijk uut Noord- en Zuud-Amerika en bin [[domesticatie|edomesticeerd]] rond 1000 veur [[Christus]]. De [[Inca]]'s vereerden de zunnebloemen as beeld van hullie zunnegod. In [[1530]] wönnen de zunnebloeme deur zeeluui uut [[Spanje]] mee-ebröch naor [[Europa (continent)|Europa]].

Tegenwoordig besteet der een kweekvorm mit een hangende kop, dee antrekkelijk is veur boeren umdat de bloemen minder beschaodigd wonnen deur [[voegels]] en vuul vanuut de luch.

Zunnebloemen wonnen ekweek veur de [[zunnebloemolie]], dee veul gebruuk wörd in de keuken en as baosis veur verschillende predukken waor [[plaantaorige olie]] in verwark wörd. De zunnebloeme bevat veul onverzaodigde vetzuren en is goed bestand tegen hitte en kan daorumme veur 't frituren gebruuk wonnen. In eraffineerde vorm wörd de olie oek veur industriële doeleindes gebruuk. Van 't overblievende deel van de uut-epersen pitten wörd meel van emaak, en wörd gebruuk as [[veevoer]].

[[Categorie:West-Veluws artikel]]
[[Categorie:Plant]]

[[ar:عباد الشمس]]
[[ast:Mirasol]]
[[bg:Слънчоглед]]
[[ca:Gira-sol]]
[[de:Sonnenblume]]
[[en:Sunflower]]
[[eo:Sunfloro]]
[[es:Helianthus annuus]]
[[fi:Auringonkukka]]
[[fr:Tournesol]]
[[gl:Xirasol]]
[[he:חמנית]]
[[hr:Suncokret]]
[[hu:Napraforgó]]
[[id:Bunga Matahari]]
[[it:Helianthus annuus]]
[[ja:ヒマワリ]]
[[ko:해바라기]]
[[la:Helianthus annuus]]
[[nl:Zonnebloem]]
[[pt:Girassol]]
[[sv:Solros]]
[[tr:Ayçiçeği]]
[[ug:ئاپتاپپەرەس]]
[[uk:Соняшник]]
[[zh:向日葵]]
