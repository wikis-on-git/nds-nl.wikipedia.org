[[Ofbeelding:Sunflowers.jpg|thumb|250px|Een veld mit zunneblommen]]
De '''zunneblomme''' (''Helianthus annuus'') is een tot 3 meter hoge plant waorvan de zunneblommepitten veur verschillende doeleindes gebruuk wonnen. De plant heur tot de femilie van de [[composietenfemilie|composieten]] en is ''eenjaorig''. 't Blommeheuf kan wel een diameter tot 30 centimeter hem. De [[blomme]] kan makkelijk ekweek wonnen uut een pit dee in de tuun eplant kan wonnen. Deur de rappe greui is dit veural veur [[kiend]]ers antrekkelijk.

Bleuiende zunneblommen op een akker wiezen naor 't oosten, waor de [[zunne]] 's margens [[zunsopgang|opkump]]. Onvolwassen zunneblommen waorvan de knoppe nog neet los is, vertonen heliotropisme: overdag draoi de blommeknoppe op zunnige dagen mee mit de zunne van oost naor west. 's Nachs keer de blommeknoppe weerumme naor de oostelijke stand. Disse dagelijkse beweging wörd bewarkstelligd deur een flexibel segment van de [[stengel]] onder de blommeknoppe, de pulvinus. Tegen de tied dat de blomme loskump verstief de pulvinus, in de oostelijke stand. Daordeur wiezen bleuiende zunneblommen de hele dag naor 't oosten, terwel hullie heliotropisme al veurbie is.

Zunneblommen kommen oorspronkelijk uut Noord- en Zuud-Amerika en bin [[domesticatie|edomesticeerd]] rond 1000 veur [[Christus]]. De [[Inca]]'s vereerden de zunneblommen as beeld van hullie zunnegod. In [[1530]] wönnen de zunneblomme deur zeelieden uut [[Spanje]] mee-ebröch naor [[Europa (continent)|Europa]].

Tegenwoordig besteet der een kweekvorm mit een hangende kop, dee antrekkelijk is veur boeren umdat de blommen minder beschaodigd wonnen deur [[voegels]] en vuul vanuut de luch.

Zunneblommen wonnen ekweek veur de [[zunneblommeolie]], dee veul gebruuk wörd in de keuken en as baosis veur verschillende predukken waor [[plantaorige olie]] in verwark wörd. De zunneblomme bevat veul onverzaodigde vetzuren en is goed bestand tegen hitte en kan daorum veur 't frituren gebruuk wonnen. In eraffineerde vorm wörd de olie oek veur industriële doeleindes gebruuk. Van 't overblievende deel van de uut-epersen pitten wörd meel van emaak, en wörd gebruuk as [[veevoer]].

[[Categorie:West-Veluws artikel]]
[[Categorie:Plant]]

[[ar:عباد الشمس]]
[[ast:Mirasol]]
[[bg:Слънчоглед]]
[[ca:Gira-sol]]
[[de:Sonnenblume]]
[[en:Sunflower]]
[[eo:Sunfloro]]
[[es:Helianthus annuus]]
[[fi:Auringonkukka]]
[[fr:Tournesol]]
[[gl:Xirasol]]
[[he:חמנית]]
[[hu:Napraforgó]]
[[id:Bunga Matahari]]
[[it:Helianthus annuus]]
[[ja:ヒマワリ]]
[[ko:해바라기]]
[[la:Helianthus annuus]]
[[nl:Zonnebloem]]
[[pt:Girassol]]
[[sv:Solros]]
[[tr:Ayçiçeği]]
[[ug:ئاپتاپپەرەس]]
[[uk:Соняшник]]
[[zh:向日葵]]
