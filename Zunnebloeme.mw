[[Ofbeelding:Sunflowers.jpg|thumb|250px|Een veld mit zunnebloemen]]
De '''zunnebloeme''' ([[Latien]]: ''Helianthus annuus'') is een tot 3 meter hoge plaante waorvan de zunnebloempitten veur verschillende doeleindes gebruuk wonnen. De plaante beheur tot de femilie van de [[composietenfemilie|composieten]] en is ''eenjaorig''. 't Bloemenheuf kan wel een diameter tot 30 centimeter hem. De [[bloeme]] kan makkelijk ekweek wonnen uut een pitte dee in de [[tune]] eplaant kan wonnen. Deur de rappe greui is dit veural veur [[kiend]]ers antrekkelijk.

Bleuiende zunnebloemen op een akker wiezen naor 't oosten, waor de [[zunne]] 's mannens [[zunsopgang|opkump]]. Onvolwassen zunnebloemen waorvan de knoppe nog neet los is, vertonen heliotropisme: overdag drei de bloemknoppe op zunnige dagen mee mit de [[zunne]] van oost naor west. 's Nachs keer de bloemknoppe weerumme naor de oostelijke stand. Disse dagelijkse beweging wonnen bewarkstelligd deur een flexibel segment van de [[stengel]] onder de bloemknoppe, de pulvinus. Tien de tied dat de bloeme loskump verstief de pulvinus, in de oostelijke stand. Daordeur wiezen bleuiende zunnebloemen de hele dag naor 't oosten, terwiel d'r heliotropisme al veurbie is.

Zunnebloemen koemen oorspronkelijk uut Noord- en Zuud-Amerika en bin [[domesticatie|edomesticeerd]] rond 1.000 veur [[Christus]]. De [[Inca]]'s vereerden de zunnebloemen as beeld van d'r zunnegod. In [[1530]] wönnen de zunnebloeme deur zeeluui uut [[Spanje]] mee-ebröch naor [[Europa (continent)|Europa]].

Tegenwoordig besteet der een kweekvorm mit een hangende kop, dee antrekkelijk is veur boeren umdat de bloemen minder beschaodigd wonnen deur [[voegels]] en vuul vanuut de luch.

Zunnebloemen wonnen ekweek veur de [[zunnebloemolie]], dee veul gebruuk wonnen in de keuken en as baosis veur verschillende predukken waor [[plaantaorige olie]] in verwark wonnen. De zunnebloeme bevat veul onverzaodigde vetzuren en is goed bestand tegen hitte en kan daorumme veur 't frituren gebruuk wonnen. In eraffineerde vorm wonnen de olie oek veur industriële doeleindes gebruuk. Van 't overblievende deel van de uut-epersen pitten wonnen meel van emaak, en wonnen gebruuk as [[veevoer]].

[[Categorie:West-Veluws artikel]]
[[Categorie:Plaante]]

[[ar:عباد الشمس]]
[[ast:Mirasol]]
[[bg:Слънчоглед]]
[[ca:Gira-sol]]
[[de:Sonnenblume]]
[[en:Sunflower]]
[[eo:Sunfloro]]
[[es:Helianthus annuus]]
[[fi:Auringonkukka]]
[[fr:Tournesol]]
[[gl:Xirasol]]
[[he:חמנית]]
[[hr:Suncokret]]
[[hu:Napraforgó]]
[[id:Bunga Matahari]]
[[it:Helianthus annuus]]
[[ja:ヒマワリ]]
[[ko:해바라기]]
[[la:Helianthus annuus]]
[[nl:Zonnebloem]]
[[pt:Girassol]]
[[sv:Solros]]
[[tr:Ayçiçeği]]
[[ug:ئاپتاپپەرەس]]
[[uk:Соняшник]]
[[zh:向日葵]]
