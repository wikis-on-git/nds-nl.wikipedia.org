[[Ofbeelding:Chaticky Krejcarek.jpg|thumb|250px|Een Tsjechische volkstune]]
Een '''volkstune''' is een partekuliere [[tune]] dee neet bie de eigen [[huus|woenige]] lig. Nederlaand hef ongeveer 240.000 volkstunen, en ze bin der in veule soorten en maoten: van tredisionele [[greuntetune]]n waor [[greunte]] en eventeweel vruchen en krujen op verbouwd wonnen, tot [[siertune]]n mit [[bloeme]]n, [[heester]]s, een gresveldjen, een [[viever]] en zelfs bomen. Soms hemmen siertunen een thema, bieveurbeeld een Engelse laandschapstune, een rotstune, een netuurvriendelijke tune of een Jepanse tune. Daornaos hef de volkstune alderhaande tussenvormen waorin nutsgewassen en siergewassen deur mekaar eteeld wonnen.

Volkstunen wonnen veurnamelijk in de stad ehuilen, umdat meensen daor neet genog ruumte in de [[veurtune|veur-]] of [[achtertune]] hemmen um zoksoort dingen an te plaanten. Op 't plattelaand in de darpen zie-j de volkstunen neet zoveule. Je zien wel vake dat meensen naos der eigen tune een volkstune hemmen um op kleine schaole (neet-commercieel) te boeren.

Ofhankelijk van de gemeentelijke bouwveurschriffen, maggen der schuurtjes of kassen en zoksoort dingen op de tune staon. Veurbeelden hiervan bin: een platte bakke, een kasse, een schuurtjen of een [[tuunhuus]]. In sommigen tuunhuzen mag der in de [[zoemer]]periode (april-oktober) esleupen wonnen, dat wonnen dan deur de gemeente in een vergunning eregeld. 

Net zoas de tunen, verschillen de volkstuunders zelf. Jong en oud, man en vrouw, van alle kleuren, rangen en standen: volkstuunders vormen een dwarsdeursnee van de Nederlaanse bevolking. Vake reup een volkstune allinnig wel een beeld op van stadse luui dee zo'n tune hemmen.

==Nedersaksisch==
*[[Veluws]]{{Info|Verkleinwoordjes bin oek meugelijk}}: 
**''volkstune, -tuun, tuin''
**''spoortuin'' ([[Ugchelen]])
**''burgertuintien'' ([[Wezep]])
**''stadstuin'' ([[Garder]])

==Uutgaonde verwiezingen==
* [http://www.avvn.nl/ Laandelijke orgenisasie veur hobbytuunders (Nederlaand)]
* [http://www.jardins-familiaux.org Office International (butenlaand)]

{{Dia|Disse pagina is eschreven in 't [[Nunspeets]]}}

[[Kategorie:West-Veluws_artikel]]
[[Kategorie:Tune]]

[[de:Kleingarten]]
[[en:Allotment (gardening)]]
[[fi:Siirtolapuutarha]]
[[fr:Jardin communautaire]]
[[ja:クラインガルテン]]
[[sv:Koloniträdgård]]
