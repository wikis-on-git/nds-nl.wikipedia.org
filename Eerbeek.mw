[[Bestaand:Eerbeek, straatzicht Stuijvenburchstraat foto1 2014-03-10 13.31.jpg|thumb|Eerbeek, straotzicht Stuijvenburchstraote]]
[[Bestaand:Eerbeek, Apeldoornskanaal vanaf de Eerbeeksebrug foto3 2014-03-10 13.48.jpg|thumb|t Apeldoorns Kanaal vanof de Eerbeeksebrugge]]
'''Eerbeek''' is de grootste kern van de [[gemeente (bestuur)|gemeente]] [[Brummen]], in de [[Nederlaand|Nederlandse]] [[pervincie|provinsie]] [[Gelderlaand|Gelderland]]. t Had an t veurst van [[2008]] zo'n 10.161 inwoners.<ref>Informasie van http://www.brummen.nl/smartsite.shtml?ch=TER&id=51617</ref> Vrogger was de plaatse Brummen zelf de grootste kern.

==Geschiedenisse==
Al in [[1046]] wörd Eerbeek eneumd, al was t toe nog as ''Erbeke''. Dit was oorspronkelik de name van de baeke die noe de Eerbeekse Baeke heet. De betekenisse is niet helemaole dudelik. Waorschienlik kömp "er" van "erd", wat zol kunnen duden op eerde, klei, leem of bouwgrond. "Beek" is t zelfde woord as t moderne [[baeke]]. Later is de name veur de baeke de name van t darp eworden.<ref>Berkel, G. van & K Samplonius, ''Nederlandse plaatsnamen - herkomst en historie''. Utrecht: Prisma, 2006.</ref> Rond 1663 steet de name van t darp as ''Eertbeeck'' op de kaarte, en heet de baeke de Eertbeeckse baeke.<ref>Atlas Oude en Nieuwe Gasthuis 1663</ref>.

==Bedrievigheid==
Eerbeek hef veural bekendheid ekregen deur de papierindustrie. In de [[17e eeuw]] wieden papiermölles ebouwd, veur de kloosters in [[Arnem]] die papier neudig hadden veur heur leerlingen. De geschiedenisse van de Eerbeekse papierindustrie geet terugge naor [[1650]]. In dat jaor introduseerden Vincent Schoonman t ambacht van papierschupper. t Schone water van veural de Eerbeekse baeke was hierbie van belang. Tegenswoordig zitten der in Eerbeek verschillende papier- en [[karton]]verwarkingsbedrieven. Veural vanwegen de papierindustrie hef Eerbeek n [[Italiën|Italiaanse]], n [[Turkije|Turkse]] en n [[Molukken|Molukse]] gemeenschap.

==De muuite weerd um te bekieken, verkeer en toerisme==
In Eerbeek steet de enigste [[euliemölle]] mit n baovenslagrad van Nederland, bekend onder de name ''De Euliemölle''. Dit [[rieksmonument]] is in 2007 helemaole op-eknapt.

Eerbeek had van [[2 juli]] [[1887]] töt [[1 augustus]] [[1950]] n spoorwegstasion an de spoorliende [[Dieren]] - [[Apeldoorne]], Stasion Eerbeek. Tegenswoordig he'j hier n klein stasion van de Veluwsche Stoomtrein Maotschappieje. t Stasionsgebouw besteet nog, en is in gebruuk as woning. Eerbeek ligt niet wied van t [[Apeldoorns Kanaal]] of.

t Toerisme is in Eerbeek van grote ekonomiese petansie. t Darp trekt toeristen vanwegen de bosrieke umgeving: Eerbeek grenst an de [[Veluwezeum]].

==Referensies==
<references/>

== Uutgaonde verwiezing ==
* [http://www.brummen.nl/over-de-gemeente/dorpen-en-buurtschappen/#c45032 Eerbeek op de offisiële webstae van de gemeente Brummen]

{{Brummen}}
{{Dialekt|ovel|Brummen|Algemene Nedersaksiese Schriefwieze}}

[[Kategorie:Plaotse in Gelderlaand]]
