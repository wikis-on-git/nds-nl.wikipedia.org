{{Zie dv|Andere betiekenissen van '''Iessel''' vie-j op [[Iessel (deurverwiespagina)]]}}
[[Ofbeelding:Location_IJssel.PNG|thumb|right|200px|De Iessel]]
De [[revier]] de '''Iessel''' of '''Iesselt'''<ref>'' 'Ut pas gemeijde grös gef un wellustige reuk van bleuijend kruud en de rood-onder gaonde zunne gef iets beteuverends an ut rustig veurtkuijerende water van de Iesselt.' ''Uut 't verhaal 'De Kermsevierder' deur de Dèventenaor J.W. Groenstege (1905-?). In Hans Keuper, Hermen Bomhof, Ton Kolkman en Herman Oltvoort (red.) (1984),'' 't Witte peerd: Verhalen en gedichten in dialect uut Oostnederland''. Doezebarg: Rabeling<br>'' 'Heel wat water was dee tied duur de Barkel van de Beumbarge, wiet in 't Munstersche, töt Zutfent in den Ieselt weg-evleujd.' ''Uut 't verhaal 'Ik brenge oew den Heiligen Kasaovond' deur de Eibargse schriever Hendrik Odink (1889-1973). In Max Holt en aandern (1964), ''De Oelenwanne: Ne korf vol Riemen en Vertelsels uut Achterhook en Liemers''. Aalten: Gebr. de Boer</ref> (Nederlaands: ''IJssel'' of ''Gelderse IJssel'', um an te duden det 't niet de [[Hollaandse Iessel]] is) is een oftakking van de [[Rien]]. De revier takt bi'j [[Westervoort]] an de oostkaante van [[Arnem]] of van de Rien en streumt noordoostelk en later noordelek hen 't [[Ketelmeer]]. De Iessel is umdebi'j 125 kilometer laank.

De oorspronkeleke bobenloop van de Iessel is niet 't traject Westervoort - [[Doezebarg]] (det egraoben is), mar de [[Olde Iessel]], teengswoordig een zi'jrevier die bi'j Doezebarg in de Iessel uutmondt. Aandere zi'jrevieren bint de [[Berkel]] en de [[Schipbeek]]. 't [[Ganzediep]] is een olde oftakking.

Van [[Dèventer]] töt nao [[Attem]] is de Iessel de grèens tussen [[Gelderlaand]] en [[Oaveriessel]], mar dielen van det traject ligt hielemaol in Oaveriessel (bi'j Dèventer, [[Olst]] en [[Wieje]]). Det giet ok op veur 't leste traject. Nao [[Kampen (Overiessel)|Kampen]] en 't daor teengaover eleeng [[Iesselmuun]] vörmen de revier een kleine [[revierdelta|delta]], mar buten 't [[Keteldiep]], de heufdtak, bint de aandere naarms of-edamd.

De veurnaomste plaotsen an de Iessel bint [[Zutfent]], Dèventer en Kampen. [[Zwolle]] lig a'j 't sekuur bekiekt meer an 't [[Zwärte Wäter|Zwatte Water]] as an de Iessel, mar de mèensen ziet Zwolle toch vake as een Iesselstad. Historische stadties an de Iessel bint ok Doezebarg en Hattem.

== Geschiedenis ==
't Lik derop det de Iessel ontstaon is umdebi'j 12 veur Christus, toen as de [[Romeinse Riek|Romeinse]] strieder [[Nero Claudius Drusus|Drusus]] de Rien op de Olde Iessel ansleut deur middel van een kenaol det ze de [[Fossa Drusiana]] neumden. Dit is de teengswoordige bobenloop van de Iessel. De Romeinen hebt dit kenaol angelegd umdet ze d'r aover prakkezeerden de greens van 't Riek van de Rien naor de [[Elbe]] te verschoeven (wat ze niet veur mekaar ekregen hebt). Ze wollen de Fossa Drusiana gebruken um mit boten naor Flevo Lacus (een meer daor as now [[Flevolaand]] lig) te kunnen varen.

Mit de toetreding van dartien [[Nederlaand]]se steden töt de [[Hanze]] in de 15e eeuw, naamp de Iesssel een belangrieke plaots in op de haanzeroute. Teengswoordig kuj kuierend of op fietse laangs de Iessel de haanzeroute volgen.

== Veluwerally ==
Elk jaor op de leste zundag van september wördt op de Iessel de [[Veluwerally]] ehölden. Mit honderden dielnemers is dit ien van de grootste kano-prestaotsietochten in Nederlaand. Ze start vanuut [[Rhederlaag]] bi'j [[Giesbeek]], mit ofstanden töt an Zutfent (35 km), Dèventer (50 km) of Kampen (100 km). 't Is ok meuglik um 't traject Dèventer - Kampen te varen: ok 50 km, mar dan hej minder stroom mit.

== Iesselcitaoten ==
:''Ze zit zo fijn daor in het westen''<br />
:''En ik zit zo fijn hier''<br />
:''waorns onder Emmen''<br />
:''Ze zit zo fijn daor''<br />
:''ten westen van de Iessel''<br />
:''En ik zit zo fijn daor tussen Schoonebeek en Emmen''<br />
:''Was ik mar bij heur''<br />
:''Alhoewel, je kunnen niet alles hebben''<br /><br />
:Uut ''Niet alles hebben'', op ''Grip'' (2005) van Lohues & the Louisiana Blues Club
<br />
<br />
:''Ik bin al oawer de Iessel hen''<br />
:''kom temet op oale groond''<br /><br />

:Uut ''Op hoes op an veur Kesmis'' (2012) van ENorm

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}


=== Rifferenties ===
<div class="references-small">
<references/>
</div>

[[Kategorie:Revier in Nederlaand]]
[[Kategorie:Woater in Gelderlaand]]
[[Kategorie:Drèents artikel]]
[[Kategorie:Woater in Oaveriessel]]
