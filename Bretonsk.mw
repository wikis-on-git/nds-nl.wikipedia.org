{{Spraoke
| kop = Bretonsk
| spraoke = Brezhoneg
| ofbeelding = Road signs bilingual Breton in Quimper.jpg
| umskrieving = Tweaspröakige reechtigesböarde in [[Kemper]].
| naam_anders = Breton (Fraansk en Engels)
| laand = [[Fraankriek]]
| gebeed = [[Bretanie]]
| sprekkers = önnevear 200,000
| klassifikatie =
[[Indo-Uropees]]
*[[Kelties]]
**[[Eailaand-Kelties]]
***[[Brythonies]]
****Bretonsk
| skrift = t [[Latiense alfabet]]
| staotus = nich erkend deur de Fraanske oawerheaid
| iso1 = br
| iso2 = bre
| iso3 = bre
| vootkop = 
| ofbeelding2 = 
| caption =
}}
t '''Bretonsk''' (''Brezhoneg'') is ne [[Keltiese sproake]] dee kuiert word in [[Bretanje]] ('''Bretonsk''': ''Breizh'', '''[[Fraansk]]''': ''Bretagne''). t Bretonsk is een van de Brythoniese sproakn, de oandre dree zeent t [[Kornies]] en t [[Kymrisch|Kumries]]. t Wordn deur de Britonn van [[Groot-Brittanje]] met-ebracht op [[Armorika]] an. t Bretonsk liekt t meast op Kornies, woarmet t zoo ongevear 75% van n basiswöardeskat met geliek hef.

t Wordt nu-an-n-dag deur de [[UNESCO]] as ne [[earnstig bedreaigde sproake]] ezeen. t Is een van de drea sproakn in Bretanje, noast t [[Fraansk]] en t [[Gallo]].

t Grötste deel van de sprekkers woont in t westn van t [[skiereilaand]] en laanks de lienn op [[Plouha]] in t noordn en [[Muzilheg]] in t zuudn an. Det gebeed steet bekeand onner n naam [[Leag-Bretanje]].

Seends 1990 wordn de sproake noa ne tied van onnerdrökkige wear t nieje leawn edoan. Dr kömn kampanjes en de sproake wordn wear vakerder ebruukt biej inlichtigen, op de televisie en op de radioo, t dägeliks leawn en zoo wieter. ''Ya d'ar Brezhoneg'' (''joa in t Bretonsk'') is ne kampanje dee in 2001 deur t [[Ofis ar Brezhoneg]] an-evöngn wordn. Disse kampanje löp nog aait.

Net zoo as in völle oandere meenderheaidssproakn zeent dr n antal intearne ruzies oawer dinge as de skriefwieze of n goodn uutsproak, moar oawer de leste joarn is t elukt um t grötste deel van disse ruzies op te lösn en hebt ze nu-an-n-dag ok wal nen vörm van ne offisjeale skriefwieze, t [[Peurunvan]]. Moar ok disse skriefwieze hef nich alle sprekkers achter zik, en dr zeent ok non de [[Falc'huneg]]- en [[Etrerannyezhel]]-skriefwiezes.

[[Kategorie: Tweants artikel]]
[[Kategorie: Keltische taal]]
[[Kategorie: Frankriek]]
