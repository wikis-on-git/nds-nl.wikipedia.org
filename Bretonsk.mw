{{Sproake
| kop = Bretonsk
| sproake = Brezhoneg
| ofbeelding = Road signs bilingual Breton in Quimper.jpg
| umskrieving = Tweaspröakige reechtigesböarde in [[Kemper]].
| naam_anders = Breton (Fraansk en Engels)
| laand = [[Fraankriek]]
| gebeed = [[Bretanie]]
| sprekkers = önnevear 200,000
| klassifikatie =
[[Indo-Uropees]]
*[[Kelties]]
**[[Eailaand-Kelties]]
***[[Brythonies]]
****Bretonsk
| skrift = t [[Latiense alfabet]]
| stoates = nich erkend deur de Fraanske oawerheaid
| iso1 = br
| is02 = bre
| iso3 = bre
| vootkop = 
| ofbeelding2 = 
| caption =
}}
t '''Bretonsk''' (''Brezhoneg'') is ne [[Keltiese sproake]] de kuiert wordt in [[Bretanie]] ('''Bretonsk''': ''Breizh'', '''[[Fraansk]]''': ''Bretagne''). t Bretonsk is ean van de Brythoniese spröake, de oandre drea zeent t [[Kornies]] en t [[Kymrisch|Kumries]]. t Wordn met-ebracht deur de Britonn van Gröt-Brittanie öp [[Armorika]] an. t Bretonsk liekt t meast öp Kornies, woarmet t zoo önnevear 75% van n boaseswöardeskat met gliek hef.

t Wordt nu-an-n-dag deur de [[UNESCO]] a'ne [[earnstig berdreaigde sproake]] ezeen. t Is ean van de drea spröake in Bretanie, noast t [[Fraansk]] en t [[Gallo]].

t Grötste deil van de sprekkers woont in t westn van t [[skiereilaand]] en laanks de liendn öp [[Plouha]] in t noordn en [[Muzilheg]] in t zuudn an. Det ebeed stoat bekaant önner n noam [[Loag-Bretanie]].

Seends 1990 en loater wordn de sproake noa ne tied van önnerdrökkige wear t nieje leawn edoan. Dr kömn kampanjes en de sproake wordn wear öfter ebruukt biej inlichtigen, öp n televisie en öp n radioo, t dägeliks leawn en zoo veurt. ''Ya d'ar Brezhoneg'' (''joa in t Bretonsk'') is ne kampanje dee in 2001 deur n [[Ofis ar Brezhoneg]] an-evängn wordn en ok nu-an-n-dag t nöch steads doot.

Net zoo as in völle oandre meenderheaidsspröake zeent dr n antal intearne ruzies oawer dinge as de skriefwieze öf n gooden uutsproak, moar oawer de loatste joarn is t elukt öm t grötste deil van disse ruzies öp te lösn en hebt zee nu-an-n-dag ok wal nen vörm van ne offisjeale skriefwieze, t [[Peurunvan]]. Moar ok disse skriefwieze hef nich alle sprekkers aachter 'm, en dr zeent ok non [[Falc'huneg]] en [[Etrerannyezhel]].

[[Kattegerie: Tweants artikel]]
[[Kattegerie: Keltische taal]]
[[Kattegerie: Frankriek]]
