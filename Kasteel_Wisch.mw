[[Ofbeelding:Wisch kastele.jpg|thumb|Kasteel Wisch in Terborg)]]

'''Kasteel Wisch''' is nen particulier bewond kastele in [[Terborg]], gemeente [[Olde Iesselstreek]] in den [[Achterhook]], [[Gelderlaand]]. Et is ok bekand as Huus Wisch. Et kastele wöd end [[13e eeuw|13den eeuwe]] sticht deur den heern van Wisch. Et gebouw besteet uut nen L-vörmig huus mit middeleeuwsen hookgebouwen en wongebouwen uut den 16den tot den 18den eeuwe. 

Wisch was ene van den 4 [[Heerlijkheid|heerlijkheden]] dee veelen under et [[Groafschap Zutfent]]. Kastele Wisch beheeld tot [[1813]] heur heerleken rechte. Den Heerlijkheid Wisch besloog slechts nen klein groandgebeed: anvankelek Terborg en Heuven (bi-j [[Etten (Gelderland)|Etten]]), vanof den 14den eeuwe ok [[Sillevolde]] en [[Varsseveld]]. Desundanks beheurden den heern van Wisch tot den zeer vermeugenden en anzieenlieken adel in den streke. Zi-j beheurden tot den [[Bannerhere|bannerheern]] dee den [[Hartogdom Gelre|hartogen van Gelre]] bi-jstoanden under hun eigen [[banier]].
[[Ofbeelding:Wapen_Wisch_poort.jpg|thumb|Wapen Heerlijkheid Wisch (opri-jloane noar et kastele)]]
Et [[woapen (heraldiek)|woapen]] van Wisch besteet uut twee boaven mekaar ploatsten leeuwe en in [[Keel (kleur)|keel]] (rood) op nen golden achtergroand.

==Geskiednis==

Kastele Wisch umvat nen lengen geskiednis van acht eeuwn. Den Heern van Wisch komt al iets noa [[1150]] in den Achterhook veur en wödden al in [[1207]] in geskriften eneumd. Zi-j beheurden tot den machtigsten van hun gewest. In [[1285]] wödt et kasteel al vermeld as ''Castrum Wische'' (vermeudelek is hier et olde hues Wisch met bedoold, dat an den aandern oover van den [[Olde Iessel]] lag).

===Et olde kastele Wisch===
Et olde huus Wisch lag an de westeleken oover van den Olde Iessel, dree kilometer streumofweerts bi-j Heuven, of De Hoven (nen buurtschop tussen [[Etten (Gelderlaand)|Etten]] en Wienbargen/Deutekem). Et wödt ok wal aaneduud mit Old-Wisch. Den datering van den stichting is neet bekand, moar al in [[1178]] worden Sweder en Berend van Wisch vermeld. Zi-j wierden begroaven in het [[klooster]] Bethlehem te [[Gaanderen]]. Et is unbekand wanneer dit stamslot van den heern van Wisch vort is egoan. Meugelek is et in [[1531]] verwoost deur den [[Gelderlaand|Geldersen]] veldhere [[Maarten van Rossem]] tiedens dne [[beleagering]] van Terborg.

In de wiezen in Heuven lag tot [[1986]] nog nen laegen ofgeplatte bulte. Um den bulte was nog nen oldeb grachtenlöp te zeen. Vlakbi-j wödden in [[1983]] enkele zwoare steenbrökke, [[tufsteen]], blokken [[zaandsteen]] en zeer olde [[kantstenen]] evonden (tufsteen duudt op olderdom, umdat dizzen stenen veur opkomst van gebekken stenen wödt gebruukt). Dizzen spoarzoamen reste bunt in 1986 vort egoan bi-j vlak maakn van et gebeed. In [[2008]] hef de gemeente underzook loaten uutvoern noar de reste van et olde kasteel bi-j Etten.

===Et Ni-jen kastele Wisch===
In den 13den eeuwe bouwden Dirk I van Wisch nen Ni-jen kastele op den oosteleken oover van den Olde Iessel, woar later Terborg is ontstoan. De heern van Wisch hadden last van den meanderende Olde Iessel, dee hun gebeed in tweeën snit en hadden behoofte aan nen verstarking op den aandere oover. Et ni-je huus lag op nen gunstigen plekke, dichtbi-j den Olde Iessel en bi-j den handelswegge van [[Anholt]] noar [[Deutekem]] en [[Doezebarg]]. Het groandgebeed leep in et westen tot an et landgood van [[Huus Bargh]] bi-j [['s-Heerenbarg]], woarbi-j den Ziegenbeake (of: "Tweeherigen beake") den grenze was.

==Het gebouw==
Kasteel Wisch hef nen zeer ongebruukeleken plattegroand. Et besteet uut nen L-vormig huus, mit nen heufdgebouw uut den 16den en 17den eeuwe. De fundamenten van den ronden toorn van et huus kump uut den 15den eeuwe. Toon den kanünne beater wödden den tied is et annemmelek dat et kastele rundumme [[1512]] verstarkt wierd mit runde bakstenen [[hooktoorn]]s en eerden [[Stadswal|wallen]]. Den eerden wallen wierden op strategiesen punten verstarkt mit extra eerden bolwarken, laage runde [[bastion]]nen, woarop geschut wierd geplaatst um anvallers op veiligen afstaand van et kastele te holden.

Het heufdgebouw draegt et joartal [[1648]] en zal dus noa et ende van dem tachtigjaorigen oorlog herbouwd wean. In den 18den eeuwe vonden hier wiezigingen plaetse. Nen leagen, laangerekten deenstvlöggel uut den 17den eeuwe ligt hoaks op et heufdgebouw, mit op den buutenhook nen groorn runden toorn uut den 15den eeuwe, dee in den 17den eeuwe is verheugd. Doar teggenan bevindt zich nen zeskantige, in eursprong [[16e eeuw|16den-eeuwsen]] traptoorn, dee bi-j de restaurasie is herbouwd. Toorn en traptoorn waren reeds in den 16den eeuwe an den buetenkante pleisterd, veurzeen van geskilderden voogen dee natuursteenblökke noadoan. De ruum 90 meter lengen deenstvlöggel wödt an den oostzkante beëndigd deur nen veerkaantn toorn, uut umstreaks 1700. In den keller van den toorn bunt gevängniskeller anweazig. In den 19den eeuwe is et gehele gebouw wit gesausd.

==Den name==
Wisch is et [[Nederduuts]]e weurd veur "wieze" of "wèère" ([[Nederlaands]]:weide). Het geslacht Wisch is afkomstig uit [[Westfalen]] in [[Duitsland]] en den name is meugelek oavernommen van et darp Wisch bi-j [[Billerbeck]]. Nen aandere verkloaring is dat et zol verwiezen noar den wiezegroanden bi-j et riveertjen den [[Berkel]], hun bezittingen in den buurte van [[Vreden]]. Den eerste heern stoanden bekand as: De Wisge, Van Wisge of Van Wisch. In olde stukken vindt zee ok den skriefwiezen: Wyssche, Wissche, Wissche, Wiisch, Wiesch en (zoals et ok wödt uetgesprokken) Wis.

==Eigenoaren==
Den heern Wisch stoanden bekand as [[roofridder]]s. Zi-j vuurden rooftochten uut deur den [[Achterhoak]] en nen dele van [[Oaveriessel]] en trokken zich wier trög op hun burchten, woar zi-j reagelmoatig wierden beleagerd - under meer deur den [[hartogdom Gelre|hartogen van Gelre]]. In den 16den eeuwe stierf et geslacht Wisch uut. Vandage den dag is et gehele groandgebeed in particuliere eigendom van den familie Vegelin van Claerbergen en doarum neet toogänkelek.


==Uutgoande verwiezingen==
* [http://www.wikiterborg.nl/wiki/index.php?title=Kasteel_Wisch Kastele Wisch op Wiki Terborg]
* [http://www.graafschap-middeleeuwen.nl/kastelen/wisch.html Den Groafschap - kastele Wisch]
* [http://www.graafschap-middeleeuwen.nl/edelen/stamboom/stamboom-wisch.html Stambome van et huus Wisch]
* [http://www.graafschap-middeleeuwen.nl/edelen/oud-wisch.html Leavensbeskrieving van alle heern van Old-Wisch (1164 t/m 1544)]
* [http://www.graafschap-middeleeuwen.nl/edelen/wisch.html Leavensbeskrieving van alle heern van Wisch (1285-1486)]
* [http://www.geldersekastelen.nl/ Gelderschen kastele]
* [http://www.kasteleninnederland.nl/kasteel163.php Kastele in Nederlaand: lieste mit publikasies oaver kastele Wisch]

bronne:
*Dit artikel of nen eerdere versie doarvan is deels oavernommen van: WikiTerborg, [http://www.wikiterborg.nl/wiki/index.php?title=Kasteel_Wisch Kasteel Wisch]

[[Kattegerie:Achterhooks_artikel]]
[[Kattegerie:Kastele in Nederlaand]]
[[nl:Kasteel Wisch]]
