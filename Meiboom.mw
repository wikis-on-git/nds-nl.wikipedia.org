[[Ofbeelding:Meiboom PM07 01.jpg|thumb|right|Meiboom, Kalkar, 2007]]
[[Ofbeelding:MaypoleDanceWinterbourneHoughton2006.jpg|thumb|Dansen rundumme den meiboom, Engelaand]]
[[Ofbeelding:Aitrach Maibaum.jpg|thumb|Meiboom, Duutslaand]]
Et planten van nen '''meiboom''' is sinds olde tieden n gebruuk dat veurkwam in grote delen van [[Europa (continent)|Europa]] (Germoans en Sloavisch). Et is ne [[vruchtboarheidsrite]] um bi-j et begin van den zommer de natuur te huldigen. Zie geleufden dat et planten van den boom vruchtboarheid veur vee, akkers en leu guf. Et planten van den meiboom is in völle gemeenten nog altied in ebruuk, dat samengeet met feesten.

== Nederlaand ==
In Zuud Limburg wödt in völle darpen joarleks ne denne eplant. Dit wödt mangs deur de plaatseleken [[schutteri-je]] edoan dee de denne mangsmoal plant bi-j den schutterskönning, óf deur de [[jonkheid]] (ne vereaniging vri-jgezelle kearls). In [[Valkenburg an den Geul]] wödt de denne mangsmoal stoalen ('klauwd') uut et woold deur de jonkheid 'Buuten den Poorte'. Hi-j wödt good bewaakt um neet deur andere jonkheden estollen te kunnen wodden en op [[30 april]] wödt de mei-denne oaver-end ezat op et Grendelplein, under den [[Kaubarg]]. Op den dag wödt ok de [[Meikönninginne]] en et Meikoppel uut-eroopen.

Doarnoast is et in sommige delen van Nederlaand (den [[Achterhook]] en [[Limburg (Nederlaand)|Limburg]]) den gewoonte um, as n ni-j ebouwd huus et hoogste punt van den bouw ehaald hef, nen '''meiboom''' teggen et huus an te ploatsen. Den meiboom steet ok hier as tekken veur vruchtboarheid en veurspood. Den boom wödt deur de [[noaber]]s uut et noaberbos ehaald en noa et ploatsen wödt der n glaesken edronken (zee ok [[pannbeer]].

== Germaanse meifeesten ==
De [[Germanen]] en West-Slavische volker kent ok ne in mei eholden vrüchtboarheidskultuur. Grote feesten wierden vierd rundumme vri-je plekken mit rechtstoande beume of boomstemme, dee-t ze later Meibeume bunt goan neumen. Zoas de Romeinen vierden ok de Germanen in mei den opni-j eboarn greujkracht van de natuur en de oaverwinning van den zommer op den winter. Meifeesten rundumme Meibeum met Meidansen, Meikönninginnen en Meigraven bleaven ok noa de [[karstening]] van Europa veurtbestoan. 

In de vrogge Middeleeuwn wodden volkse lofbetuugingen op de heidense eerd-, moder- en vruchtboarheidsgödinnen steeds meer of-ebeeld op [[Maria (moder van Jezus)|Maria]], dee al vanof et joar [[431]] officieel as de ''[[Moder Gods]]'' wöd vereerd. In de [[13e eeuw|13de eeuwe]] ontstoand vanuut Italië de gedachte um den meimoand helemoal in et tekken te stellen van de verering van de Heilige Maagd Maria. Tiedens de Contrareformoatie waren et veural de jezuïeten en kapucienen dee vanuut Rome dit gebruuk ovver de ganse Karke verspreidden.

== Trivia ==
* In et stripbook "[[De lieve Lilleham]]" van [[Suske en Wiske]] dut Suske met in nen dans rundumme den meiboom.
* Den dans rundumme den meiboom wödt in verband ebracht mit et lopen van et pad van et [[labyrint]] in nen [[Trojaburg]].

== Nedersaksisch ==
* [[Achterhooks]]: ''meiboom''
* [[Grunnegs]]: ''maaiboom, -boum''
* [[Stellingwarfs]]: ''mei{{small()|e}}boom''
* [[Tweants]]: ''meiboom''
* [[Veluws]]: ''meiboom''

[[Kattegerie:Achterhooks artikel]]
[[Kattegerie:Kultuur]]

[[bar:Maibam]]
[[ca:Cucanya]]
[[cs:Máje]]
[[cy:Y Fedwen Fai]]
[[da:Majstang]]
[[de:Maibaum]]
[[en:Maypole]]
[[eo:Majarbo]]
[[es:Cucaña]]
[[fi:Juhannussalko]]
[[fr:Arbre de mai]]
[[fy:Maaiebeam]]
[[hu:Májusfa]]
[[is:Maístöng]]
[[it:Albero della cuccagna]]
[[nds:Maiboom]]
[[nl:Meiboom]]
[[no:Maistang]]
[[pt:Festa do mastro]]
[[ru:Майское дерево]]
[[sk:Máj (symbolický strom)]]
[[sv:Midsommarstång]]
