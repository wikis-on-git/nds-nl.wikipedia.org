'''De Moespot''' is een vörreljaors verschienend tiedschrift veur proza en dichteri'je in 't [[Nedersaksisch]]. 't Is een uutgave van 't [[Verbond van Nedersaksische Dialectkringen]], daoras drei verienings bi'j bint an-esleuten: de [[Dialectkring Achterhook en Liemers]], de [[Dialektkringe Salland en OostVeluwe]] en [[Vrienden van de Streektaal Lochem en umgeving]]. Leden van dizze verienings kunt d'r heur schriefwark veur inzenden. In 't blad stiet ok verieningsni'js, ankondigings van ni'j uutekomen streektaalboeken en redactionele artikels oaver 't Nedersaksisch.

't Blad wördden in 1958 op-ericht deur de [[Sallandse schrieverskring]] onder de name ''De Moospot''; det wörrden in 1963 ''De Moespot'' umdet partie de name te [[Tweants|Twèents]] vunden klinken. De [[Dèventer]] schriever [[Herman Korteling]] (1898-1994) nuumden 't blad in zien beguntied '' 'Un fidderig dink (vier vellekes maör)'.'' In 1966 wördden ''De Moespot'' 't orgaan van 't ni'j op-erichte Verbond van Nedersaksische Dialectkringen (Verbond veur Neersasse Dialektkringen), daoras op een gegeven mement, naost de boavenenuumde verienings, ok de [[Kreenk vuur de Tweantse Sproake]] hum bi'j ansleut.

Deurdet 't Verbond meerdere schrieverskringen umsleut, gruuiden de umvang van 't blad nog aordig. [[Jannie Bakker-Rietman]] en [[Frank Löwik]] schrieft in 't [[Handboek Nedersaksische Taal- en Letterkunde]]:'' 'Dat bleek van levensbelang omdat het aantal inzendingen vanuit de Sallandse schrijverskring zorgelijk klein bleef.' ''

Ze schrieft ok:'' 'Over het niveau van werk van ''De Moespot'' is al vaak geschreven, in welwillende en minder welwillende woorden. Ondertussen verleent het blad toch maar de ruimte aan iedereen die zich schriftelijk wil uiten in het Nedersaksisch van de aangesloten gebieden.

''De Moespot'' gebruukt de [[SONT-schriefwieze]].

==Bronnen==
*Jannie Bakker-Rietman en Frank Löwik (2008), 'Streektaalliteraturen in Overijssel'. In Henk Bloemhoff, Jurjen van der Kooi, Hermann Niebaum en Siemon Reker (red.), ''Handboek Nedersaksische Taal- en Letterkunde''. Assen: Van Gorcum. Blz. 392-3
*[http://www.dialectkring.nl/?pageId=117&Moespot Dialectkring Achterhook en Liemers oaver ''De Moestpot]


{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel]]
[[Kattegerie:Nedersaksies tiedschrift]]
