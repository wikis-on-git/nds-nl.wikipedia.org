'''Dirk (Dik) Wessels''' ([[Riessen|Ryssen]], den [[2 april|2. april]] [[1946]] – den [[21 november|21. november]] [[2017]]) was nen twentsken underneamer.<ref>[http://www.anjeprodukties.nl/wp-content/uploads/DiKWessels2.pdf Dik Wessels] in Bouwgigant</ref>

== Leavensbeskryving ==
=== Underneamerskap ===
Dik Wessels güng in de sestiger jåren van de 19. eyw hen timmeren by Bouwbedryv Wessels, et bedryv wat syn vader Årend Wessels in [[1933]] stichted had en wat in [[1960]] med üm der by 4 man in deenst had. In [[1968]] nöm hee et van syn vader oaver. Med syn bröder [[Herman Wessels]], den as der in [[1974]] by küm, wüst hee et bedryv uut te breiden töt 1250 man in [[1990]].<ref>[http://www.anjeprodukties.nl/redactioneel/twentevisie/herman-wessels-is-niet-langer-het-onbekende-broertje-van-dik/ Herman en Dik Wessels] in twentevisie (2001)</ref>

In 1990 güng Bouwbedryv Wessels samen med [[IBB-Kondor]] wyder as [[Konder Wessels]]. In [[1997]] güng dat weader samen med de [[Köäninglike Volker Stevin]] wyder as [[Köäninglike Volker Wessels Stevin]], wat vanaf 2002 name kreag as ''VolkerWessels'', en bedryv med 120 warkmåtskappen en by mekander 16.000 man verspreid oaver meyrdere landen.<ref>(en) [http://www.bloomberg.com/research/stocks/private/person.asp?personId=8809448&privcapId=874504 bloomberg.com] oaver Dik Wessels by VolkerWessels</ref> Vöär de centen dee as Wessels der med upstreak, stichteden hee in [[1991]] de investeringsmåtskappye ''Reggeborgh''.<ref>[http://www.reggeborgh.nl/ websteade van de Reggeborgh Groep]</ref> Reggeborgh investeerden under meyr in [[World Onnline]]. Do as dat bedryv in [[2000]] når de böärse güng, deade Wessels syne andeylen van de hande. Dat leyverden em hunderden miljonen euro's up. Vanuut datselvde Reggeborgh wör glasveselbedryv [[Reggefiber]] uperichted.

Wessels kochten in [[2003]] selv VolkerWessels weader terügge van eygene centen en haalden et van de böärse. In 2017 güng et bedryv weader når de böärse, wat weader eyns souvöäle geld upleyverden as wat et ekost had in 2003. Wessels syn vermöygen wör up sou'n 4 miljard euro eskatted, wårmed hee volgens de [[Quote 500]] de darde-rykste man van Neaderland was.<ref>[https://www.businessinsider.nl/dit-zijn-de-5-rijkste-families-van-nederland-volgens-de-quote-500/ Dit zijn de 5 rijkste families van Nederland, volgens de Quote 500], BusinessInsider, 2 november 2017.</ref><ref>[https://www.businessinsider.nl/dik-wessels-overleden-vermogen-miljardair/ De op twee na rijkste man van Nederland is overleden – Hoe Dik Wessels miljardair werd in de bouw], BusinessInsider, 21 november 2017.</ref>

=== [[FC Twente]] ===
Wessels stöäk vöäle geld in de [[enskede]]eske vootbalklub [[FC Twente]]. Syn bröder [[Herman]], meddirektöör by Volker Wessels, was noch van [[1999]] töt [[2004]] vöärsitter van de klub. In disse tyd sköälden de Wessels-bröders geldskulden kwyt wat se de klub tosköäven hadden üm spöllers te koupen.

Do as FC Twente in 2016 in geldnoud sat, trummeden Wessels nen koppel twentske underneamers up üm de klub geld te leynen, sou dat FC Twente neet failliet güng. Dårnå bleav hee sik töt synen doud nauw bemoien med et bestüür en de dagelikse afhandeling van saken.

=== Persoonlik ===
Wessels had töt synen doud nen nauwen emotionelen band med syn persoonlik assistente Sinie Wijnen. Hee hevt twey dochters uut en hüwelik wårvan hee vervrömd was. Hee stünd bekend as spykerhard sakenman, mär ouk as stillen geldsketer vöär sociale initiativen. Syne dochters hebbet syn vermöygen oaverenöämen en ståt nu edeyld dardes in de Quote 500.

=== Doud ===
Dik Wessels küm in november 2017 uut de tyd do as he 71 jår was. Hee was en pår dage dårvöär upenöämen in et sekenhuus, med hartklachten.<ref>[https://www.tubantia.nl/rijssen-holten/dik-wessels-71-overleden~aea64022/ Dik Wessels (71) overleden], Tubantia, 21 november 2017.</ref> Hee had et al es eyrder an et harte had en by ne operaty 5 ümleidingen kreagen. Toch bleav hee töt synen doud rouken. Hee wör under groute belangstelling begraeven up den gemeyndeliken karkhov et Lentfert in Ryssen.

== Underskeidingen ==
In 1999 wör Dik Wessels ansteld as Officier in de Orde van Oranje-Nassau. van de gemeynde [[Ryssen-Holten]] was hee eyrebörger. 

== Uutgånde verwysingen ==
* (en) [http://www.forbes.com/profile/dik-wessels/ Forbes profiel] 
* (en) [https://web.archive.org/web/20171201034123/http://www.worldsrichpeople.com/dik-wessels.html worldsrichpeople.com]
* (en) [https://web.archive.org/web/20160304131800/http://www.leaderreport.com/dik-wessels-dutch-construction-tycoon/ leaderreport.com]


{{DEFAULTSORT:Wessels, Dik}}

[[Kategorie:Tweants artikel]]
[[Kategorie:Ondernemer]]
