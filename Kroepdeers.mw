[[File:Snakes green reptile.jpg|thumb|273x273px|Ne slange is een vuurbeeld van een kroepdeer.]]
'''Kroepdeers''', ook wal ''reptielen ''neumd, zeent kooldblodige deers met butte. Iej veendt ze oawer de hele wearld, mer neet in koolde gebeden, zo as op de polen en baargtöppe. Dat gef nog zo 9500 soorten kroepdeers. Wiedters heb iej nog völle soorten kroepdeers dee as oetstörven zeent. Vake zeent dee allene as fossiel bekeand. Der leawden lange leden onmeundige grote soorten, zo as de [[Mosasaurus]], den in zee woonden en woervan as der ook een fossiel in [[Nederlaand]] veunden is. Ne aandere belangrieke oetstörvene groep warren de [[Pterosauriërs]]. Dee konden vlegen en behearsden dat lochtroem. Toch zeent der gin leawende soorten mear van. Der is groot oonderskeaid tusken de roeme groep kroepdeers (alle bekeande soorten) en de smalle groep (de soorten dee as der rechtevoort nog zeent).


Kroepdeers wordt vake samen eneumd met [[amfibieën]], mer dee hebt niks met mekoar gemeen. Amfibieën hebt ne duurloatende hoed en gin skubben. Kroepdeers hebt dit wal. Dat grötste oonderskeaid is nog wal det kroepdeers nooit as [[Larve|larven]] leawt, terwiel as dat amfibieën gef, dee as det wal doot.

Kroepdeers wordt meesttieds op de volgende wieze indeeld.
* Skubde kroepdeers (Squamata) (Slangen, eawerdasken en wurmeawerdasken)
* Skeeldpädde (Testudines)
* Krokodillen (Crocodilia)
* Brugeawerdasken(Sphenodontidae)
