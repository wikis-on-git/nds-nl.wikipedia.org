[[Bestaand:Loki_and_Hod.jpg|thumb|200px|Vöärstelling van [[Loki]] den as Höder helpet de boage te richten]]

'''Höder''' of '''Höðr''' ([[oldnoorsk]]: '''Hǫðr''') is nen blinden gud uut de [[Germaanse mythologie|germaanske mytology]]. Hee is de söäne van [[Woden]] en [[Frigg]], bröder van [[Donar]] en [[Balder]] en halvbröder van [[Váli]]. 

Volgens de verhalen kryget Frigg en Balder in nen dröym vöärspeld dat Balder uut de tyd sal kummen. Frigg is dår sou van van de wyse dat se alle vöärwarpen en saken up de wearld (behalve den misteltak) löt swearen em niks te doon. Sou waant sik Balder unstarvelik, en de andere guden hebbet der groute wille an üm allerhande wåpens en saken up em te smyten. Stoakegud Loki krigt der lucht van dat de misteltak niks evrågen is. Hee maket der ne speare (of pyle) van en drükket ne den blinden Höder in de handen. Med [[Loki]]'s hülpe smit Höder de speare. Balder sakket vöär doud vöär de grund. Alleman is kats van de wyse, sou wat is in de halle van de guden noch nooit geböärd. Vandår dat Höder neet direkt egreapen wördt. Wodan wil wraak. Hee verkrachtet de åsinne [[Rinda]] en see krigt ne söäne, [[Váli]]. Den groit binnen eyn dag uut töt nen starken kearl en vermoardet Höder. Nå [[Ragnarök]] söllet beide Höder en Balder weader upstån, sik weader verbroderen en med mekander de wearld vannys bevolken.

Den [[Denemarken|däänsken]] geskydskryver [[Saxo Grammaticus]] skreav et net yts anders in synen [[Gesta Danorum]]. Volgens em vöchten den starveliken held Høtherus en den halvgud Balderus üm de hande van [[Nanna]] en wün et Høtherus van Balderus.

Höder kümt in vöäle andere verhalen geheyls neet vöär.

[[Kategorie: Tweants artikel]]
[[Kategorie: Germaanse mythologie]]
