[[Ofbeelding:Deventer_groten_karke_binnenwark.jpg|thumb|right|200px|Binnenwark]]
[[Ofbeelding:Deventer kerk.jpg|thumb|right|200px|Groten Karke, toorn]]
Den '''Lebuïnuskerke''' in [[Deventer]] was in den Middeleeuwn den heufdkarke van den stad en ene van den veurnoamsten karken binnen et [[Sticht Utrecht|bisdomme Utrecht]]. Et is histories en bouwkundig nen belangriek bouwwark. Den Lebuïnuskarke deed tiedens et kortstoandigen bestoan van et [[bisdomme Deventer]] (1559-1580) deenst as [[kathedroal]]. Den karke beheurt tot den [[Top 100 der Nederlaandsen UNESCO-monumenten]].

Den eersten (holten) karke op dizzen ploatse wöd in [[768]] ebouwd deur den missionaris [[Lebuïnus]]. Al in nen vrög begin wöd nen [[kapittel]] an den karke verbaonden. Biskoppe [[Balderik (biskoppe van Utrecht)|Balderik]] van [[Sticht Utrecht|Utrecht]] verving heur in den 10den eeuwe deur nen steen' kark. In [[1040]] güf biskoppe [[Bernold]] opdracht veur den bouw van nen groten [[Romaansen stiel|romaansen]] [[basileek]]. In [[1235]] en [[1334]] wöd den karke verwoost deur braand. Den karke van vandage, nen gotiesen [[hallenkarke]], kwam tot staand tussen [[1450]] en [[1525]]. In et opgoande wark bunt echter nog belangrieke delen van den romaansen veurgänger anweazig. Ok is den romaansen [[crypte]] bewoard ebleaven, dee starken geliekenis verteunt mit den crypte van den [[Pieterskarke (Utrecht)|Pieterskarke]] in [[Utrecht (stad)|Utrecht]], dee ok deur Bernold is ebouwd.

Den helen karke is veurzeen van kruus-, star-, en [[netgewalf|netgewalven]]. Den pleistering van et binnenwark is, mit uutzundering van dee dele dee van [[muurskildering]]en veurzeen waren, in den joaren vanof [[1927]] vort ehoald. Den toorn kump uut et end van den 16den eeuwe. Beginne 17dene eeuwe is zi-j bekreund mit nen [[lanteern]] noar et untwarp van den Amsterdamsen bouwmeister [[Hendrick de Keyser]] ten behoove van nen [[beioard]] van den gebrooders [[Pieter en François Hemony|Hemony]].

==Wat ofmetingen==
*Lengte van den karke (binnenwarks): 99,10 meter 
*Grootsten breedte: 38,65 meter 
*Hoogte van et schip: ca. 18 meter
*Hoogte van den toorn: 62,50 meter

==Uutgoande verwiezing==
*[http://www.vbmk.nl/lebuinuskerk/ Webstee van den Groten of Lebuïnuskarke]

[[Kattegerie:Achterhooks artikel]]
[[Kattegerie:Christendom]]
[[Kattegerie:kark]]

[[de:Lebuinuskirche (Deventer)]]
[[nl:Grote of Lebuïnuskerk]]
