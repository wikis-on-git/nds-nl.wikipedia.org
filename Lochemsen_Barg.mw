Den '''Lochemsen Barg''' eleagen in den [[Gelderlaand|Geldersen]] [[Achterhook]] bi-j [[Lochem]] en [[Barchem]] is een reste van nen [[stuwwal]], dee in de veurletsten [[iestied]] deur et land-ies is opeschoaven. Et gestuwde materioal besteet uut ofzettingen van den [[Rijn]]. In den letsten iestied bunt deur verslieting dellen in den Lochemsen Barg ontstoan. In dee tied was den stuwwalle zelf neet begreujd, doarveur was et te dröge en te kold. Et materioal wöd deur den wind van den stuwwalle ebloazen en ingevängen in et umrengenden laeglaand. Tussen de twee bargtöppe Lochemerbarg en de Kalenbarg ligt nen [[kwel]]plek, den zeugenoamden Duvelskolk. In et bultachtige laandschap geaven dee twee bargen nen mooien anzicht. Vanuut et zuuden bunt ze in de wiete te zeen bi-j mooi weer. Vanof den barg ku-j veural vanof den Barchemsen en Zwiepsen kante arg wiet kieken. 

==Gekiednis==

Vrögger was et gebeed Lochemsen Barg, Kalenbarg [[marke]]groand, en bestoand veural uut en hier en doar hakholt. Op den zi-jkante van dee barg waren enken dee as akkerlaand in ebruuk waren lagen. In den eersten helft van den 19den eeuwe wödden dee markegroanden verdeald under gerechtigden leu. Dizzen maakten hier woold of bouwlaand van. Woardeur et grootsten dele van den barg woold wödden. Noa talrieke schenkingen en ankopen kwam veul groand in hende van et [[Geldersch Landschap]]. In [[1934]] schonk den [[gemeente]] Lochem nen stuk groand van ruum 28 ha, under veurweerde dat dizzen oppervlakte in 15 joar verdubbeld zol mötten wean. Geldersch Landschap sloagden doar al noa 6 joar in, deur nen antal schenkingen. In [[1977]] wödden uut et legoat van vrouw ir. E.F. van der Ban nen dele van et veurmoaligen laandgood 'de Enk' verkreggen, woarvan de rest al eerder verkreggen was. In dee tied wödden groanden in arfpacht an-enommen van den [[Stichting Twickel]]. 

==Witte Wieven==

Op den noordpunte van den Kalenbarg ligt den in de streke vermeerden Witte Wievenkoele, doar ku-j 's oavends en des nachts 'witte wieven' künt teggenkommen. Zi-j loaten iederene mit nen zuuver gewetten ungemeujd, moar bunt nen schrik veur den boosdooner. Woarschienlek is et nen olden leemgroove.

==Belvedere== 

Op den top van den Lochemsen Barg steet, den [[Belvedere]]. Et is nen slanken uutzichttoorn dee ze in [[1893]] hebt ebouwd en vandage neet meer toogänkelek veur kiekleu is. Wieter stoat doar ok nog et 19den eeuwsen wonhuus 'Barghuus', boswachtershuusken mit nen stalle.



==Uutgoande verwiezing en Bronne==
*[http://www.mooigelderland.nl/ Mooi Gelderlaand]
*[http://www.natuurkaart.nl/kvn.landschappen/natuurkaart.nl/i001248.html/ Natuurkeerte]

[[Kattegerie:Achterhooks_artikel]]
[[Kattegerie:Plaotse in Gelderlaand]]
