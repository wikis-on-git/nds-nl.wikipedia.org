[[Ofbeelding:Arctium lappa01.jpg|thumb|250px|Grote klitse]]
[[Ofbeelding:Arctium tomentosum.jpg|thumb|250px|Donzige klitse]]
Tot 't geslach '''klitse''' ([[Latien]]: ''Arctium'') beheuren de:
*[[Grote klitse]] (''Arctium lappa''), 
*[[Gewone klitse]] (''Arctium minus''), 
*[[Donzige klitse]] (''Arctium tomentosum'') en 
*[[Bosklitse]] (''Arctium nemorosum''). 
*Vrogger wönnen oek nog de kleine klitse as amparte soorte ezien.

De klitse kump in 't wild veur in [[Europa (continent)|Europa]] en [[Azië]].

==Ekelogie==
De klitse kump veur in barmen, ruugten en op open plekken in [[bos]]sen. De [[vruch]]en wonnen verspreid deurdat ze an de vach van dieren blieven hangen. Oek blieven ze an kleren hangen.

==Gebruuk==
===Greunte===
De penwortel van jonge plaanten kan egeten wonnen as [[pastinaak]]. In Europa wonnen de plaante haos neet meer egeten, mar in [[Azië]] is 't nog een populaire greunte. De wortels wonnen in Nederlaand verkoch in Chinese supermarken onder de naam "burdock". De wortels wonnen in 't eerste greuijaor in de [[haarfst|harres]] eoogs, dan hef de plaante nog gien bloemstengels/bloemen ontwikkeld (allinnig de grote leerachtige blaojen en de wortel). De wortels bin vorsbestendig. Ze kunnen 's [[wienter]]s in de grond eleuten wonnen en vlak veur gebruuk eoogs wonnen. A-j in 't wild op zeuk gaon naor disse plaante ku-j 't beste eers zeuken naor de dujelijk herkenbaore klitsebollen, en daornao daor in de buurte zeuken naor plaanten uut 't eerste jaor. De rooie bladstelen zien der een bietjen uut as rebarber, en de blaojen bin leerachtig mit een lichbehaoren, witte onderkaante.

Jonge bloemstengels kunnen in 't laote veurjaor veurdat de bloemen verschienen oek egeten wonnen. De smaak liek een bietjen op een [[artisjok]].

===Medesinaal gebruuk===
Veur medesinaal gebruuk wonnen de wortel in de harres van 't eerste greuijaor of in 't daoropvolgende veurjaor eoogs en edreug. De klitse is volgens de volksgeneeskuns vochofdrievend en bloedreinigend. 't Zol oek warken tegen gevrichsreuma, zweren, maagklachen, haoruutval en dreugte van 't vel op de kop.

===Nedersaksisch===
In t [[Tweants]] kan ne "klitse" ok ne vrouwe wean den veul praot.

[[Kattegerie:West-Veluws_artikel]]
[[Kattegerie:Plaante]]

[[ar:قرطب]]
[[az:Atpıtrağı]]
[[bat-smg:Varnalieša]]
[[br:Seregenn-vras]]
[[da:Burre]]
[[de:Kletten]]
[[en:Arctium]]
[[es:Arctium]]
[[et:Takjas]]
[[fa:باباآدم]]
[[fi:Takiaiset]]
[[fr:Bardane]]
[[frr:Boren]]
[[io:Bardano]]
[[it:Arctium]]
[[ku:Gula fişek]]
[[lt:Varnalėša]]
[[nl:Klit]]
[[os:Залмысыф]]
[[pl:Łopian]]
[[pt:Arctium]]
[[ro:Arctium]]
[[ru:Лопух]]
[[sh:Čičak]]
[[sr:Чичак]]
[[sv:Kardborresläktet]]
[[tl:Mores]]
[[vi:Chi Ngưu bảng]]
[[zh:牛蒡属]]
