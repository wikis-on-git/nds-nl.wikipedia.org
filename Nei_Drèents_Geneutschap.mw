't '''Nei Drèents Geneutschap''' is een in 2005 deur de [[Drenthe|Drèentse]] schrievers [[Anne Doornbos]] en [[Martin Koster]] op-ericht verbond det een contactpunt wil wèden veur Drèentse schrievers en aandere streektaalactivisten.

't Geneutschap is veural bekend van de jaorlijkse ludieke uutreiking van de Anfieterpries, veur een persoon of instelling die 't [[Drèents]] veuruuthelpt, en de Zoorholtpries veur wel 't tègenoaverestelde döt.

Zo kreeg in 2008 de [['t Ogeveine|gemiente Ogeveine]] de Zoorholtpries wègens de campagne 'Hoogeveen, met een hoofdletter H', intied det in 't Drèents van 't Ogeveine de ''H'' niet uutespreuken wördt. De gemiente reageerden d'r op mit een variaant op de campagne onder de titel '’t Ogeveine, met een oofdletter A', en wördden 't jaor daorop enomineerd veur de Anfieterpries.

Volmachten van 't Nei Drèents Geneutschap bint op 't mement Doornbos, Koster en Janny Roggen.

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Drenthe]]
[[Kategorie:Nedersaksiese organisasie]]
