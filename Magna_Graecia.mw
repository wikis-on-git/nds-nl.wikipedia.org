[[Bestaand:Magna Graecia ancient colonies and dialects-it.svg|duum|307x307px|De olde kolonys van Grout-Grekenland in Italie en de dialekte wat se spröäken.]]


'''Magna Graecia''' ([[Latien|Latynsk]] vöär "Grout-Grekenland", [[oldgreeksk]]: Μεγάλη Ἑλλάς, ''Megálē Hellás'', [[Italiaons|italiaansk]]: ''Magna Grecia'') was wat de [[Romeinse Riek|romeinen]] de hüdige streaken [[Kalabrie]], [[Basilikata]] en [[Kampanie]] nöömden. Disse streaken wörden vanof sou'n 600 jår vöär [[Kristus]] al stark bevolked döär kolonisten uut [[Griekenlaand|Grekenland]]. Disse lüde nöämen öäre oldgreekske gebruken en kultuur med, wat noch altyd te marken is in disse streaken, mär ouk in de kultuur van et olde [[Romeinse Riek|Rome]]. Ouk de lüde wat der al woanden, med name de [[Oenotrianen]], nöämen de greekske gebruken oaver.

Al likt et döär de name dat et eyn grout ryk was, et warren vöäral lösse städen dee yder vöär sikselv upkümmen. Vöäral [[Napels]] en et siciliaanske [[Syracuse]] wörden groute, vöärname städen med flinken invlood up et latere Romeinske Ryk.

De name ''Magna Graecia'' steyt vöär et eyrst in et book ''Geskedenissen'' van den romeinsken skryver [[Polybius]]. Den romeinsken [[Dichtkünst|dichter]] [[Ovide]] gebröäk de name ouk üm når de südelike streaken van Italie te verwysen in syn gedicht ''Fasti''.

[[Kategorie: Tweants artikel]]
[[Kategorie: Italiën]]
