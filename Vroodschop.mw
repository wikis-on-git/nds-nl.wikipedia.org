'''Vroodschop''' is den name van nen vrög ni-j soorte [[College van börgemeister en wetholders|college]], net as den titel van nen [[burger]] dee in dat college zitting had (ok vroodskearl eneumd). 

De meeste steedn in den vrög ni-jen tied kenden nen regering bestoande uut gekoazen manneleken [[poorter|poorters]], dee zitting hadden in den Vroodschop. In den [[Republeek der Zeaven Vereanigde Nederlaanden]] bestoand nen stadsbesture uut den magistroat en den Vroodschop. Den ''[[magistraat]]'' (of stadsregiering), den 4 of 6 [[burgemeister]]s en of [[schepenen]], en heelden zich beazig mit et doageleks bestuur van den stad. In den meeste steedn wödden de burgemeisters veur nen tied van 4 joar kozzen. Den letst an-etreden burgemeister was verantweurdelek veur den [[schutteri-je]]. Den Vroodschop stelden den magistraat an, dee in den reagel uut eigen gelederen kwamen. Doar was ok al sproake van nen ingewekkeld stelsel van loting en in den meesten geweste vanof [[1748]] van veurdrächten an den [[stadholder]]. 

Den Vroodschop wödden bi-j mekaar eroopen bi-j geld zoaken, en altied bi-j verkiezingen veur den bezetting van belangrieke posten. Dan ging et doar veurnoamelek um et deenen van den economiese belangen, woarin de leedn van den Vroodschop nen belangrieken bi-jdroage hadden. In teggenstelling tot magistroaten wödden Vroodschopsleedn veur et leaven beneumd. Et college bestoand uut 10 tot 40 burgerleu, dat weakeleks of minder vergoaderden, mangs ok ovver laandeleken politeek. Zie kozzen in den moand januari éne of twee ni-jen burgemeisters en verteggenweurdigers noar den Proveensiale Stoaten. 

Lidmoatschop was in beginsel nen kwestie van [[uutverkiezing]] en neet van [[arfopvolging]]. Familiebanden waren doarbi-j arg belangriek, moar ok riekdomme en moatschoppelek anzeen. Vroodkearls mösten voldoon an nen tweetal veurweerden: lidmoatschop van den Gereformeerden karke en et bezit van nen huus. Howal stadsbestuurn noar moatstaven van vandage meer weg hadden van nen [[oligarchie]] dan van nen [[meritocratie]], nemt dit neet weg dat familiebanden nooit nen wettige groandslag veur [[verkiezing]]en künt wean.

In tieden van nood had den [[stadholder]] et rechte ni-jen vroodschopsleedn te beneumen, nen zogeneumden wetsverzetting. Dat gebeurden in [[1619]], [[1672]], [[1748]] en [[1787]]. 


[[Kattegerie:Achterhooks_artikel]]
[[Kattegerie:Geschiedenis]]

[[en:Vroedschap]]
[[fy:Froedskip]]
[[nl:Vroedschap]]
