[[Ofbeelding:Obstallisbaem.JPG|right|thumb|Gedenkstain aan de Opstalboom]]
De '''Opstalboom''' is t [[middeleeuwn|middelaiwse]] [[dingstee]] van de [[Zeuven Fraise Zeelanden]] bie Rahe, [[Aauwerk (stad)|Aauwerk]]. Ôfgevoardegden van de Fraizen troffen ainander tot in de [[13e eeuw|13e aiw]] om mekoar te beloven de [[Fraise]] Vraaihaid te respekteern en te haandhoaven, rechtvoardeg te wezen en om grode beslissens te nemen. Omdat de middelaiwse Fraizen gain [[vorst|vôrsten]] harren, wuir dizze Fraise Vraaihaid mit de zegswieze '''Eala Frya Fresena''' bekrachtegd. Dizze zegswieze stait tegenswoordeg op t woapen van [[Oostfraislaand]]. 

De bieainkomsten bie dizze Opstalboom kennen zain worden as n [[vergaorige|joarvergoadern]].

Opstalboom betaikent Ophangboom en verwiest noar de funksie van de [[eek (boom)|aaik]] as belaankriekste stee in de Fraise landen. Hier wuir noamelk noast t besturen, ook rechtsproken. De aaik geul in sommege [[Germanen|Germoanse stammen]] as haailege boom.

Op t stee woar de Opstalboom vrouger stond, stait nou n monument dat heugt aan de Opstalboom.

[[Kategorie:Grunnegs artikel]]
[[Kategorie:Geschiedenis van Frieslaand]]
[[Kategorie:Oostfraislaand]]
