De noordeleke Nederlanden wodden vanof [[1581]] ne republiek: den [[Republiek der Zeuven Vereanegde Nederlanden]] en doarnoa met hulpe van den Fransen bezetter in [[1795]] de [[Batoafse Republiek]], dee in [[1801]] vervangen wodden deur et [[Bataafse Gemenebest]]. [[Stadholder]] [[Willem V van Oranje-Nassau|Willem V]] vlöchten noar Engeland. In [[1806]] hief [[Napoleon Bonaparte]] et Bataafse Gemenebest op. Hi-j richtten doarnoa et [[Könninkriek Hollaand]] op en plaatsen zien jungeren breur [[Lodewiek Napoleon]] op den troon.

Pas in 1815 kwam doar n Nederlands könningshuus: [[Willem I der Nederlanden|Willem I]], veurhen Willem VI, zönne van stadholder Willem V, reep zichzelf uut tot [[Könning der Nederlaanden]]. Op [[2 december]] [[1813]] had hi-j al den titel van Soeverein Vörst der Nederlaanden kreggen. Hi-j probierden under meer de belangen van ziene familie veilig te stellen deur et instellen van et groandbeginsel van 'arfelek könningschop'. Moar doar bestoand binnen de Nederlanden, dee de Republiek gewönd waarn, nen starken teggenstaand. [[Orangisme|Orangist]] [[Gijsbert Karel van Hogendorp]] zorgden der met ziene [[Nederlandse Groandwet|groandwet]] veur dat Willem zien staand kon beholden: vanof toon ging et könningschop oaver op zien 'wettige' (deur Willem immers zelf as wettig bepoald), naozoaten as opvolger.

Et Könninkriek der Nederlaanden van vandage besteet uut den Stoat der Nederlaanden en de zelfstandige lidstoaten, de Landen Aruba en de Nederlandse Antillen. 

== Het Huus Oranje-Nassau ==
Et Huus Oranje-Nassau kump veurt uut et [[Huus Nassau]], ne familie uut Duutslaand. Stamva van et Huus Nassau was [[Walram van Laurenburg]] (ru. 1146-1198), den eersten graaf van [[Nassau (laand)|Nassau]]. Zien zönne [[Hendrik de Rijke van Nassau|Hendrik den Rieken]] (ca. 1180-ru. 1250) was etrouwd met Machteld van Gelre en kreg n tröpken zönnen, woarvan [[Walram II van Nassau|Walram]] (rundumme 1220- en noabi-j 1276) en [[Otto I van Nassau|Otto]] (vermeudelek estoarven in 1289) de bezittingen van euren va arfden en dee later verdealden. Et huus van Oranje-Nassau kump histories ezeen of van Otto, de Ottoonse liene van et Huus Nassau. 

Et huus Oranje-Nassau begun in [[1544]], toon Willem I, graaf van Nassau-Dillenburg (1533-1584), better bekand as [[Willem van Oranje]] of Willem den Zwieger, et Zuud-Franse vorstendom [[Oranje (vorstendom)|Orange]] arfden van zien neave [[René van Chalon]] (formeel René graaf van Nassau en prins van Chalon-Oranje), den zönne van Willems onkel Hendrik III. 

Bi-j et vorstendom heurden ok den titel ''[[Prinse van Oranje]]'' en de [[liefsprökke]] van Chalon, ''[[Je maintiendrai Chalon]]''. Noa den dood van könning-stadholder [[Willem III van Oranje-Nassau|Willem III]] in [[1702]] zol tot [[1732]] zowal et Huus van Oranje-Nassau as et [[Huus Hohenzollern]] ansproak op den titel maken. Moar volgens et [[Traktaat van Partage]] beheelden beide huze et recht op den titel ''Prins van Oranje''. Umdat könning-stadholder [[Willem III van Oranje-Nassau|Willem III]] noa zienen dood geen wettigen opvolger had, steerf den Bredasen tak van [[Willem van Oranje]] uut en ging et huus van Oranje-Nassau wieter in den zogeneumden Freesen tak, de noazoaten van Willems breur [[Jan van Nassau]].

=== Et Huus Nassau ===
Met et oaverlieden van könning [[Willem III der Nederlaanden|Willem III]] in [[1890]] steerf de Ottoonse liene van et huus Nassau in menneleke liene uut. Et Nederlaandse könningschop ging oaver op de vrouweleke liene deur Wilhelmina, de dochter van könning Willem III en ziene tweede vrouwe, [[könningin Emma|Emma van Waldeck-Pyrmont]]. [[Luxemburg (laand)|Luxemburg]] ging toon met [[groothartog]] [[Adolf van Luxemburg|Adolf]] (1817-1905) oaver op de Walramse liene, dit umdat in Luxemburg vrouweleke troonsopvolging end 19de eeuwe wettelek nog neet meugelek was (deur de zogeneumde [[Salische Wet]]).

=== Prins van Oranje-Nassau ===
Den titel ''[[Prins van Oranje-Nassau]]'' is deur völle ofstammelingen van Willem van Oranje droagen, moar wöd mangs ofgewisseld met ''Prins van Oranje en Nassau''. Toon könningin [[Wilhelmina der Nederlaanden|Wilhelmina van Nederlaand]] in 1901 trouwden met [[Hendrik van Mecklenburg-Schwerin]] dreigden uut ''van Oranje-Nassau'' et underdeal ''Nassau'' verloorn te goan. Dit wodden veurkommen deur n beroop op n verdrag dat den verskillende tekke van et Huus Nassau in [[1736]] slotten.

Volgens de Wet lidmoatschop könninklek huus van vandage hebt den könning, zienen vermeudeleken opvolger en den köning den ofstand hef edoane van et könningschop den titel ''Prinse(sse) van Oranje-Nassau''. Aandere leu van et Könninklek Huus künt dizzen titel bi-j Köninklek Besluut kriegen, al dan as persoonleken, neet-arfeleken titel. Net as bi-j Köninklek Besluut kan den persoonleken titel ''Prins(esse) van Oranje-Nassau'' wodden egeaven an veurmoalige leedn van et könninklek huus.

== Stand en bevoogdheden ==

"Den [[Könning der Nederlaanden|Könning]] is onschendboar, de [[minister]]s bunt verantweurdelek": zo is den stand van et vörstenhuus tot vandage den dag too ereageld deur den meujte van den liberalen stoatsman [[Johan Rudolf Thorbecke]]. In de [[Nederlandse Groandwet|Groandwet]] van [[1848]] wodden de bevoogdheden en arfzaken van et könningshuus wieter uut-ewarkt en vast-elegd. 

Den feiteleken macht en bevoogdheden van den könning komt met name tot uting bi-j [[Könninkleke Besluten]], woarunder völle belangrieke beneumingen op de gebeden van [[binnenlands bestuur]] en van den [[rechterleken macht]]. 

Ok bi-j de [[kabinetsformasie]] spölt den könning ne belangrieke rolle, bieveurbeeld bi-j de beneuming van den [[kabinetsformateur]].

Veur de bekrachteging van ne formele [[wet]] is undertekkening doarvan deur den könning en den verantweurdeleken bewindspersoon neudeg. Dit leste wöd “contraseign” eneumd. 

Doarnoast hef den könning nen ceremonielen taak.

== Beknopten stamboom en arfopvolging ==
Nederlaand wöd end 18den eeuwe veroaverd deur Frankriek. Den Fransen keizer, [[Napoleon Bonaparte]], maken van Nederlaand n könninkriek en zetten zien breur, [[Lodewiek Napoleon]], op den troon. Hi-j was hiermet Nederlands eersten [[Könning]] in 1806. Vanof 1813 kwam den macht in hende van huze Oranje-Nassau. A'j de arfopvolging 'zuver' bekiekt dan endigt de liene wier bi-j Willem III, hi-j oaverleafden alle dree ziene zöns.

=== Könningen en könninginnen===
{| border=1 cellpadding=5 style="border: 1px #AAAAAA solid; border-collapse: collapse;"
|- bgcolor=bisque
! Geboarn
! Könning(in) van
! tot
! Oaverleaden
! Name
|- 
|[[24 augustus]] [[1772]]||[[2 december]] [[1813]]||[[16 meert]] [[1815]]|||| ZH [[Willem I der Nederlaanden|Soeverein Vörst Willem I]]
|-
|||[[16 meert]] [[1815]]||[[7 oktober]] [[1840]]||[[12 december]] [[1843]]|| ZM [[Willem I der Nederlaanden|Koning Willem I]]
|-
|[[6 december]] [[1792]]||[[7 oktober]] [[1840]]||[[17 meert]] [[1849]]||[[17 meert]] [[1849]]||ZM [[Willem II der Nederlaanden|Könning Willem II ]] 
|-
|[[19 februari]] [[1817]]||[[17 meert]] [[1849]]||[[23 november]] [[1890]]||[[23 november]] [[1890]]||ZM [[Willem III der Nederlaanden|Könning Willem III ]]
|-
|[[2 augustus]] [[1858]]||[[20 november]] [[1890]]||[[23 november]] [[1890]]||||HM [[Emma van Waldeck-Pyrmont|Könningin Emma]] (Regentes veur könning Willem III)
|-
|||[[23 november]] [[1890]]||[[31 augustus]] [[1898]]||[[20 meert]] [[1934]]||HM [[Emma van Waldeck-Pyrmont|Könningin Emma]] (Regentes veur könningin Wilhelmina)
|-
|[[31 augustus]] [[1880]]||[[23 november]] [[1890]]||[[4 september]] [[1948]]||[[28 november]] [[1962]]||HM [[Wilhelmina der Nederlanden|Könningin Wilhelmina]]
|-
|[[30 april]] [[1909]]||[[4 september]] [[1948]]||[[30 april]] [[1980]]||[[20 meert]] [[2004]]||HM [[Juliana der Nederlanden|Könningin Juliana]]
|-
|[[31 januari]] [[1938]]||[[30 april]] [[1980]]||noe||||HM [[Beatrix der Nederlanden|Könningin Beatrix]] 
|}
=== [[Prins van Oranje|Prinsen van Oranje]] (kroonprinsen) ===
{| border=1 cellpadding=5 style="border: 1px #AAAAAA solid; border-collapse: collapse;"
|- bgcolor=bisque
! Van
! Tot
! Name
! Opmarking
|- 
| [[1815]]
| [[1840]]
| [[Willem II der Nederlaanden|Willem]]
| den lateren Willem II; zönne van Willem I
|-
| [[1840]]
| [[1849]]
| [[Willem III der Nederlaanden|Willem]]
| den lateren Willem III; zönne van Willem II
|-
| [[1849]]
| [[1879]]
| [[Willem der Nederlaanden (1840-1879)|Willem]]
| steerf as kroonprins; zönne van Willem III
|-
| [[1879]]
| [[1884]]
| [[Alexander der Nederlaanden (1851-1884)|Alexander]]
| steerf as kroonprins; zönne van Willem III
|-
| [[1884]]
| [[1980]]
| ''geen''
| titel tot [[1983]] veurbeholden an manneleke noazoaten
|-
| [[1980]]
| heden
| [[Willem-Alexander der Nederlaanden|Willem-Alexander]]
| zönne van Beatrix
|}

=== Arfopvolging ===

In beginsel geet et könningschop bi-j oaverlieden van den könning oaver op ziene wettege noakommelingen, woarbi-j et oldste kind veurrang hef. De nauwgezette reagels veur arfopvolging bunt vast-elegd in de [[Nederlandsen Groandwet|Groandwet]] (artikels 24 tot en met 31). Opvallend is et artikel woarin esteld wöd dat n ungeboarn kind veur de opvolging al as geboarn wöd an-emarkt, tenzi-j et kind dood ter weald kump; dan wüdt et geacht nooit te hebben bestoan. Misskien wettenswoardig um te vermelden is, dat de arfopvolging volgens et [[Statuut veur et Könninkriek der Nederlanden]] aanders is as in de Nederlandse groandwet. Bi-j et Statuut is sproake van de wettege noakommelingen van [[Juliana der Nederlaanden|Könningin Juliana]] en neet van Willem I; ''Artikel 1: Den Kroon van et Könninkriek wöd arfelek edragen deur Heure Majesteit Juliana, Prinsesse van Oranje-Nassau en bi-j opvolging deur Heure wettige opvolgers.'' Dit is te verkloaren uut de tied van ontstoan van et Statuut.


== Uutgaonde verwiezingen ==
* [http://wetten.overheid.nl/cgi-bin/deeplink/law1/title=Grondwet Artikeltekst Grondwet] (artikel 24-31)
* [http://www.eerstekamer.nl/9324000/1f/j9vvgh5ihkk7kof/vfpnk2pkk000 Artikeltekst ''Könninklek Besluut'']

{{DEFAULTSORT:Oranje Huus}}
[[Kattegerie:Achterhooks_artikel]]
[[Kattegerie:Monarchie]]

[[en:Monarchy of the Netherlands]]
[[fi:Alankomaiden kuningas]]
[[fr:Famille royale néerlandaise]]
[[gl:Reis dos Países Baixos]]
[[la:Index Principum Regumque Nederlandiae]]
[[nl:Nederlandse monarchie]]
