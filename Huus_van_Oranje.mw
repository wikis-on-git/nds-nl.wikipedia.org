Den noordeleken Nederlaanden wödden vanof [[1581]] nen republeek: den [[Republeek der Zeaven Vereanigden Nederlaanden]] en doarnoa mit help van den Fraansen bezetter in [[1795]] den [[Batoafsen Republeek]], dee in [[1801]] wöd vervangen deur et [[Batoafsen Gemenebest]]. [[Stadholder]] [[Willem V van Oranje-Nassau|Willem V]] vlögten noar Engelaand. In [[1806]] hief [[Napoleon Bonaparte]] et Batoafsen Gemenebest op. Hi-j richtten doarnoa et [[Könninkriek Hollaand]] op en plaotsen zien jungeren breur [[Lodewiek Napoleon]] op den trone.

Pas in 1815 kwam doar nen Nederlaandsen könningshuus: [[Willem I der Nederlanden|Willem I]], veurhen Willem VI, zünne van stadholder Willem V, reep zichzelf uut tot [[Könning der Nederlaanden]]. Op [[2 december]] [[1813]] had hi-j al den titel van Soeverein Vörst der Nederlaanden kreggen. Hi-j probierden under meer den belangen van zien familie veilig te stellen deur et instellen van et groand beginsel van 'arfelek könningschop'. Doar bestoand echter binnen den Nederlaanden, dee den Republeek gewund waarn, nen starken teggenstaand. [[Orangisme|Orangist]] [[Gijsbert Karel van Hogendorp]] zörgden doar mit zien [[Nederlaandsen Groandwet|groandwet]] veur dat Willem zien staand kon beholden: vanof toon ging et könningschop oaver op zien 'wettigen' (deur Willem immers zelf as wettig bepoald), naozoaten as opvolger.

Et Könninkriek der Nederlaanden van vandage besteet uut den Stoat der Nederlaanden en den zelfstandigen lidstoaten, den Laanden Aruba en dee Nederlaandsen Antillen. 

== Het Huus Oranje-Nassau ==
Et Huus Oranje-Nassau kump veurt uut et [[Huus Nassau]], nen familie uut Duutslaand. Stamva van et Huus Nassau was [[Walram van Laurenburg]] (ru. 1146-1198), den eersten grave van [[Nassau (laand)|Nassau]]. Zien zünne [[Hendrik de Rijke van Nassau|Hendrik den Rieken]] (ca. 1180-ru. 1250) was getrouwd mit Machteld van Gelre en kreg nen tröpken zünnen, woarvan [[Walram II van Nassau|Walram]] (rundumme 1220- en noabi-j 1276) en [[Otto I van Nassau|Otto]] (vermeudelek estoarven in 1289) den bezittingen van hun va arfden en dee later verdealden. Et huus van Oranje-Nassau kump histories ezeen of van Otto, den Ottoonsen liene van et Huus Nassau. 

Et huus Oranje-Nassau begun in [[1544]], toon Willem I, grave van Nassau-Dillenburg (1533-1584), better bekand as [[Willem van Oranje]] of Willem den Zwieger, et Zuud-Fraansen vörstendomme [[Oranje (vörstendomme)|Orange]] arfden van zien neave [[René van Chalon]] (formeel René grave van Nassau en prinse van Chalon-Oranje), den zünne van Willems onkel Hendrik III. 

Bi-j et vörstendomme heurden ok den titel ''[[Prinse van Oranje]]'' en den [[liefspreuk]] van Chalon, ''[[Je maintiendrai Chalon]]''. Noa den dood van könning-stadholder [[Willem III van Oranje-Nassau|Willem III]] in [[1702]] zol tot [[1732]] zowal et Huus van Oranje-Nassau as et [[Huus Hohenzollern]] ansproak op den titel maken. Volgens et [[Traktaat van Partage]] beheelden beide huze echter et rechte op den titel ''Prinse van Oranje''. Umdat könning-stadholder [[Willem III van Oranje-Nassau|Willem III]] noa zien dood geen wettigen opvolger had, steerf den Bredasen tekke van [[Willem van Oranje]] uut en ging et huus van Oranje-Nassau wieter in den zogeneumden Freesen tekke, den noazoaten van Willems breur [[Jan van Nassau]].

=== Et Huus Nassau ===
Mit et oaverlieden van könning [[Willem III der Nederlaanden|Willem III]] in [[1890]] steerf den Ottoonsen liene van et huus Nassau in menneleken liene uut. Et Nederlaandsen könningschop ging oaver op den vrouweleken liene deur Wilhelmina, den dochter van könning Willem III en zien tweeden vrouwe, [[könningin Emma|Emma van Waldeck-Pyrmont]]. [[Luxemburg]] ging toon mit [[groothartog]] [[Adolf van Luxemburg|Adolf]] (1817-1905) oaver op den Walramsen liene, dit umdat in Luxemburg vrouweleken troonsopvolging end 19den eeuwe wettelek nog neet meugelek was (deur den zogeneumden [[Salische Wet]]).

=== Prinse van Oranje-Nassau ===
Den titel ''[[Prinse van Oranje-Nassau]]'' is deur veul ofstammelingen van Willem van Oranje droagen, moar wöd mangs ofgewisseld mit ''Prins van Oranje en Nassau''. Toon könningin [[Wilhelmina der Nederlaanden|Wilhelmina van Nederlaand]] in 1901 trouwden mit [[Hendrik van Mecklenburg-Schwerin]] dreigden uut ''van Oranje-Nassau'' et underdele ''Nassau'' verloorn te goan. Dit wöd veurkommen mit nen beroop op nen verdragge dat den verskillenden tekke van et Huus Nassau in [[1736]] sloten.

Volgens den Wet lidmoatschop könninklek huus van vandage hebt den könning, deens vermeudeleken opvolger en den köning dee ofstaand hef edoan van et könningschop den titel ''Prinse(sse) van Oranje-Nassau''. Aandere leu van et Könninklek Huus künt dizzen titel bi-j Köninklek Besluut kriegen, al dan as persoonleken, neet-arfeleken titel. Net as bi-j Köninklek Besluut kan den persoonleken titel ''Prinse(sse) van Oranje-Nassau'' wödden egeaven an veurmoalige leedn van et könninklek huus.

== Staand en bevoogdheden ==

"Den [[Könning der Nederlaanden|Könning]] is onschendboar, de [[minister]]s bunt verantweurdelek": zo is den staand van et vörstenhuus tot op vandage too ereageld deur den meujte van den liberoalen stoatskearl [[Johan Rudolf Thorbecke]]. In den [[Nederlaandsen Groandwet|Groandwet]] van [[1848]] wödden de bevoogdheden en arfzoaken van et könningshuus wieter uut-ewarkt en vast-elegd. 

Den feiteleken machte en bevoogdheden van den könning komt mit noame tot uuting bi-j [[Könninkleken Besluuten]], woarunder veul belangrieken beneumingen op dee gebeeden van [[binnenlaandsen bestuur]] en van den [[rechterleken machte]]. 

Ok bi-j den [[kabinetsformasie]] spölt den könning nen belangrieken rolle, bieveurbeeld bi-j den beneuming van den [[kabinetsformateur]].

Veur den bekraftiging van nen formelen [[wet]] is undertekkening doarvan deur den könning en den verantweurdeleken bewindspersoon noodzoakelek. Dit letsten wödt “contraseign” eneumd. 

Doarnoast hef den könning nen plechtigen toak.

== Beknopten stamboom en arfopvolging ==
Nederlaand wöd end 18den eeuwe veroaverd deur Frankriek. Den Fraansen keizer, [[Napoleon Bonaparte]], maakten van Nederlaand nen könninkriek en zetten zien breur, [[Lodewiek Napoleon]], op den trone. Hi-j was hiermet Nederlaands eersten [[Könning]] in 1806. Vanof 1813 kwam dee machte in hende van huze Oranje-Nassau. Aj den arfopvolging 'zuuver' bekiekt dan endigt den liene wier bi-j Willem III, hi-j oaverleafden alle dree zien zünnen.

=== Könningen en könninginnen===
{| border=1 cellpadding=5 style="border: 1px #AAAAAA solid; border-collapse: collapse;"
|- bgcolor=bisque
! Geboarn
! Könning(in) van
! tot
! Oaverleaden
! Name
|- 
|[[24 augustus]] [[1772]]||[[2 december]] [[1813]]||[[16 meert]] [[1815]]|||| ZH [[Willem I der Nederlaanden|Soeverein Vörst Willem I]]
|-
|||[[16 meert]] [[1815]]||[[7 oktober]] [[1840]]||[[12 december]] [[1843]]|| ZM [[Willem I der Nederlaanden|Koning Willem I]]
|-
|[[6 december]] [[1792]]||[[7 oktober]] [[1840]]||[[17 meert]] [[1849]]||[[17 meert]] [[1849]]||ZM [[Willem II der Nederlaanden|Könning Willem II ]] 
|-
|[[19 februari]] [[1817]]||[[17 meert]] [[1849]]||[[23 november]] [[1890]]||[[23 november]] [[1890]]||ZM [[Willem III der Nederlaanden|Könning Willem III ]]
|-
|[[2 augustus]] [[1858]]||[[20 november]] [[1890]]||[[23 november]] [[1890]]||||HM [[Emma van Waldeck-Pyrmont|Könningin Emma]] (Regentes veur könning Willem III)
|-
|||[[23 november]] [[1890]]||[[31 augustus]] [[1898]]||[[20 meert]] [[1934]]||HM [[Emma van Waldeck-Pyrmont|Könningin Emma]] (Regentes veur könningin Wilhelmina)
|-
|[[31 augustus]] [[1880]]||[[23 november]] [[1890]]||[[4 september]] [[1948]]||[[28 november]] [[1962]]||HM [[Wilhelmina der Nederlanden|Könningin Wilhelmina]]
|-
|[[30 april]] [[1909]]||[[4 september]] [[1948]]||[[30 april]] [[1980]]||[[20 meert]] [[2004]]||HM [[Juliana der Nederlanden|Könningin Juliana]]
|-
|[[31 januari]] [[1938]]||[[30 april]] [[1980]]||noe||||HM [[Beatrix der Nederlanden|Könningin Beatrix]] 
|}
=== [[Prinse van Oranje|Prinsen van Oranje]] (kroonprinsen) ===
{| border=1 cellpadding=5 style="border: 1px #AAAAAA solid; border-collapse: collapse;"
|- bgcolor=bisque
! Van
! Tot
! Name
! Opmarking
|- 
| [[1815]]
| [[1840]]
| [[Willem II der Nederlaanden|Willem]]
| den loateren Willem II; zünne van Willem I
|-
| [[1840]]
| [[1849]]
| [[Willem III der Nederlaanden|Willem]]
| den loateren Willem III; zünne van Willem II
|-
| [[1849]]
| [[1879]]
| [[Willem der Nederlaanden (1840-1879)|Willem]]
| steerf as kroonprinse; zünne van Willem III
|-
| [[1879]]
| [[1884]]
| [[Alexander der Nederlaanden (1851-1884)|Alexander]]
| steerf as kroonprinse; zünne van Willem III
|-
| [[1884]]
| [[1980]]
| ''geen''
| titel tot [[1983]] veurbeholden an menneleken noazoaten
|-
| [[1980]]
| heden
| [[Willem-Alexander der Nederlaanden|Willem-Alexander]]
| zünne van Beatrix
|}

=== Arfopvolging ===

In beginne geet et könningschop bi-j oaverlieden van den könning oaver op zien wettigen noakommelingen, woarbi-j et oldsten kind veurrang hef. Den nauwgezetten reagels veur arfopvolging bunt vast-elegd in den [[Nederlaandsen Groandwet|Groandwet]] (artikels 24 tot en mit 31). Opvallend is et artikel woarin steld wödt dat nen ungeboarn kind veur den opvolging al as geboarn wödt an-emarkt, tenzi-j et kind dood ter weald kump; dan wüdt et geacht nooit te hebben bestoan. Misskien wettenswoardig um te vermelden is, dat den arfopvolging volgens et [[Statuut veur et Könninkriek der Nederlaanden]] aanders is dan in den Nederlaandsen groandwet. Bi-j et Statuut is sproake van den wettigen noakommelingen van [[Juliana der Nederlaanden|Könningin Juliana]] en neet van Willem I; ''Artikel 1: Den Krone van et Könninkriek wödt arfelek edroagen deur Heure Majesteit Juliana, Prinsesse van Oranje-Nassau en bi-j opvolging deur Heure wettigen opvolgers.'' Dit is te verkloaren uut den tied van ontstoan van et Statuut.

== Zee ok ==
* [[Prinse van Oranje-Nassau]]
* [[Stamboom Oranje-Nassau]]
* [[Könninkleken familie (Nederlaand)]]
* [[Lieste van könningshuze]]
* [[Könninkleken Besluut]]

== Uutgaonde verwiezingen ==
* [http://wetten.overheid.nl/cgi-bin/deeplink/law1/title=Grondwet Artikeltekst Grondwet] (artikel 24-31)
* [http://www.eerstekamer.nl/9324000/1f/j9vvgh5ihkk7kof/vfpnk2pkk000 Artikeltekste ''Könninkleken Besluut'']


[[Kattegerie:Achterhooks_artikel]]
[[Kattegerie:Monarchie]]

[[en:Monarchy of the Netherlands]]
[[fi:Alankomaiden kuningas]]
[[fr:Famille royale néerlandaise]]
[[gl:Reis dos Países Baixos]]
[[la:Index Principum Regumque Nederlandiae]]
[[nl:Nederlandse monarchie]]
