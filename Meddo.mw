'''Meddo''' is een [[darp]] in de gemeente [[Wenterswiek]] in ut meest oosteleke deele van den [[Achterhook]] in de Nederlaandse proveensie[[Gelderlaand]]. Ut darp wödt deur (onder meer) de gemeente echter aneduud as [[buurtschop]] en is doarmet ut grootste [[buurtschop]] van de gemeente Wenterswiek, met 1.500 inwonners en ne oppervlaakte van 28,25 km².

== Geografie ==
Meddo besteet uut ne dorpskarn met ne karke uut 1864 en een groot buutengebeed. De karn lig ongeveer 5 km ten noorden van Wenterswiek en ongeveer 6 km van [[Grolle]] en ut [[Duutslaand|Duutse]] [[Vreden]].

De stroaten in ut buutengebeed hebt pas in 1994 stroatnamen ekregen. Veur 1994 hadden de huze boerderi-jen as adres allenig ne "D" gevolgd deur een nummer. De huze waren in oplopende volgorde enummerd, moar hierbi-j wodden geen rekkening eholden mit weage. De nummering leep dwars deur ut landskap in ne grote boge um et darp hen. De boerderi-jen met de adressen "D91" en "D92" lagen dus wal dichte bi-j mekare, moar neet an dezelfde wegge. Den letter "D" was hierbi-j in et bi-jzunder beheurend bi-j Meddo.

== Trivia ==
Twee van de grootsten [[zwerfkei]]en in Nederlaand bunt in Meddo evonden. Eén van disse keien mit ne gewicht van 38.000 kg steet bi-j et verblief van de plaatseleken voetbalklub. De andere kei hef un gewicht van ruum 43.000 kg en steet bi-j ut gemeentehoes van Wenterswiek.

Meddo is éne van de 10 winnoars van den landeleken ''KERN met PIT Trofee 2004'', mit ne underneaming um den leafboarheid op ut platteland te verbetteren deur middel van ruumere reagels veur boerderi-je splitsing.

Ut noaberschop/karkdorp Meddo hef ok nen voetbalklub, eneumd Sportklub Meddo. In de volksmond wödt dizze klub dan mangsmoal gewoon ''Meddo'' eneumd.

==Uutgoande verwiezing==
*[http://www.meddonatuurlijkmooi.nl Meddo natuurlek mooi]
*[http://www.meddo.net Meddo.net]

[[Kattegerie:Achterhooks artikel]]
[[Kattegerie:Plaose in Gelderlaand]]

[[fr:Meddo]]
[[nl:Meddo]]
