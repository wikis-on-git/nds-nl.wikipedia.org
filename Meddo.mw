'''Meddo''' is een [[darp]] in de gemeente [[Wenterswiek]] in et meest oosteleke deel van den [[Achterhook]] in de Nederlandse previnsie[[Gelderlaand]]. Et darp wöd deur (onder meer) de gemeente an-eduud as [[buurtschop]] en is doarmet et grootste [[buurtschop]] van de gemeente Wenterswiek, met 1.500 inwonners en ne oppervlakte van 28,25 km².

== Geografie ==
Meddo besteet uut ne dorpskern met ne karke uut 1864 en een groot butengebeed. De kern lig ongeveer 5 km ten noorden van Wenterswiek en ongeveer 6 km van [[Grolle]] en et [[Duutslaand|Duutse]] [[Vreden]].

De stroaten in ut buutengebeed hebt pas in 1994 stroatnamen ekreggen. Veur 1994 hadden de huze boerderi-jen as adres alleneg nen "D" evolgd deur een nummer. De huze waren in oplopende volgorde enummerd, moar hierbi-j wodden gin rekkening eholden mit weage. De nummering leep dwars deur et landskap in ne grote boage um et darp hen. De boerderi-jen met de adressen "D91" en "D92" lagen dus wal dichte bi-j mekare, moar neet an dezelfden weg. 

== Trivia ==
Twee van de grootste [[zwerfkei]]en in Nederland bunt in Meddo evonden. Eén van disse keien mit n gewicht van 38.000 kg steet bi-j et verblief van de plaatseleken voetbalklub. Den anderen kei hef n gewicht van ruum 43.000 kg en steet bi-j ut gemeentehoes van Wenterswiek.

Meddo is éne van de 10 winnoars van den landeleken ''KERN met PIT Trofee 2004'', mit ne underneaming um de leafboarheid op et platteland te verbetteren deur middel van rumere reagels veur boerderi-j-splitsing.

Et noaberschop/karkdorp Meddo hef ok nen voetbalklub, eneumd Sportklub Meddo. In de volksmond wöd dizze klub mangsmoal gewoon ''Meddo'' eneumd.

==Uutgoande verwiezing==
*[http://www.meddonatuurlijkmooi.nl Meddo natuurlek mooi]
*[http://www.meddo.net Meddo.net]

[[Kattegerie:Achterhooks artikel]]
[[Kattegerie:Plaose in Gelderlaand]]

[[fr:Meddo]]
[[nl:Meddo]]
[[sv:Meddo]]
