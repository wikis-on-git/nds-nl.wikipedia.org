'''Meddo''' is een [[darp]] in de gemeente [[Wenterswiek]] in et meest oosteleken dele van den [[Achterhook]] in den Nederlaandse proveensie [[Gelderlaand]]. Et darp wödt deur (onder meer) den gemeente echter an-eduud as [[buurtschop]] en is doarmet den grootsten [[buurtschop]] van den gemeente Wenterswiek, mit 1.500 inwonners en ne oppervlaakte van 28,25 km².

== Geografie ==
Meddo besteet uut ne dorpskarn mit ne karke uut 1864 en ene grooten buutengebeed. Den karn ligt rundumme 5 km ten noorden van Wenterswiek en rundumme 6 km van [[Grolle]] en et [[Duutslaand|Duutse]] [[Vreden]].

De stroaten in et buutengebeed hebt pas in 1994 stroatnamen kreggen. Veur 1994 hadden de huze en boerderi-jen as adres allenig ne "D" gevolgd deur een nummer. De huze waren in oplopende volgorde genummerd, moar hierbi-j wierd geen reakening eholden mit weage. De nummering leep dwars deur et laandskop in ne grootn boge um et darp hen. De boerderi-jen mit de adressen "D91" en "D92" lagen dus wal dichte bi-j mekaar, moar neet an dezelfde wegge. Den letter "D" was hierbi-j in et bi-jzunder beheurend bi-j Meddo.

== Trivia ==
Twee van den grootsten [[zwerfkei]]en in Nederlaand bunt in Meddo evonden. Eén van dizen keien mit ne gewicht van 38.000 kg steet bi-j et verblief van den ploatseleken vootbalklub. Den aandere kei hef ne gewicht van ruum 43.000 kg en steet bi-j et gemeentehoes van Wenterswiek.

Meddo is éne van de 10 winnoars van den landeleken ''KERN met PIT Trofee 2004'', mit ne underneaming um den leafboarheid op et plattelaand te verbeateren deur middel van ruumere reagels veur boerderi-j splitsing.

Den noaberschop/et karkdorp Meddo hef ok ne vootbalklub, eneumd Sportklub Meddo. In den volksmund wödt dizzen klub dan mangsmoal gewone ''Meddo'' eneumd.

==Uutgoande verwiezing==
*[http://www.meddonatuurlijkmooi.nl Meddo natuurlek mooi]

{{Wenterswiek}}

[[Kattegerie:Achterhooks_artikel]]
[[Kattegerie:Plaotse in Gelderlaand]]

[[nl:Meddo]]
