{{Infobox wealdarfgood
| titel         = Historische hailegdommen Machu Picchu
| ofbeelding    = 80 - Machu Picchu - Juin 2009 - edit.jpg
| omschrijving  = 
| kop           = Machu Picchu
| type          = Mixt
| regioon       = Latains Amerikoa en de Karrieben
| laand         = [[Peru]]
| joar          = [[1983]]
| volgnr        = 274
| ofbeelding2   = 
| omschrijving2 =  
}}

'''Machu Picchu''' (oetsproak ''matjoe piektjoe'', [[Quechua]]: ''Machu Pikchu'': "de olle baargtop")) was n [[Inka]] stad ien [[Peru]], dij middelkerwies baauwd worden is om en bie [[1440]]. t Het bestoan tou om en bie [[1532]], dou de [[Spanje|Spanjolen]] t veroverde en de bevôlken oetruid het. t Is ien terazzen baauwd op n baargdèlloop op sikkom 2.430 meter boven zeehoogte. t Ligt even tin noordwesten van de stad [[Cusco]] ien t zuden van t laand. 

== Baauw ==
t Komplex is baauwd worden oet [[graniet]]. Dizze stainen kommen doar van oorsprong nait veur en der gruien ook gain bomen. Hou man de stainen omhoog kregen het, blift tou vandoag aan dag n mysterie. Summege alternatieve groeperen leuven dat de stainen deur boeteneerdse wezens omhoog hoald binnen, wat ook de perfekte aarchitektuur verkloaren zol. Dit wordt nait deur [[historicus|geschiedkundegen]] steund. Zai denken dat der n hail ìnde luu wazzen dij deur middel van [[hefboom]]effekt de stainen omhoog drokt hebben. 

== Historie ==
De presieze funksie dij de stad doudestieds haar is nait zeker. Wel is zeker dat t n hailegdom was en dat t vaste bewonen haar. Dit bliek onderaandere oet t feit dat t stee oet 140 stainen gebaauwen bestaait dij grotendails woonhoezen wazzen. Ook binnen der sikkom 100 geribtes vonden van mìnsken, grotendails [[vraauw]]luu. Der wordt van oet goan dat ook de keunens van t Inka-riek hier ook woonden, messchain was t zulfs de heufdstad. De stad was middelkerwies onderverdaild ien drij gedailtes: 
* ''t Hailegdom'', woar man normoal nait kommen mocht en woar de seremonies stee vonden.
* ''t Populairedail'', woar de lutje man woonde en woar de fasiliteiten wazzen.
* en ''t Dail veur de priesters en de riekeluu''.

Noadat de Spanjolen de stad verraggeld haren, laiten zai t stukkend aachter. t Wör ien 1782 offisjeel opnij ontdekt deur Jose Uriel Garcia.

== Toerisme ==
Machu Picchu is ain van de belaangriekste toeristische stees ien Peru en wordt voak zain as t symbool veur de Inka's. Doagelks bezuiken om en bie 2.000 luu t stee en is ien 2007 erkend worden as ain van de [[Zeuven Nije Wereldwonders]]. t Staait op de UNESCO Wereldaarfgoudliest sunt 1983.

<gallery>
Ofbeelding:Machupicchu intihuatana.JPG|De maiste hoezen hebben nou gain dak meer, môr wazzen oorspronkelk van holten balken en stro.
Ofbeelding:Macchu picchu03.jpg|Summege doaken binnen weeropbaauwd. Zo as tou zain is, was de haile stad baauwd op terazzen.
Ofbeelding:Machu Picchu16.jpg|De baauw van Machu Picchu is zo genaauw, dat der wel ais maind wordt dat t deur boeteneerdse wezens baauwd is.
Ofbeelding:Intihuatana Solar Clock.jpg|De zunneklok. De Inka's wazzen, liek as veul aander oorsponkelke volker van Midden- en Zuud-Amerika, goud mit [[astrologie]], t bewegen van de [[zun]], [[moan]] en de [[steerns]]. 
</gallery>

[[Kategorie:Grunnegs artikel]]
[[Kategorie:Wereldarfgood in Peru]]
[[Kategorie:Peru]]
