{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>{{PAGENAME}}</big>
|-
|Naeme  
|{{PAGENAME}}
|-
|Aandere naemen  
|Stadsfrys / Stedsk (Fries)
|-
|Wodt praot in 
|[[Nederlaand]] 
|-
|Taelgebied  
|[[Frieslaand]]
|-
|Antal sprekers 
|45.000 (schatting)  
|-
|Taelklassifikaosie  
|
*[[Indo-Europees]]
**[[Germaanse sproaken|Germaans]]
***[[West-Germaans]]
****[[Nederfrankisch]]
*****[[Nederlaands|Nederlaans]]
******[[Hollaans (dialekt)|Hollaans]]
|-
|Schrift  
|[[Latainse alfabet|Latiens alfabet]] 
|-
|Taelstaotus 
|wodt zien as een dialekt van et Hollaans
|-
|Taelkode ISO 639-1  
|n.v.t. 
|-
|Taelkode ISO 639-2  
|n.v.t. 
|-
|Taelkode ISO 639-3/DIS 
|n.v.t.
|}
[[Image:Stadsfries.gif|thumb|285px|Omkrieten waor et Stadsfries praot wodt]]
'''Stadsfries''' ('''Stadsfrys''' in et dialekt zels, '''Stedsk''' in et [[Westlaauwers Frais|Fries]] en '''Liwwarders''' in Liwwadden) is de saemenvattende naeme van de stadsdialekten die in Friese steden en grote plakken [[Liwwadden (stad)|Liwwadden]], [[Sneek (stad)|Sneek]], [[Bolsward]], [[Franeker]], [[Dokkum]], [[Harlingen (stad)|Harlingen]], [[Stavoren]] en tegensworig ok (weer) in [[Et Vene (plak)|Et Vene]] praot wodden. Op taelkundige gronden bin ok et [[Midslaand|Midslaans]], et [[Amelaans]], et [[Et Bildt|Bildts]] en et [[Kollum|Kollummers]] verwaant an et Stadsfries. Pattie taelkundigen rekenen disse dialekten tegere mit et [[Westfries]] van [[Westfrieslaand]], [[Tessel]] en [[Vlielaand]] tot et [[Friso-Frankisch]].

De naeme ''Stadsfries'' moet niet al te letterlik zien wodden: veural in de woordeschat is de tael veural [[Nederlaands|Nederlaans]]. Et Stadsfries is naemelik in de [[16e eeuw]] ontstaon doe [[Frieslaand]] zien bestuurlike zelsstaandighied verleur. In de grotere Friese steden ontston doe de noodzaeke Nederlaans te leren. Et uutaendelike risseltaot was een mingtael mit een grotendiels [[Hollaans (dialekt)|Hollaanse]] woordeschat en veurnaemelik Friese taelprincipes. Butendat is et [[Westlaauwers Frais|Fries]] van et omringende plattelaand sund die tied stark evolueerd, zodat et Stadsfries nog veul meer van et mederne Fries as van et [[Ooldfries]] ofwiekt.

==Klaanken==
In et Stadsfries ontbreken de mederne Frieze twieklaanken ''ie'', ''ue'' en ''uo'', lichtkaans omdat et Fries in de tied dat et Stadsfries an zien opmars begon disse twieklaanken nog niet had. De [[Oold-Germaans]]e begincluster ''sk-'' is zoas in et Fries ''sk-'' bleven (behalven op [[Amelaand (eilaand)|Amelaand]]). Et Stadsfries het gien ''v-'' en ''z-'' an et beginne van een woord, krek zoas in et Fries. De Nederlaanse ''ij'' en ''ui'' is terugge te vienen as ''ie'' en ''uu'' ; mit wissighied is te zeggen dat et Hollaans an et aende van de [[middeleeuwn|middelieuwen]] ok disse klaanken had.

==Woordeschat==
Zoas hierboven al zegd is et Stadsfries veural een Hollaans dialekt; toch bin de Friese invloeden ok dudelik zichtber. Deur de verschillen mit et Hollaans en de overienkomsten mit et Fries te koppelen an de klaankwetten die hierboven beschreven bin (''see-see-zee'', ''skuutsje-sk√ªtsje-schuitje'') is te zien dat et Stadsfries een groot antal Friese woorden het, veural in de huzelike kring en mit betrekking tot et plattelaand is dit et geval. Vanwegen de Friese invloed op et [[Stellingwarfs]] toont et Stadsfries ok inkelde overienkomsten mit 't Stellingwarfs, zo zeggen ze in et Stadsfries bieveurbeeld ok ''mem'' en ''heit''. Aandere veurbeelden die in et Stellingwarfs niet veurkommen bin ''jaar'' en ''jarre'' veur een ''gier''.

==Grammatika==
De Stadsfriese [[grammatika]] liekt slim op die van et Fries. Et enigste wezelike verschil is dat de zwakke [[warkwoord]]en niet in twie klassen uutmekaarvalen: de klassen op ''-je'' is dus vervalen. Et woortien ''do'' ("ie") is terugge te vienen as ''dou'' en daormit wodt de invloed van et Fries dudelik: in et anspreken van luden het et Stadsfries altied de Friese gewoontes beholen. Et warkwoord ''make'' wodt zo vervoegd: ''ik maak, dou maakst, hy maakt, wy/jo/jimme/sy make'' en de twiede infinitief is ''te maken'', zoas in et Fries.

{{SNLV}}

[[Kattegerie:Stellingwarfs_artikel]]
[[Kattegerie:Nederlaanse streektael en dialekt]]

[[de:Stadtfriesisch]]
[[en:Stadsfries]]
[[fy:Stedsk]]
[[hu:Stadsfries nyelv]]
[[li:Stadsfries]]
[[nl:Stadsfries]]
