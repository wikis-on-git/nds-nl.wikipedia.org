Nen '''heerlijkheid''' is ne bestuursvorm veurtkommend uut ne [[feodalisme|feodale]] underverdealing van et overheidsgezag in den [[middeleeuwn]].

Den centraole persoon van den heerlijkheid was den eigenaar van dee rechten: den '''[[Here (feodalisme)|here]]''', vri-jhere of arfhere (of vrouwe, vri-jvrouwe of arfvrouwe).  Et [[Latien]]sen woord veur here, ''dominus'', wierd ok wal broekt. Den heern tread op as leenkearl van nen hoogeren here. Dizzen hoogeren here kon ne hoogn edelkearl wean, dee zelf weer as leenkearl optrad noamens ne könning of keizer.

Veul heerlijkheden waren in haanden van den [[adel]]. Ok [[regenten]] schaften heerlijkheden an, mit et dool zich nen semi-adelleken anzeen an te metten. Zi-j voogden dan mangs den name van dee heerlijkheid an hun achtername too, zoas Deutz van Assendelft, Six van Oterleek, enzowieter Doarnoast waren veul heerlijkheden in henden van steden. Den steden kochten heerlijkheden um zeggenskop te kriegen oaver ht groandgebeed rundumme den stad, bi-jveurbeeld um te veurkommen dat dme stad geldeleke schaa zol ondervinden van tolheffingen.

== Feodaliteit ==
Tot et ende van et [[Ancien Régime]] ([[1795]]) maakten in sommige streke den darpen bestuurlek dele uut van nen heerlijkheid. Den heerlijkheden waren nen uutvloojsel van et [[leenstelsel]], mit noame et in leen geaven van den rechtsmachte deur den vorst. Dizzen gaf zien bestuurliek en juridies recht in leen an ne [[leenkearl]], mangs as beloning an nen kriegs of politeeke medestaander of vertrouweling van den machthebber. Den here beschikten dus steeds oaver geheel of ne dele van et oaverstiegend kömninklek gezag, bi-jveurbeeld as [[grave (titel)|grave]] of [[hertog]]. 

Umdat lenen ontstonden uut kriegsdeenstcontracten tussen nen vazal en zien suzerein (veulal "manschap" eneud), was nen leen steeds persoonsgebonden. Deur den opkomst van beroopsleagers, kwam dit manschap in onbruuk of wörd vervangen deur kriegssbelastingen. Den persoonsgebondenheid van et leen blef evenwal veurtbestoan. Dit had under aandere tot gevolg dat bi-j et oaverlieden van nen leenkearl et leen in weer trögveel an den leenhere. Den eerstgeborene arfgenoam kon den heerlijkheid evenwal beholden, deur ne warkwieze van "leenhulde" te volbringen an et leenhof. Den ni-jen leenkearl deenden dan nen (symboliesen) somme geld an zien leenhere te betalen (het "leenverhef"). Deezelfden verheffings warkwieze deenden ok evolgd te wödden bi-j verkoop van nen heerlijkheid.

Als doar gene rechtstreeksen ofstammeling was, konden anverwaanten nen rechte van noaderskop uutoefenen, wat verkloart woarum heerlijkheden eeuwnlenge in eenzelfde familiestam verankerd kon blieven.

== Heerlijke rechten ==
Et bezit van nen heerlijkheid mag neet verward wödden mit et bezit van groand. Et bezit van nen heerlijkheid gaf den eigenaar slechts bepoalde ''rechten''. Et kon zelfs veurkommen dat den here gene groandbezit in zien heerlijkheid had. Mit 'heerlijkheid' wöd dan et gebeed aneduud woar dee rechten betrekking op hadden. Binnen den heerlijkheid was den here erechtigd om lokoalen ovverheidsdeenoaren en gezagsdreagers (zoas nen [[meier (bestuur)|meier]], [[baljuw]] of [[scholt]]) te beneumen. Mit name et beneumen van dizzen ambtenoar (nen soorte [[burgemeister]], [[polisie]]kommissaris en [[kantonrechter]] in éne persoon vereanigd) golden as ne belangriek rechte, angezeen dit inkomsten (uut rechtspleaging en bootes) mit zich metbrecht. Op zich had den here et rechte zelf as meier of scholt op te treaden, moar veulal leeten den here zich verteggenwoordigen deur ne deur hen beneumde scholt. Deur den controle oaver et scholtsambt en de lokale rechtsproak, kon den here zich in 'zien' heerlijkheid as nen kleinen machthebber gedroagen. Er bestoanden nochtans tal van beparkingen. Veulal beschikten den here slechts oaver den leagere of middele rechtsgebeedn. Den zwoare geldbooten en liefstraffen veelen under den hooogn rechtsgebeedn dee deur grafeleke of hertogelieke ambtenoaren wödden woarenommen (heufdscholt, heufdmeier, drossaard, amman). Boavendeen deende den here zich steeds te gedroagen noar ht ploatseleken [[gewoonterecht]].

== Inkomsten ==
An nen heerlijkheid waarn geldeleken en zaokeleken rechten verboanden, waarbij den here recht had op ne [[belasting]] of heffing:
* '''Onreurende belastingen''': An vri-jwal iederen heerlijkheid was doar ne cijnshof verbonden, woaraan iedere cijnsplichtigen (d.w.z. de vruchtgebruuker van 'n groandstuk binnen den heerlijkheid) ne belasting möst ofdreagen in verholding van den oppervlaakte van et groandstuk. Dit cijnsgeld is te vergelieken mit den unreurendegoodbelasting van noe. Umdat et bedrag van den cijns neet inflatiegebonden was, wöd zi-j deurhen den tieden vri-jwal verwoarloosboar. 
* '''Pachtgelden''': Den belangriekste inkomstenbronne van nen heerlijkheid was wellicht et pachtgeld van groandstukken dee as laandbouwberiek dele uutmaakten van den heerlijkheid.
* '''Transactietaksen''': Bi-j den verkoop van nen groandstuk binnen de heerlijkheid had den here recht op ne transactietaks (orde van grootte: 5 % op de verkoopsomme). In sommige streke neumt zi-j dit recht, de ''pontpenningen''.
* '''Heffing op noaloatenskoppen''': Veulal beschikte den here oaver et zogeneumde "recht van den dode haand". Dit is ne belasting op den noalaotenskop van de leu, mangsmoal mit nen grootorde van 5% op den verkoopweerde van et onreurend good. Mangs had den here ok et rechte um et besten stuk uut den persoonleke bezittingen te keezen. Ofhankelek van den streke neumde zi-j dit recht "beste kateil" of "beste heufd" (mooiste beest uut den veestoapel), "heugstool" (d.w.z. et mooiste meubel uut den inboodel), enz. Mangsmoal was doar ok nen bi-jzundere heffing veurzeen op den noaloatenskoap van vrömde leu, inwiekelingen en bastaarden.
* '''Tolgelden''': an de grenze van heel wat heerlijkheden mocht tol wödden eheaven, hetzi-j as ne soort weagentol, moar ok ls belasting van den deurvoer van saparte groandstoffen (zalt bi-jveurbeeld) en deurgang van personen.
* '''Banrechten''': den leu woaren verplicht gebruuk te maken van bepoalde weagen, brugge dee bi-j den uutboating van den heerlijkheid beheurden. Nen kanmarkend veurbeeld is ne banmölle: den boern waren verplicht zich bi-j dizzen mölle (woater- of windmölle) an te beden om hun groan te loaten moalen, uutereerd mit nen bepoalden vergooding an den here (of in zien plaatse, an den pachter van de mölle).
* '''Vorsteleke rechten''': [[windrecht]], [[visrecht]], [[marktrecht]] waren vorsteleke veurechten, doch dee mangsmoal in leen wödden egeaven an nen vazal. Deizzen blef zi-j tradisioneel dan ok uutboaten.

== Gefeodaliseerden karkelieken rechten ==

In sommige heerlijkheden waren doar in duustere tieden ok zekeren veurrechten opgeslorpt dee in eigenlek an den karke toobeheurden. Zo kon nen here oaver et collatierechte beschikken of kon nen [[tiende]] ne feodaal good ewödden wean. Ok had den here soms insproak bi-j den beneuming van nen priester, bi-jveurbeeld umdat den parochiekarke zien eigen karke was (d.w.z. ooit ogericht deur ne veurmoalig bezitter van dee heerlijkheid). Reeds tiedens den Hoogn Middeleeuwn gaf dit anleiding tot geneul mit den kearkelieken overheid (wederrechteleken inbezitnemming). Ok as gevolg van den [[Reformatie]] leidden den bemeujenis van ne here bi-j den keuze van nen predikant tot heavige spanningen tussen him en zien underdoanen, mit noame in plaetse woar den here ne aander geleuf was toobedoan dan den meerderheid van den karkgängers.

== Geldelek hulpmiddel en bronne van anzeen ==
Deur et geleidelek wegvallen van den kriegs verplichtingen dee an nen leen verbonden waren, wierd et bezit van nen heerlijkheid vanof den 16den-17den eeuwe meer en meer nen Geldelek hulpmiddel en tegeliekertied ok nen bronne van anzeen. an nen heerlijkheid waren veulal uutgestrekten pachtvelden en mangs ok ne Burcht of kastele verbonden. Doardeur was nen heerlijkheid (as buutensteedsen verblieve) nen antrekkelieken investering veur succesvolle koopleu en leden van et stadspatriciaat. Mit den ankoop konden zi-j zich tegeliekertied veurdoan as edelleu. 

In den Zuudeleken Nederlaanden wierd et geldeleken eigenskop van ne heerlijkheid nog benoadrukt deur et Könninklek Edict (deur ne laandsoverheid of-ekundigd besluut) van 8 mei 1664. Nen adelleken titel wierd vanof dan allenig verleend mits ene minimum bedrag an inkomsten te behoalen uut leengooderen:
* veur ne [[baronie]]: 6000 gulden;
* veur ne [[grave (titel)|groafschap]] of [[markizaat]]: 12.000 gulden;
* veur ne [[hertogdom]] of ne [[prinsendomme]]: 24.000 gulden.
In dizzen tied ontsteet dan ok nen ni-jen sociale orde, dee egroand was op den riekdom van den titeldroagers, moar ok tot dool had den geldeleken eavenwicht van den veurnoamste heerlijkheden te zeker te stellen.

== Ridderskop ==
Mit noame binnen den [[adel]] vörmden et bezit van heerlijkheden hit leeuwendele van et bezit van ne bepoalden familie. Veul edelleu waren stark angeweazen op et bezit van heerlijkheden, dee veur hen ene machtsgroand, inkomstenbronne en maatskoppelek anzee was. Umdat edelleu hun familiename mangsmoal an ne heerlijkheid ontleenden (denk an noamen as 'Van Wassenaer'), was den heerlijkheid dus ok belangriek veur et anzeen van den familie.

In et gewest [[Hollaand]] was noast adelek anzeen et bezit van ne heerlijkheid ok ne veurwoarde veur anname tot den Ridderskop, ne uutsluutend adelek veurdrecht dat geacht wödden et plattelaand te verteagenwoordigen in den [[Stoaten van Hollaand]]. Ne zeatel in et Ridderskop gaf toogang tot allerlei geldelek antrekkeleken erebaantjes en betrekkingen. Om dizzen reden 'verzoamelden' edelleu heerlijkheden, zodat ok hun zünne in stoat zolden wean zitting te neamen in et Ridderskop.

== De ofskoffing van den heerlijken rechte ==
Den heerlijkheden weödden in den Nederlaanden opeheaven noa den Fraansen invalle van [[1795]]. Zi-j wödden in Nederlaand af-eskoft deur den [[Bataafsen Stoatsreageling]] van [[1798]]. Enkele heerlijke rechten as et [[jachtrecht]] en [[visrecht]] wödden noa den [[Fraansen tied in Nederlaand|Fraansen tied]] hersteld as [[zoakelek recht]].
Et oavergroten dele van dee rechten, mit noame de bevoogdheid um plaetseleken bestuurders (met) an te duuden, ging vort mit den Belgiesen Groandwet van 1830 en mit de herzene Nederlaandsen Groandwet van 1848. De meeste bestuurleken ambten gingen oaver op den [[gemeente]] en wödden edoane mit den ni-jen [[gemeentewet]]. Den rechterleken machte wörd vanof dan deur den laandeleken overheid edoane.
Et joar [[1923]] mis formeel et ende van den heerlijkheid, umdat in dat joar deur den [[Jachtwet]] den letsten zoakeleken rechte, dee bunt onstoan uut et verskiensel 'heerlijkheid', wödden ofgesckoft. Leu dee zich noadeen 'heer van...' neumden, deden dat deurgoans berüstent op et bezit van ne kastele of havezathe. Good bekeaken waren zi-j echter neet meer dan 'kasteeleigenoar' of 'kasteelhere'.

==Trivia==
Ene persoon mit zeer veul titels van heerlijkheden is [[Beatrix_van_Nederlaand|Könningin Beatrix]]. Zi-j is arf- en vri-jvrouwe van [[Amelaand|Amelaand]], Vrouwe van [[Baarn]], [[Besançon]], [[Borklo]], [[Breevoort]], [[Bütgenbach]], [[Daasburg]], [[Geertruudenbarg]], [[Heiloo]], [[Hooge en Lage Zwaluwe]], [[Klundert]], [[Lechtenvoorde]], [[Het Loo (heerlijkheid)|Loo]], [[Montfort (Limburg)|Montfort]], [[Noaldwiek]], [[Niervaart]], [[Holtriek en Polanen|Polanen]], [[Steenbargen (stad)|Steenbergen]], [[Sint Meertensdiek]], [[Sint Vith]], [[Soest]], [[Ter Eem]], [[Turnhout]], [[Willemstad (Noord-Broabant)|Willemstad]] en [[Zevenbargen]].

==Zee ok ==
* [[Ambachtsheerlijkheid]]
* [[Feodalisme]]
* [[Groondheerlijkheid]]
* [[Hoogen Heerlijkheid]]
* [[Laandsheerlijkheid]]
* [[Verhef]]

==Uutgoande verwiezingen==
* [http://www.herenvanholland.nl Heerlijkheden van Holland] Database mit gegeavens oaver heerlijkheden en eigenoaren van heerlijkheden.

[[Categorie:Heerlijkheid]]
[[Kattegerie:Achterhooks_artikel]]
[[Kattegerie:Geschiedenis]]

[[ast:Feudu]]
[[ca:Feu]]
[[cs:Léno]]
[[da:Len]]
[[de:Lehnswesen]]
[[en:Fiefdom]]
[[eo:Feŭdo]]
[[es:Feudo]]
[[fi:Lahjoitusmaa]]
[[fr:Seigneurie]]
[[he:פיף]]
[[hr:Feud]]
[[it:Feudo]]
[[ja:レーエン]]
[[lt:Feodas]]
[[nn:Heerlijkheid]]
[[nn:Len]]
[[no:Len]]
[[nrm:Fieu]]
[[pl:Lenno]]
[[pt:Feudo]]
[[ru:Феод]]
[[simple:Fiefdom]]
[[sk:Léno]]
[[sv:Förläning]]
[[wa:Fî]]
[[zh:采邑制]]
