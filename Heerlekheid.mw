Ne '''heerlekheid''' is nen bestuursvorm veurtkommend uut ne [[feodalisme|feodale]] onderverdealing van et overheidsgezag in de [[middeleeuwn]].

Den centralen persoon van de heerlekheid was den eigenaar van dee rechten: den '''[[Here (feodalisme)|here]]''', vri-jhere of arfhere (of vrouwe, vri-jvrouwe of arfvrouwe).  Et [[Latien]]se woord veur here, ''dominus'', wierd ok wal broekt. De here trad op as leenman van nen hoogeren here. Dizzen hoogeren here kon ne hoogn edelkearl wean, dee zelf weer as leenman optrad namens nen könning of keizer.

Völle heerlekheden waren in handen van den [[adel]]. Ok [[regenten]] schaften heerlekheden an, um zich n semi-adellek anzeen an te metten. Zi-j voogden dan mangs de name van dee heerlekheid an eure achtername too, zoas Deutz van Assendelft, Six van Oterleek, enzowieter. Doarnoast waren völle heerlekheden in handen van steaden. De steaden kochten heerlekheden um zeggenskop te kriegen oaver t groandgebeed rundumme den stad, bi-jveurbeeld um te veurkommen dat ne stad geldeleke schaa zol ondervinden van tolheffingen.

== Feodaliteit ==
Tot et ende van et [[Ancien Régime]] ([[1795]]) maakten in sommige streken den darpen bestuurlek deel oet van ne heerlekheid. De heerlekheden waren nen uutvloojsel van et [[leenstelsel]], mit name et in leen geaven van den rechtsmachte deur den vorst. Dizzen gaf zien bestuurliek en juridies recht in leen an ne [[leenman]], mangs as beloning an nen kriegs- of poletieke medestaander of vertrouweling van den machthebber. Den here beschikten dus steeds oaver geheel of ne dele van et oaverstiegend könninklek gezag, bi-jveurbeeld as [[grave (titel)|grave]] of [[hertog]]. 

Umdat lenen ontstonden uut kriegsdeenstcontracten tussen nen vazal en zien suzerein (veulal "manschap" eneud), was nen leen steeds persoonsgebonden. Deur den opkomst van beroopsleagers, kwam dit manschap in onbruuk of wörd vervangen deur kriegssbelastingen. Den persoonsgebondenheid van et leen blef evenwal veurtbestoan. Dit had under aandere tot gevolg dat bi-j et oaverlieden van nen leenkearl et leen in weer trögveel an den leenhere. Den eerstgeboren arfgenoam kon de heerlekheid evenwal beholden, deur ne warkwieze van "leenhulde" te volbringen an et leenhof. Den ni-jen leenkearl deenden dan nen (symboliesen) somme geld an zien leenhere te betalen (het "leenverhef"). Deezelfden verheffings warkwieze deenden ok evolgd te wödden bi-j verkoop van ne heerlekheid.

Als doar gene rechtstreeksen ofstammeling was, konden anverwaanten nen rechte van noaderskop uutoefenen, wat verkloart woarum heerlekheden eeuwnlenge in eenzelfde familiestam verankerd konden blieven.

== Heerleke rechten ==
Et bezit van nen heerlekheid mag neet verward wödden mit et bezit van groand. Et bezit van nen heerlekheid gaf den eigenaar slechts bepoalde ''rechten''. Et kon zelfs veurkommen dat den here gene groandbezit in zien heerlekheid had. Mit 'heerlekheid' wöd dan et gebeed aneduud woar dee rechten betrekking op hadden. Binnen den heerlekheid was den here erechtigd om lokoalen ovverheidsdeenoaren en gezagsdreagers (zoas nen [[meier (bestuur)|meier]], [[baljuw]] of [[scholt]]) te beneumen. Mit name et beneumen van dizzen ambtenoar (nen soorte [[burgemeister]], [[polisie]]kommissaris en [[kantonrechter]] in éne persoon vereanigd) golden as ne belangriek rechte, angezeen dit inkomsten (uut rechtspleaging en bootes) mit zich metbrecht. Op zich had den here et rechte zelf as meier of scholt op te treaden, moar veulal leeten den here zich verteggenwoordigen deur ne deur hen beneumde scholt. Deur den controle oaver et scholtsambt en de lokale rechtsproak, kon den here zich in 'zien' heerlekheid as nen kleinen machthebber gedroagen. Er bestoanden nochtans tal van beparkingen. Veulal beschikten den here slechts oaver den leagere of middele rechtsgebeedn. Den zwoare geldbooten en liefstraffen veelen under den hooogn rechtsgebeedn dee deur grafeleke of hertogelieke ambtenoaren wödden woarenommen (heufdscholt, heufdmeier, drossaard, amman). Boavendeen deende den here zich steeds te gedroagen noar ht ploatseleken [[gewoonterecht]].

== Inkomsten ==
An nen heerlekheid waarn geldeleke en zakeleke rechten verbonden, waarbij den here recht had op ne [[belasting]] of heffing:
* '''Onreurende belastingen''': An vri-jwal iederen heerlekheid was doar ne cijnshof verbonden, woaraan iedere cijnsplichtigen (d.w.z. de vruchtgebruuker van 'n groandstuk binnen den heerlekheid) ne belasting möst ofdreagen in verholding van den oppervlaakte van et groandstuk. Dit cijnsgeld is te vergelieken mit den unreurendegoodbelasting van noe. Umdat et bedrag van den cijns neet inflatiegebonden was, wöd zi-j deurhen den tieden vri-jwal verwoarloosboar. 
* '''Pachtgelden''': Den belangriekste inkomstenbronne van nen heerlekheid was wellicht et pachtgeld van groandstukken dee as laandbouwberiek dele uutmaakten van den heerlekheid.
* '''Transactietaksen''': Bi-j den verkoop van nen groandstuk binnen de heerlekheid had den here recht op ne transactietaks (orde van grootte: 5 % op de verkoopsomme). In sommige streke neumt zi-j dit recht, de ''pontpenningen''.
* '''Heffing op noaloatenskoppen''': Veulal beschikte den here oaver et zogeneumde "recht van den dode haand". Dit is ne belasting op den noalaotenskop van de leu, mangsmoal mit nen grootorde van 5% op den verkoopweerde van et onreurend good. Mangs had den here ok et rechte um et besten stuk uut den persoonleke bezittingen te keezen. Ofhankelek van den streke neumde zi-j dit recht "beste kateil" of "beste heufd" (mooiste beest uut den veestoapel), "heugstool" (d.w.z. et mooiste meubel uut den inboodel), enz. Mangsmoal was doar ok nen bi-jzundere heffing veurzeen op den noaloatenskoap van vrömde leu, inwiekelingen en bastaarden.
* '''Tolgelden''': an de grenze van heel wat heerlekheden mocht tol wödden eheaven, hetzi-j as ne soort weagentol, moar ok ls belasting van den deurvoer van saparte groandstoffen (zalt bi-jveurbeeld) en deurgang van personen.
* '''Banrechten''': de leu woaren verplicht gebruuk te maken van bepoalde weagen, brugge dee bi-j den uutboating van den heerlekheid beheurden. Nen kanmarkend veurbeeld is ne banmölle: den boern waren verplicht zich bi-j dizze mölle (woater- of [[windmölle]]) an te beden om eur [[graon|groan]] te loaten moalen, uutereerd mit ne bepoalde vergooding an den here (of in zien plaatse, an den pachter van de mölle).
* '''Vorsteleke rechten''': [[windrecht]], [[visrecht]], [[marktrecht]] waren vorsteleke veurrechten, doch dee mangsmoal in leen wödden egeaven an nen vazal. Deizzen blef zi-j tradisioneel dan ok uutboaten.

== Gefeodaliseerden karkelieken rechten ==

In sommige heerlekheden waren doar in duustere tieden ok zekeren veurrechten opgeslorpt dee in eigenlek an den karke toobeheurden. Zo kon nen here oaver et collatierechte beschikken of kon nen [[tiende]] ne feodaal good ewödden wean. Ok had den here soms insproak bi-j den beneuming van nen priester, bi-jveurbeeld umdat den parochiekarke zien eigen karke was (d.w.z. ooit ogericht deur ne veurmoalig bezitter van dee heerlekheid). Reeds tiedens den Hoogn Middeleeuwn gaf dit anleiding tot geneul mit den kearkelieken overheid (wederrechteleken inbezitnemming). Ok as gevolg van den [[Reformatie]] leidden den bemeujenis van ne here bi-j den keuze van nen predikant tot heavige spanningen tussen him en zien underdoanen, mit noame in plaetse woar den here ne aander geleuf was toobedoan dan den meerderheid van den karkgängers.

== Geldelek hulpmiddel en bronne van anzeen ==
Deur et geleidelek wegvallen van den kriegs verplichtingen dee an nen leen verbonden waren, wierd et bezit van ne heerlekheid vanof den 16den-17den eeuwe meer en meer nen Geldelek hulpmiddel en tegeliekertied ok nen bronne van anzeen. An ne heerlekheid waren veulal uutgestrekten pachtvelden en mangs ok ne Burcht of kastele verbonden. Doardeur was ne heerlekheid (as buutensteeds verblief) ne antrekkelieke investering veur succesvolle koopleu en leden van et stadspatriciaat. Mit den ankoop konden zi-j zich tegeliekertied veurdoan as edelleu. 

In den Zuudeleke Nederlaanden wierd et geldeleken eigenskop van ne heerlekheid nog benoadrukt deur et Könninklek Edict (deur ne laandsoverheid of-ekundigd besluut) van 8 mei 1664. Nen adelleken titel wierd vanof dan allenig verleend mits ene minimum bedrag an inkomsten te behoalen uut leengooderen:
* veur ne [[baronie]]: 6000 gulden;
* veur ne [[grave (titel)|groafschap]] of [[markizaat]]: 12.000 gulden;
* veur ne [[hertogdom]] of ne [[prinsendomme]]: 24.000 gulden.
In dizzen tied ontsteet dan ok nen ni-jen sociale orde, dee egroand was op den riekdom van den titeldroagers, moar ok tot dool had den geldeleken eavenwicht van den veurnoamste heerlekheden te zeker te stellen.

== Ridderskop ==
Mit noame binnen den [[adel]] vörmden et bezit van heerlekheden t leeuwendele van et bezit van ne bepoalden familie. Veul edelleu waren stark angeweazen op et bezit van heerlekheden, dee veur hen ene machtsgroand, inkomstenbronne en maatskoppelek anzee was. Umdat edelleu hun familiename mangsmoal an ne heerlekheid ontleenden (denk an namen as 'Van Wassenaer'), was de heerlekheid dus ok belangriek veur et anzeen van den familie.

In et gewest [[Hollaand]] was noast adelek anzeen et bezit van ne heerlekheid ok ne veurwaarde veur anname tot t Ridderskop, ne uutsluutend adelek veurdrecht dat geacht wödden et plattelaand te verteagenwoordigen in den [[Stoaten van Hollaand]]. Ne zeatel in et Ridderskop gaf toogang tot allerlei geldelek antrekkeleken erebaantjes en betrekkingen. Om dizzen reden 'verzoamelden' edelleu heerlekheden, zodat ok euren zöns in staat zolden wean zitting te nemmen in et Ridderskop.

== De ofskoffing van de heerleken rechten ==
De heerlekheden wödden in den Nederlaanden opeheaven noa den Fraansen invalle van [[1795]]. Zi-j wödden in Nederlaand af-eskoft deur den [[Bataafsen Stoatsreageling]] van [[1798]]. Enkele heerleke rechten as et [[jachtrecht]] en [[visrecht]] wödden noa den [[Fraansen tied in Nederlaand|Fraansen tied]] hersteld as [[zoakelek recht]].
Et oavergroten dele van dee rechten, mit noame de bevoogdheid um plaetseleken bestuurders (met) an te duuden, ging vort mit den Belgiesen Groandwet van 1830 en mit de herzene Nederlaandsen Groandwet van 1848. De meeste bestuurleken ambten gingen oaver op den [[gemeente]] en wödden edoane mit den ni-jen [[gemeentewet]]. Den rechterleken machte wörd vanof dan deur den laandeleken overheid edoane.
Et joar [[1923]] mis formeel et ende van den heerlekheid, umdat in dat joar deur den [[Jachtwet]] den letsten zoakeleken rechte, dee bunt onstoan uut et verskiensel 'heerlekheid', wödden ofgesckoft. Leu dee zich noadeen 'heer van...' neumden, deden dat deurgoans berüstent op et bezit van ne kastele of havezathe. Good bekeaken waren zi-j echter neet meer dan 'kasteeleigenoar' of 'kasteelhere'.

==Trivia==
Een persoon met heel völle titels van heerlekheden is [[Beatrix_van_Nederlaand|Könningin Beatrix]]. Zi-j is arf- en vri-jvrouwe van [[Amelaand|Amelaand]], Vrouwe van [[Baarn]], [[Besançon]], [[Borklo]], [[Breevoort]], [[Bütgenbach]], [[Daasburg]], [[Geertruudenbarg]], [[Heiloo]], [[Hooge en Lage Zwaluwe]], [[Klundert]], [[Lechtenvoorde]], [[Het Loo (heerlekheid)|Loo]], [[Montfort (Limburg)|Montfort]], [[Noaldwiek]], [[Niervaart]], [[Holtriek en Polanen|Polanen]], [[Steenbargen (stad)|Steenbergen]], [[Sint Meertensdiek]], [[Sint Vith]], [[Soest]], [[Ter Eem]], [[Turnhout]], [[Willemstad (Noord-Broabant)|Willemstad]] en [[Zevenbargen]].

==Zee ok ==
* [[Ambachtsheerlekheid]]
* [[Feodalisme]]
* [[Groondheerlekheid]]
* [[Hoogen Heerlekheid]]
* [[Laandsheerlekheid]]
* [[Verhef]]

==Uutgoande verwiezingen==
* [http://www.herenvanholland.nl Heerlekheden van Holland] Database mit gegeavens oaver heerlekheden en eigenaren van heerlekheden.

[[Categorie:Heerlekheid]]
[[Kattegerie:Achterhooks_artikel]]
[[Kattegerie:Geschiedenis]]

[[ast:Feudu]]
[[ca:Feu]]
[[cs:Léno]]
[[da:Len]]
[[de:Lehnswesen]]
[[en:Fiefdom]]
[[eo:Feŭdo]]
[[es:Feudo]]
[[fi:Lahjoitusmaa]]
[[fr:Seigneurie]]
[[he:פיף]]
[[hr:Feud]]
[[it:Feudo]]
[[ja:レーエン]]
[[lt:Feodas]]
[[nl:Heerlijkheid]]
[[nn:Len]]
[[no:Len]]
[[nrm:Fieu]]
[[pl:Lenno]]
[[pt:Feudo]]
[[ru:Феод]]
[[simple:Fiefdom]]
[[sk:Léno]]
[[sv:Förläning]]
[[wa:Fî]]
[[zh:采邑制]]
