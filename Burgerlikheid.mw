'n '''Burger''' is simpel ezegd 'n inwoner van 'n gemiente of van 'n staote. Dus a-j 't zo bekiekt mag iederiene zich 'n burger nuum.

Maor d'r bint luu die weer zegt dat 'n iederiene die gien militaire funktie bekleedt, of nog breder ezegd, iederiene die gien uniform an hef (pliesie-agent, soldaote, etc.) burger is.

==='t Begrip burgerlikheid===
As bi'jveugelik naomwoord hef 't vake de betekenisse (verwant an die van klenburgerlik) van 'niet veul pretentieus, slechte smake, bekrumpen, niet beheurend töt de betere kringen'. Bi'j de hogere klasses was 't gebruuk van dit woord (net as ordinair, vulgair, beschaofd en plebs) niet ganks, hoewel 't d'r sinds circa 1950 toch hier en daor in-esleupen is. 'Ie heurt niet op aanderen neere te kieken'.

Burgerlik is egenlik maor 'n meuilik uut te leggen meniere van leven, waor veule mèènsen dan ok 't liefs met 'n boogie um hen wilt lopen. Klenburgerlikheid en grootburgerlikheid staot bi'jde veur 'tzulfde, allene ried 'n grootburger in 'n dikke bak en de klenburger mut 't doen met 'n gammel evulde sokke. Burgerlikheid op zich is 'n oppervlakkige meniere van leven, waorin gien hedonisties genot, gien filosoiese zulfontplooiing 'n echte röl speult, maor gewoon zich toegef an de veurspelbare sleur van alledag, onverklaorde en onbegrepen sociale regels, 'n mooi veurdoen naor de buutenweerld toe en 't met 'n boogie um meuilikke en umstreden beslissing hen lopen. Burgerlikheid wödt eziene as 't tegenover-estelde van [[individualisme]] en zulfontplooiingsdrang.

{{Dialekt|sdz}}
