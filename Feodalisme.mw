Et '''feodalisme''' of den '''feodaliteit''' (van et [[Latien]]sen ''feudum'' of ''[[heerlekheid|leen]]'') is nen begrippe in den [[geskiedswetenschop|geskieds-]] en [[rechtswetenschop]] en in den [[socioalen wetenschoppen]] woarin nen moatschoppeleken orde wödt beneumd. Et geet oaver et in leen geaven van gebeeden woar nen onderlingen verplichting tot trouw, bi-jstaand en et betoalen van schattingen teggenoaver stoand. Et weurd ''feodalisme'' wöd in den [[middeleeuwn]] nog neet ebruukt. Tiedens den [[Fransen revolusie]] wöd den beneuming in slechte zin ebruukt. Den rundumme 1789 in zwang ekommen uutsproak ''Féodalité'' beskref den deur et leenstelsel ontstoane staandenmoatschopi-je mit heur veurrechten.

[[Karl Marx]] bruukten den beneuming feodaal um den produktieverholdingen an te geaven dee bestoanden tussen den tied van den [[sloaverni-j]] en den tied van het (vröge) [[kapitalisme]].
 
==Begin==
Anvankeliek wödden de [[heerlekheid|lenen]] deur den [[Könning]] an rieken - veural uut et [[kriegsmacht|leager]] - veur nen bepoalden tied in bruukleen of-estoan. Den leenkearl legden nen eed (''[[foedus]]'') of dat hi-j et gebeed in name van den könning zol regieren en dat hi-j den könning in geval van krieg met zien kearls op et slagveld bi-j zol stoan. Den band tussen leenkearl en leenhere was tweeziedig : an den ene kante stoanden zie mekaar bi-j, én in doad én in et zelfbeeld van den feodale heern en leenkearls en an dee andere kante hadden de edelleu nen romantiesen opvatting van hun toak en plicht woarin unveurweerdeleke trouw en zelfopoffering nen groten rolle spölden. Dat dizzen ideale, in völle [[Roman (literatuur)|romans]] beskreaven ridderlekheid,  volstrekt neet mit den warkelekheid oaveren kwam, deed doar neet völle toe.

Doar bestoand nen uutgebreiden [[gewoonterecht]] dat dee rechten en plichten van den [[leenhere]] (den vörst) en den [[leenkearl]] (den kearl dee nen gebeed in beheer ontving) reagelden. In [[West-Francië]] gingen in den löp van den 9den eeuwe völ edelleu zich echter steeds unofhänkeleker opstellen, en greujden hun gebeeden uut tot feitelek unofhänkeleken vörstendommen dee zie deur verarving (trouwen met arfdochters) en krieg probierden te vergroten. Dee tiedeleken eerd van et leen kwam in et gedrang deur et streaven noar arfelekheid van dee leenkearls en et brgip was dusdoanig algemeen dat den könning doar met zien beperkte middelen neet good teggen op kon treaden. Et deur keizer [[Karel de Kale]] in [[877]] uutgeveerdigden [[Capitulare van Quierzy]] gaf den arfelekheid nen wetteleken groand.

In Duutslaand wisten de [[Liudolfingen|Ottonen]] dizzen toostaand teggen te holden deur biskhoppen te beneumen met wealdleken machte, den [[investituur]]. Pas in [[1037]] bevestigden keizer [[Koenraad II van et Heiligen Roomsen Riek|Koenraad II]] veur Italië et rechte van arfelekheid in den [[Constitutio de feudis]]. Den beschuldiging van [[simonie]], veural deur [[paus Gregorius VII]], leidden tot den [[investituurstried]]. Mit et [[Konkordoat van Worms]] van [[1122]] kwam doar an dizzen toostaand veur nen groten dele ne ende en betekkenden nen duudeleken antasting van et gezag veur den Duutsen Keizer. 


==Eursprong==
[[Ofbeelding:Rolandfealty.jpg|thumb|[[Roland (ridder)|Roland]] vouwt zien hende ten tekken van [[manschop]] an [[Karel den Groten]]; uut nen skrift van nen ''[[chanson de geste]]''.]]
Et feodalisme was egreujd uut den [[standenmoatschoppi-je]] van et laten [[Karolingiesen riek]]. Den [[Frankiesen Riek|Frankischen]] könningen stoolden eursprönkelek hun machte veural op den joarleksen veld- (leas: plunder-) tochten. Den könning kon zien kearls belonen uut den buut dee doarbi-j behoald wöd. Toen [[Karel den Groten]] nen groten dele van Europa veroaverd had, en doar buuten zien laandsgrenzen eigenlek gene rieken gebeeden ovaer waren um te plunderen, mös hi-j nen anderen wieze bedenken um zien kearls an zich te verplichten. Boavendien was et riekvö te groot veur den olderwetsen [[communicatie]] in den tied. Den könning was edwongen zunder ende op tocht te goan um plaatselek zien gezag of te künnen dwingen en zien belastingen ter ploatse ''op te eaten'', want dizze wödden veulal in natura voldoan. Hi-j had doarumme ploatseleken verteggenweurdigers neudig en uut dizze - anvankelen- ambtenoaren is den [[aristocratie|adelstaand]] ontstoan.


==Den feodalen standenmoatschoppi-je==
[[Ofbeelding:Cleric-Knight-Workman.jpg|thumb|220px|De dree standen]]
De dree staanden waren:
*Den [[geestelekheid]];
*Den [[adel]];
*Den vri-je [[agrariër|boern]], [[ambacht (handwark)|ambachtsleu]] en [[handel (economie)|handeloaren]] (den burgeri-je);

Den [[economie]] van dee dagen was neet of nauweleks op [[geld]] egroand en den opbrengst van den [[laandbouw]] was vri-jwal de enige bronne van riekdom. Umdat ruulhandel en betoalingen in natura nen groten rolle spölden, was et unmeugelek um groand op groten schoal te verkopen of te verhandelen. Neet allenig was dat binnen et leenstelsel ungebruukelek, den kleinen muntumloop leet dergeleken oaverskrievingen neet toe. Et was doarumme veur den adel van groot belang et onderdele 'arbeid' op et laand dat zi-j bezaten vast te künnen holden. In sommige laanden van Europa, bieveurbeeld [[Polen]], ging hun macht zo wiet dat doar uutendelek nen [[wet]] wöd an-enommen dat iemand ofwal nen here oaver heurigen möst wean of dat nen heurigen nen here had. Het wöd doarmet unmeugelek um vri-je boer te wean.

Wieter waren doar nog onvri-jen dee geen eigendom hadden, noamelek [[liefeigene]]n en onvri-jen dee zelf et bezit van nen ander vörmden [[sloaverni-j|sloaven]].

Doar waren ok unvri-jen dee in dienst van hoge edelleu of den könning stoanden dee noa generoasie opklommen op tot nen ni-jen adelstand, den [[ministerialen]] of den [[ridder]]schop. In teggenstelling tot den ''olde'' adel stamt dizze ridderschop dus neet of van vri-je eigengearfden, moar van unvri-jen.

==Den ofbroak van et feodalisme==
Noa et joar [[1000]] begonnen langzamerhand de olde steedn, veulal nog uut de [[Romeinse Riek|Romiensen tied]], wier te greuj en doar wödden ni-je steedn en darpen sticht um den greujende bevolking te huusvesten. Ok den handel kwam wier op gäng. Steedn wödden veural deur hun muren nen machtsstuk van belang en dit leidden uutendelek veural in [[Vloanderen]] en [[Italië]] tot et ontstoan van machtige steedn dee in verzet konden kommen teggen den alleenheerschoppi-je van den adel en geestelekheid.

Den groten [[pestepidemie]] van [[1347]] maakten n ende an ne tied van vasten bevolkingsgreuj en et wankele eavenwicht tussen den oogst en de voedselbehoofte. Umdat n darde van de plattelaandsleu was estoarven en völ laand doarum onbebouwd blef, konden de heurigen en boern in [[1352]] veermoal zoveul veur eur [[graon|groan]] vroagen. De lonen mössen dus ok stiegen. Arbeidsscheerste gaf den mangs uut hun darpen evlögte heurigen nen gooden graond um te underhändelen; allenig wanneer zi-j ''vri-j'' wödden, wollen zi-j wier trögkeren noar et laand van hun olden here. Feodale heern dee deur de veurtdurenden kriege en hun uutbundigen leavensstiel in de problemen kwamen, mössen steeds meer heurigen en ook hele darpen den vri-jheid geaven. 

Tiedens den [[Renaissance|renaissance]] verloar et feodalisme völ invlood in West-Europa. Steeds meer lenen veelen in de hende van steeds minder adelleken families deur verarving. Zo hadden Vlaonderen, [[Hollaand]] en [[Hartogdom Luxemburg|Luxemburg]] eursprönkelek ieder hun eigen [[Graaf (titel)|graaf]] of [[groothartog]], moar uutendelek was dat deezelfden kearl. Uutendelek ontstoanden doardeur mangsmoal twee grote bondgenotschappen in de vörm van nen lappendeaken dee mekaar de machte bestreaden zoas den [[Hoeksen en Kabeljauwsen twisten|Hooken en Kabeljauwen]] of - in [[Engelaand]] - den [[Huus Lancaster|Lancasters]] en den [[Huus York|York]]s. Rundumme [[1500]] was et feodalisme tot zien bloodigen endstried ekommen en waren doar wier könningen dee prbierden hun [[absolutisme|absoluten machte]] te herstellen. Den adel blef mangsmoal wal bestoan, moar wöd tot höfadel in-ekrompen.

Formeel wödden dee feodale rechten ofgeschaft deur den invlood van de [[Fransen Revolusie]] en den doaropvolgenden Fransen bezetting van delen van Europa. Met noame [[Napoleon Bonaparte|Napoleon]] hef bie-edroagen tot et bestuurleken systeem zoas wi-j dat teggenwoordig kent, mit [[gemeente|gemeenten]] in ploats van [[heerlekheid|heerlekheden]], [[departement]]en in ploats van op feodale groafschappen en dergeleken egroanden  proveensies, enzowieters.

In Midden- en Oost-Europa blef et feodalisme echter nog längen tied bestoan. In [[Ruslaand]] wöd dit pas in [[1917]] officieel ofgeschaft.

==Zee ok==
*[[Leenstelsel]]

==Uutgoande verwiezing==
* [http://mens-en-samenleving.infonu.nl/politiek/14963-de-europese-en-aziatische-transitie-naar-feodalisme.html De Europesen en Aziatischen oavergäng noar feodalisme]


[[Kattegerie:Achterhooks_artikel]]
[[Kattegerie:Geschiedenis]]

[[af:Feodalisme]]
[[als:Feudalismus]]
[[ar:إقطاعية]]
[[az:Feodalizm]]
[[be:Феадалізм]]
[[bg:Феодализъм]]
[[bs:Feudalizam]]
[[ca:Feudalisme]]
[[ceb:Pyudalismo]]
[[cs:Feudalismus]]
[[cv:Феодалисăм]]
[[da:Feudalisme]]
[[de:Feudalismus]]
[[el:Φεουδαρχία]]
[[en:Feudalism]]
[[eo:Feŭdismo]]
[[es:Feudalismo]]
[[et:Feodalism]]
[[eu:Feudalismo]]
[[fa:فئودالیسم]]
[[fi:Feodalismi]]
[[fr:Féodalité]]
[[fy:Feodalisme]]
[[gl:Feudalismo]]
[[he:פיאודליזם]]
[[hr:Feudalizam]]
[[hu:Feudalizmus]]
[[is:Lénsskipulag]]
[[it:Feudalesimo]]
[[ja:封建制]]
[[ka:ფეოდალიზმი]]
[[ko:봉건 제도]]
[[lb:Feudalismus]]
[[lt:Feodalizmas]]
[[lv:Feodālisms]]
[[mk:Феудализам]]
[[ms:Feudalisme]]
[[nl:Feodalisme]]
[[nn:Føydalisme]]
[[no:Føydalisme]]
[[pl:Feudalizm]]
[[pt:Feudalismo]]
[[ro:Feudalism]]
[[ru:Феодализм]]
[[simple:Feudalism]]
[[sk:Feudalizmus]]
[[sl:Fevdalizem]]
[[sr:Феудализам]]
[[sv:Feodalism]]
[[ta:நிலக்கிழாரியம்]]
[[th:ศักดินา]]
[[tr:Feodalizm]]
[[uk:Феодалізм]]
[[ur:جاگیردارانہ نظام]]
[[vi:Phong kiến]]
[[zh:封建制度 (歐洲)]]
