[[Ofbeelding:Aletschgletsjer_Zwitserland.JPG|thumb|300px|De [[Aletschgletsjer]] in Zwitserlaand; de grootste gletsjer van de Alpen]]
Een '''gletsjer''' is een bewegende [[ies|iesbulte]], evormd uut [[sney|sni'j]]. Sni'j vormt een gletsjer as de sni'j laank genog liggen blif (deur de jaoren en ieuwen henne) en dik genog wodt om in ies te veraanderen. Gletsjers bewegen onder heur eigen drok, as biester laankzem stromende revieren. Deur heur enorme gewicht en sliepende warking veraanderen ze et laandschop beheurlik. Zo maeken ze laandvormen as [[keteldal|ketendalen]], [[morene|morenes]] en [[fjord|fjorden]].

Gletsjers bedekken zo'n 15 miljoen km² eerdoppervlak, wat overienkomp mit zo'n 10% van et laandoppervlak. Ie vienden ze veural op [[Antarktika]], in [[Gruunlaand]] en in et noorden van [[Kannede]]. Ze bevatten mit mekaer 29 miljoen km³ ies, zo'n 70% van al et [[zuutwaeter]] op Eerde. In warmere seizoenen laoten gletsjers dit los as [[smeltwaeter]].

Een gletsjerdal hef een U-vormige deursnee, in teugenstelling tot een revierdal, dat meer V-vormig is.

{{Dia|Dit stok is eschreven in et [[Stellingwarfs]] van de Kop van Overiessel.}}

[[Kategorie:Stellingwarfs artikel]]
[[Kategorie:Geologie]]
