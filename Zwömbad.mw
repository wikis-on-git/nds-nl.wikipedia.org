[[Ofbeelding:HK_Wong_Chuk_Hang_包玉剛游泳池_Pao_Yue_Kong_Swimming_Pool_08_副池_2nd_Pool_Lifeguard_May-2012.JPG|thumb|right|350px|Een zwömbad in [[Hong Kong]] mit baodemlienden die de banen angeeft, en een [[badmeister]] in zien gestoelte]]
Een '''zwömbad''' is een grote waterholdende kupe, deurgaons in de vloere of de grond inemesseld, um in te zwömmen of veur aandere wateractiviteiten zoas spullegies of gekheid mit vrunden. De baodem is vake onkaant, mit een ondiep ende daor aj in kunt staon en een diep ende um te duken.

==Soortementen==
Ie hebt aoverdekte zwömbaden (binnenbaden) en openlochtzwömbaden (butenbaden), en ze kunt particulier of openbaar wezen. Openbare baden wördt vake mit gebruukt veur [[schoelzwömmen]] en aoverige [[zwömles]].

Wieder bint der semi-openbare zwömgelegenheden, zoas in hotels en op campings, en hej therapiebaden, beveurbield in ziekenhuzen en [[kuuroord|kuuroorden]]. [[Oceaanliener|Oceaanlieners]] kunt heur eigen zwömbad an boord hebben.

Een ondiep zwömbad det bedoeld is veur klein grut nuumt ze een pierenbad. Deurgaons tref ie die naost een dieper bad veur oldere kiender en veur volwassenen.

==Kenmarken==
Inemesselde baden bint gewoonlijk verveerdigd van [[beton]], [[netuurstien]], [[metaol]], [[plestiek]] of [[glasvezelverstarkte keunststof]]. Ie hebt ze in alderhaand vörmen en groottes, mar typisch bint ze rechthoekig en standaardiseerd. De grootste zwömbaden hebt [[zwömbad mit olympische ofmetings|olympische ofmetings]]. Riegels veur sportzwömbaden bint vastesteld deur de [[Fédération Internationale de Natation]] (FINA).

Bij 't zwömmen, in 't bezunder bij 't [[zwömsport|spörtzwömmen]], wördt vake baanties etrökken; daorumme bint veul zwömbaden in banen opedield deur [[nylon]] koorden mit [[driever|drievers]] of deur kleurpetronen op de baodem. Veur 't duken kunt der [[duukplaanke|duukplaanken]] wezen. Bij (semi-)openbare baden zit der ien of meedere badmeisters langs de kaante um te kieken as de riegels nao-eleefd wördt, en um hulpe te verlienen as een zwömbadgebruker in neud rak.

In 't water zit miestal [[chloor]] tegen bacteries. 't Water kan verwarmd wezen, wat in 't bezunder een kenmark is van [[bubbelbad|bubbelbaden]] en van baden die gebruukt wördt veur [[balneologie|balneotherapie]] en [[hydrotherapie]].

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Zwömbad]]
[[Kategorie:Ontspanning]]
