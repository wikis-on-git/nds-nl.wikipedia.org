{{Zie dv|Neie woorden in alle variaanten van 't Nedersaksisch kuj vienden op de ziede aover '''[[neosassisme|neosassismes]]'''.}}
'''Neidrèents''' is de term veur neologismen - nog niet zo lange leden uuteprakkezeerde woorden - in 't [[Drèents]]. Dizze neologismen wördt wal bedacht veur stoere woorden, mangs van vrömde ofkumst, of veur de aordigheid of as gekheid.

Veurbeelden van Neidrèents bint openeumen op de webstee van de organisatie [[Drentse Taol]] en in heur uutgaove ''De Taolkraant'', en in 't boekien ''Taalgids Drenthe'' (kiekt bi'j de rifferenties). Dizze neologismen bint [[Midden-Drèents]]e vörms. De mieste bint samenstellings van Drèentse woorden die al bestaot. Vake mut die samenstellings schier klinken deur medeklinkerriem, zoas ''wat'' + ''wuj'' + ''wichie'' = ''watwujwichie'' (receptioniste/tillefoniste), of klinkerriem, zoas ''liekbekieker'' (patholoog). Partie Neidrèentse woorden gebruukt typisch [[Nedersaksisch]]e uutgangen, zoals ''oetperbeerderij'' (try-out).

==Veurbeelden==

{|
|-----
|
Computerwoorden van ''Drentse Taol'' <ref>[http://www.drentsetaol.nl/schrieverij/neidreents.htm Lieste van Neidrèentse woorden op de webstee van Drentse Taol]</ref>:
* ''bewaorplaotie'' (cd-rom)
* ''computerkwebbel'' (chatten)
* ''computertiek'' (computervirus)
* ''deurstreper'' (deleteknoppe)
* ''doewknop'' (enterknoppe)
* ''gapplaotie'' (cd-kopie)
* ''inktbakkie'' (printercartridge)
* ''[[lienpost|net-brief / lienpost]]'' (e-mail)
* ''netventer'' (provider)
* ''ofdrukker'' (printer)
* ''oflien, oplien'' (offline, online)
* ''pielschoever'' (computermoes)
* ''plaotiesmaoker'' (scanner)
* ''praotzeefie'' (microfoon)
* ''revelduus'' (chatbox)
* ''spiegelplaot'' (compact disc)
* ''tussenfrommelknop'' (insertknoppe)
* ''web-knup'' (verwiezing naor een webpagina)
* ''zuker'' (browser)
|
Algemiene woorden uut ''Taalgids Drenthe'' <ref>Darwinkel, Abel, Jan Germs en H. Slot (2005), ''Moi! Taalgids Drenthe'', Assen: In Boekvorm Uitgevers bv, p. 42, 58, 94</ref>:
* ''aodersmeer'' (cholesterol)
* ''bonnenberend'' (verbalisant;  naor [[Bernhard van Galen|Bommen Berend]])
* ''[[hoelbessem]]'' (stofzoeger)
* ''kenaolscheuveln'' (zappen)
* ''körkentrekker'' (alcoholist)
* ''kruusveter'' (g-string)
* ''meleurtillefoon'' (alarmliende)
* ''moskeebaos'' (imam)
* ''mosroppen'' (verticuteern)
* ''naokommerdie'' (caravan)
* ''navvelbeslag'' (navvelpiercing)
* ''ogenroet'' (mascara)
* ''opknapstee'' (kuuroord)
* ''piemelpuutie'' (condoom)
* ''roegtefiets'' (mountainbike)
* ''snoefsnei'' (cocaïne)
* ''straotscheuvels'' (skeelers)
* ''tetvulling'' (börstimplantaot)
* ''zaodventer'' (spermadonor)
|}

== Rifferenties ==
<references />

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents_artikel]]
[[Kategorie:Drèents]]
