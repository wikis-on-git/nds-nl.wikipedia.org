[[Bestaand:Zahncremes.jpg|thumb|right|220px|Verschillende tubes taandpasta]]
'''Taandpasta''' of '''taandepasta''' (uutspraak: /ˈtaˑmpəsta/ of /ˈtaˑnəˌpɑsta/) is n produkt waormee de [[taand]]en epoetst kunnen wörden.

== Veur taandpasta ==
Vrogger poetsten de meensen oek al der taanden, mer niet mit taandpasta en n [[taandeborstel]] mer mit n takjen van n geneeskrachtige [[boom]] of [[plaante]]. Oek [[zout]] wördden wel gebruukt um de taanden mee te poetsen. De veurloper van taandpasta was ''taandpoejer''. De antieke Egyptenaren gebruukten n mengsel van as, [[myrthe]], ebreuken eierschaolen en gemaolen [[puimsteen]]. Laoter wördden tal van soortgelieke - en soms vremde - middels gebruukt, zo as gemaolen botjes. 

t Veurdeel van taandpasta boven taandpoejer is, da'j t makkelik op de [[taandeborstel]] doon kunnen.

== Opkomst ==
Taandpasta is veur t eerst op de markt ebröcht in [[1850]], deur de Amerikaan [[Washington Wentworth Sheffield]]. Ze verkochten t toe in n glaozen pot (tegenswoordig zit t in n tube of n spuitbusse). In [[1892]] wördden deur Sheffield t bedrief ''Beecham's'' op-ericht dat de produksie en verkoop van taandpasta stark gung verhogen.

De verkoop van taandpasta begun in Nederlaand zo'n bietjen in [[1936]] en wördden emaakt in de Erdal-fabrieken in [[Amersfoort]].

== Schaolike stoffen ==
n Naodeel van de kommersiële taandpasta's is dat der vake schaolike stoffen in zitten (zo as triklosan, polyethyleenglykol, fluoride, schuummiddels, giftige metalen en chemiese zeutstoffen)<ref>[http://www.healingteethnaturally.com/dental-systemic-health-hazards-toothpaste.html Healing Teeth Naturally (Engels)]</ref>. n Middel wat vake gebruukt wördt in de plaotse van taandpasta is n mengsel van een vierel [[zout|zeezout]] en dree vierel [[natriumbikarbonaot]], n veurdeel is dat t natriumbikarbonaot in disse oplossing n taandblekend effekt hef en dat der gien schaolike stoffen in zitten.

== Referensies ==
<references/>

{{Dialekt|wvel|Nunspeet|ANS}}

[[Kategorie:Hygiëne]]
