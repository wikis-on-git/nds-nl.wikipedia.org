'''Boh Foi Toch''' is een [[Achterhook]]se band, ontstoan in augustus [[1989]]. De name betekent zo völle as: tjongejonge, 't is miej wat!

De oprichters bunt zanger [[Hans Keuper]] ([[trekzak]], [[zang]]), [[drums|drummer]] [[Jan Manschot]] (''Brekken Jan Schampschot'', ex-[[drummer]] van [[Normaal]]),  [[Ferdi Joly]] (''Frederick Puntdroad'', ex-[[gitarist]] van Normaal) en [[Willem te Molder]] ([[basgitaar|bassist]]).

Zee hebt in dee tied beslotten um [[Tex-Mex]], [[cajun]] en [[zydeco]]-achtige muziek te goan maken. Cajun is de muziek van de van oorsprong Franse bewoners uut [[Louisiana]]in de [[Verenigde Staten|Amerikaanse]], zydeco leunt meer op een [[Afro-Amerikanen|zwarte]] oorsprong. Ze zingt - natuurlek - in het [[Achterhooks]].

Het eerste optreden van Boh Foi Toch is op 1 januari [[1990]] in de zaal Concordia in [[Hengel]]. Nog veur dat optreden, hebt ze de band evroagd dree andere optredens, allemoal in den Achterhook te geven. Sind dee tied spölt Boh Foi Toch in völle zalen en feesttenten, veural in' t midden en oosten van 't land. In [[1992]] hebt ze de earste [[compact disc|cd]] uut-ebracht: Zeet de Jongs.

In [[1999]] stapt drummer Jan Manschot uut de band. [[Han Mali]], vervangt hum. Hee kump van de [[Tim Disney Band]] dee d'r net met op-eholden is. An't ende van [[2005]] geet Ferdi Joly weer vort um weer biej Normaal te goan spöllen. Hee wordt dan op-evolgd deur de gitarist [[Paul Kemper|Paul 'Mealmoes' Kemper]], ok afkomstig van [[Normaal]].

==Discografie==
===Volledige Ceedee's===
*Zeet de jongs (1992)
*Veur pauwen en poeten (1993)
*Den Straotfox en andern (1995)
*Et toi amigo (1996)
*Boekspek (1997)
*Foi Foi Toch, 10 jaor Boh Foi Toch (2000)
*Veur geld en goeie weurde (Limiteerde oplage, live ceedee veur de [[Rabobank]] emaakt)

===Losse singels of nummers===
*Achterhook butengewoon Nederland (1993) (De nummers Reirink's Marie, Muurbleumken, De Foekepot en Zörge staot op dit veramelalbum)
*Dörrekum (1995)
*Fu Hing dat steet (1995)
*In de stadt van Groll (1997) (Maakt to de [[Grolsch]] brouweri'je ankondigen weg te zollen goan oet [[Grolle]])
*Kwaliteit uut 't oosten (1997) (Maakt veur International Medical te [[Zutfent]] als relatiegeschenk) 
*'t Armenhuus (1998)
*King of the road (2000) (Et nummer ''Op 't rad'' steet op dizze verzamelceedee met fietsnummers)
*Voor in de Achterhoek (2001) (Et nummer ''Vrouw Begeerdink'' steet op dizze verzamelceedee veur het 10-joarig jubeleem van Optimaal-FM)
*Sterre uut 't Ooost'n (2002) (Maakt veur [[Guus Hiddink]], toene hee [[Zuud-Korea]] noar ploatse veer op et WK wissen te coachen)
*Op melkbussenheugte (2002) (Maakt veur et 75-joarig jubeleem van veutbalvereniging Oeken)
*Treins nemt met, treins brengt an (2003) (Maakt veur [[Syntus]], to zee et oppenbaar vervoer gingen doon in den Achterhook)
*Boksebier (Maakt veur [[Erve Kots]] in [[Leeuweld]])

==Uutgaonde verwiezingen==
*[http://www.bohfoitoch.nl Boh Foi Toch officiële webstae]
*[http://www.popinstituut.nl/act_pagina/boh_foi_toch.3016.html Boh Foi Toch op popinstituut.nl]

[[Kattegerie:Achterhooks_artikel]]
[[Kattegerie:Nederlaandse muziekgroep]]

[[nl:Boh Foi Toch]]
