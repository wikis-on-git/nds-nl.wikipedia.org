[[Ofbeelding:2011-02 michiel scheffer hans keuper.JPG|thumb|Hans Keuper (rechts)]]
'''Boh Foi Toch''' is ne [[Achterhook]]se band, ontstoan in augustus [[1989]]. De name betekent zo völle as: tjongejonge, 't is miej wat! De oprichters bunt zanger [[Hans Keuper]] ([[trekzak]], [[zang]]), [[drums|drummer]] [[Jan Manschot]] (''Brekken Jan Schampschot'', ex-[[drummer]] van [[Normaal]]),  [[Ferdi Joly]] (''Frederik Puntdroad'', ex-[[gitarist]] van Normaal) en [[Willem te Molder]] ([[basgitaar|bassist]]).

Zee hebt in dee tied beslotten um [[Tex-Mex]], [[cajun]] en [[zydeco]]-achtige muziek te goan maken. Cajun is de muziek van de van eursprong Franse leu uut [[Louisiana]]in [[Verienigde Staoten van Amerika|Amerika]], zydeco leunt meer op een [[Afro-Amerikanen|zwarten]] eursprong. Zee zingt in et [[Achterhooks]].

Het eerste optreaden van Boh Foi Toch is op 1 januari [[1990]] in de zale Concordia in [[Hengel (Gelderland)|Hengel]]. Nog veur dat optreaden is de band evroagd dree andere optredens te holden, allemoal in den Achterhook. Vanof dee tied spölt Boh Foi Toch in völle zalen en feesttenten, veural in et midden en oosten van 't land. In [[1992]] hebt zee de earste [[compact disc|cd]] uutebracht: ''Zeet de Jongs''.

In [[1999]] stapt drummer Jan Manschot uut de band. [[Han Mali]] vervangt hum; hee kump van de [[Tim Disney Band]] dee doar net met op-eholden is. An 't ende van [[2005]] geet Ferdi Joly vort um weer biej Normaal te goan spöllen. Hee wodt op-evolgd deur gitarist [[Paul Kemper|Paul 'Mealmoes' Kemper]], afkomstig van Normaal.

In 2015 viert Boh Foi Toch 't 25-joarig jubileum met concerten en een ni'j album. In 2020 volgt 't 30-joarig jubileum met concerten en een dvd.

==Platenlieste==
===Volleadige cd's===
* ''Zeet de jongs'' (1992)
* ''Veur pauwen en poeten'' (1993)
* ''Den Straotfox en andern'' (1995)
* ''Boekspek'' (1997)
* ''Foi Foi Toch, 10 jaor Boh Foi Toch'' (2000)
* ''Veur geld en goeie weurde'' (limiteerde oplage, live-cd veur de [[Rabobank]] emaakt)
* ''Gewoon verdan'' (2010) met ne dvd derbi'j, umdat ze 20 jaor bestoat
* ''Soh!'' (2015)

===Lösse singels, nummers en albums===
* ''Achterhook butengewoon Nederland'' (1993) (De nummers Reirink's Marie, Muurbleumken, De Foekepot en Zörge staot op dit verzamelalbum)
* ''Dörrekum'' (1995)
* ''Fu Hing dat steet'' (1995)
* ''Et toi amigo'' (1996)
* ''In de stadt van Groll'' (1997) (emaakt to de [[Grolsch]] brouweri'je ankondigen weg te zollen goan uut [[Grolle]])
* ''Kwaliteit uut 't oosten'' (1997) (emaakt veur International Medical te [[Zutfent]] als relatiegeschenk) 
* '' 't Armenhuus'' (1998)
* ''Boksebier'' (1998) (emaakt veur [[Erve Kots]] in [[Leeuweld]]) 
* ''King of the road'' (2000) (Et nummer Op 't rad steet op dizze verzaomel-cd met fietsnummers)
* ''Voor in de Achterhoek'' (2001) (Et nummer Vrouw Begeerdink steet op dizze verzaomel-cd veur het 10-joarig jubeleum van Optimaal-FM)
* ''Sterre uut 't Oost'n'' (2002) (emaakt veur [[Guus Hiddink]], toene hee [[Zuud-Korea]] noar plaatse veer op et WK wissen te kriegen)
* ''Op melkbussenheugte'' (2002) (emaakt veur et 75-joarig jubeleem van veutbalvereniging Oeken)
* ''Treins nemt met, treins brengt an'' (2003) (emaakt veur [[Syntus]], to zee et oppenbaar vervoer gingen doon in den Achterhook)
* ''Daar zit muziek in!'' (2006)
* ''25 jaar Aktief'' (2008) (emaakt veur kringloop-stichting Aktief vanwege heur 25-joarig bestoan)

===Video/dvd===
* ''Foi Foi Toch, 10 jaor Boh Foi Toch'' (live) (VHS) (2000)
* ''Gewoon verdan'' (cd & dvd) (2010)
* ''Boh Foi Toch 30 jaor!'' (dvd) (2020)

==Uutgaonde verwiezingen==
*[http://www.bohfoitoch.nl Boh Foi Toch officiële webstae]
*[http://www.popinstituut.nl/act_pagina/boh_foi_toch.3016.html Boh Foi Toch op popinstituut.nl]
{{Dialekt|act}}
[[Kategorie:Achterhooks artikel]]
[[Kategorie:Nedersaksiese muziek]]
[[Kategorie:Achterhook]]
