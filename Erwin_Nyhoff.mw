'''Erwin Nyhoff''' (Erwin Nijhoff) is een zanger, gitarist en liedtiesskriever uut [[Dalsen (dörp)|Dalsen]]. Hi'j zingt miest in 't Engels, mar hef ok in 't [[Sallaans]] op-eneumen.

==The Prodigal Sons==
In de jaoren neengtig was hi'j slim succesvol mit zien band [[The Prodigal Sons]], die mit 't debutalbum ''Wine of Life'' (1993) kats goed op 'e kaorte kwaamp te staon. De band speulden op 't [[Pinkpop]]-festival (1994) in [[Laandgraof]] en tweimaol op 't prestigieuze [[South by South West]]-festival in [[Austin]], [[Texas]] (1995 en 1997). 't Tweide album ''In the Eye of a Stranger'' (1995) harren de mèensen veule minder oog veur.

==Stille tied==
The Prodigal Sons gungen in 1997 uut menare, waornao 't een tiedlaank stille was rond Erwin Nyhoff. Hi'j speulden mit een gelegenheidsbandtien in 't akoestische circuit, mar har tied neudig um humzölf muzikaal weerumme te vienen. Hi'j leverden bi'jdragen an tribute-cd's veur [[Boudewijn de Groot]] en [[Doe Maar]], en trad op mit de originele slagwarker en gitarist van [[Elvis Presley]], respectievelijk [[DJ Fontana]] en [[Scotty Moore]].

==Solo-carrière==
Bi'j een optreden veur 't radiopregramma [[Leidsekade Live]] vund hum een mitwarker van [[Warner Music Group|Warner Music Benelux]]. Bi'j dit label brocht Erwin Nyhoff in 2001 't 't album ''Take Your Time'' uut, in Nashville op-eneumen en eproduceerd deur Richard Dodd. Mit dit album kwaamp Nyhoff as solo-muzikaant naor veuren. Sindsdien toert hi'j regelmaotig mit verskillende samenstellings deur Nederlaand.

Nyhoff zien hitsingle ''You Still Think'' kuj heuren in de speulfilm van [[Robert Jan Westdijk]] ''Phileine zegt sorry'' (2003), naor een roman van [[Ronald Giphart]].

In 2011 zingt Erwin in The [[Voice of Holland]], hi'j zat bie Angela Groothuizen. Hee is daor daarde eworden.

==Discografie==
===As Erwin Nyhoff===
*''Take Your Time'' (2001)
*''Songs for You'' (single, 2001)
*''About Our Love'' (single, 2001)

===Mit The Prodigal Sons===
*''You Still Think'' (1996)
*''Misty Rain'' (single, 1996)
*''Cool It'' (single, 1996)
*''China'' (single, 1995)
*''In the Eye of a Stranger'' (1995)
*''Wine of Life'' (1994)
*''In Another Land'' (1993)
*''That's When I Love You'' (single, 1993)
*''Wine of Life'' (1993)
*''Shut Your Mouth'' (single, 1992)

==Bronnen==
* [http://www.ijsselacademie.nl/ija/taal/luuster.asp Webstee van de Iesselakkedemie, mit een liedtie van Erwin Nyhoff]
* [http://www.erwinnyhoff.nl/ Webstee van Erwin Nyhoff]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents_artikel]]
[[Kategorie:Muzikaant uut Oaveriessel]]
