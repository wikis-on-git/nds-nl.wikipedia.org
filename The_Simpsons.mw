[[Bestaand:The Simpsons Logo.svg|thumb|Logo van The Simpsons]]
'''The Simpsons''' is een [[Verenigde Staoten van Amerika|Amerikaanse]] [[animatie]]serie, bedocht duur [[Matt Groening]]. De [[televisie]]serie et sinds zien debuut in 1989 vule prezen ewonnen, zoas [[Emmy Award]]s in [[Peabody Award]]s.

De serie is te beskreven as een [[sitcom]] of ''situatiekomedie'' omdat de ofleveringen altoos omme dezelfde personen draaien. 't Is een [[satire]] op de (Amerikaanse) samenleving, waorbij voral 't typisch Amerikaanse gezin vor de gek eouwen wort. De reeks draait om de familie Simpson, die bestaot eut [[Homer Simpson|Homer]], [[Marge Simpson|Marge]], [[Bart Simpson|Bart]], [[Lisa Simpson|Lisa]] in [[Maggie Simpson|Maggie]].

De serie was een vroeg kiekceferkanon vor [[Fox Broadcasting Company]] en is wareldberoemd. 't Bestaot inmiddels eut 23 [[seizoen (omroep)|seizoenen]] mit in totaal maar dan 400 ofleveringen. Daormie is 't ien van de langstlopende televisiereeksen ter wareld.

== Geskiedenis ==
[[Matt Groening]] bedocht de [[personages]] vor de serie toen ij in de hotel-al zat van [[James L. Brooks]]’ kantoor. Brooks ad Groening evroegen een antal korte animatiefilmpies te bedinken in Groening wou daor eagenlijk zien ''[[Life in Hell]]''-stripreeks vor anbieden. IJ bedocht zien eagen dat ij dan waorskeenlijk wel de publicatierechten op zien levenswark mos opgieven. Daoromme verangerde ij op 't leste momint van idee in bedocht ij de Simpsons.

De eerste korte animatiefilmpies worden in 1987 eutezonden as ongerdiel van de [[Tracey Ullman]]-show. 't Waren nog korte filmpies van oogeut drie minuten. Nao drie seizoenen in de show was de gele familie, mit mar vier vingers an elke aand in de bizarre kapsels, zo populair, dat ze een eagen show kriegen.

De eerste oflevering van de [[komedie]]serie as zelfstaandig programma worde eutezonden op 14 jannewaori 1990 op de Amerikaanse televisiezender [[Fox Broadcasting Company|Fox]]. In plaose van drie minuten duurde een oflevering nou zwat een alf uur. 't Publiek reagierde enthousiast op de serie in ok de critici waren positief. In 1990 in 1991 won ''"The Simpsons"'' [[Emmy Award]]s vor ''Outstanding Animated Program''.

Sommige scènes binnen arg bekind. Daoronger de openingsscène van The Simpsons van 25 juni 1992, waorin [[Bart Simpson|Bart]] "Potato, not potatoe" op een skoelbord skrief. Dit was een parodie op een gebeurtenis van tien dagen aarder, waorbij de toenmaolige vicepresident [[Dan Quayle]] de New Jersey ''Elementary School'' bezocht in bij een jonge laarder de spelling van 't woord ''"potato"'' (arepel) "verbeterde" duur d'r ''"potatoe"'' van te maken.

== Kritiek ==
In de beginjaoren krieg de serie ok kritiek te verwarken. Van 't figuur Bart Simpson zeen ze dat ij een slechte invloed op kiengeren zou eawen in in de reeks worde ok riegelmaotig de Amerikaanse politiek bekritiseerd, wat bij een diel van de kiekers niet goed vul. Tedens een vraaggesprek in ''"People"-''magazine (september 1990) verklaorde de Amerikaanse presidentsvrouw [[Barbara Bush (1925)|Barbara Bush]] dat De Simpsons ''"'t domste was dat ze ooit ezien ad."'' De staf skrief, in de gedaonte van Marge Simpson, een brief naor mevrouw Bush en vroeg eur om wat minder arde te wiezen, waorop de presidentsvrouw een brief teruggeskrief waorin ze d'r eagen verontskuldigde vor d'r eutspraken.<ref>http://www.lettersofnote.com/2011/09/with-great-respect-marge-simpson.html - With great respect, Marge Simpson; Letters of Note</ref>

In een rede op 27 jannewaori 1992, tedens ''"The National Religious Broadcasters Convention"'', zeen de toenmaolige president [[George H.W. Bush|George Bush]] dat 't Amerikaanse gezin vuul maar zou moeten wiezen zoas [[The Waltons]] en vuul minder as de Simpsons.<ref>"We are going to keep on trying to strengthen the American family, to make American families a lot more like the Waltons and a lot less like the Simpsons." Nick Griffiths, [http://snpp.com/other/articles/firstfamily.html America's First Family], ''The Times Magazine'' p. 25, 27–28, 15 april 2000.</ref> In reactie daorop lieten de makers van de serie Bart Simpson an 't begin van een eraoling van de oflevering ''"Stark Raving Dad"'' zeggen: ''"Hé, wij binnen net as de Waltons! Ok wij bidden vor 't eande van de depressie!".''

In 1994 mochten de laarders van een nij te bouwen skoel in Greenwood ([[Zuud-Carolina]]) zelf de naam ervan kiezen. Ze keuzen vor ''"Springfield Elementary"'', de naam die ok de skoel ad die Bart en Lisa Simpson bezochten. 't Skoelbestuur nam disse naam over, ze waren d'r eagen niet bewust van 't verbaand mit de animatieserie. Een groep ouwers protestierde tugen de beslissing over de naam, mit as argument dat ze Bart Simpson een slecht vuurbield vor de jeugd voenden. De ouwers eisten dat de naam van de skoel verangerd zou worren. 't Skoelbestuur hul toch voet bij stuk; de skoel worde in augustus 1994 eopend onger de naam "Springfield Elementary".<ref>Carol Lawson, The New York Times, 17 meert 1994, [http://www.nytimes.com/1994/03/17/style/chronicle-490440.html Chronicle].</ref>

De serie krieg ok positieve reacties van kiekers. Volgens een mimme in Auburn, Washington, eawen The Simpsons eur achtjaorige zuun Alex ered toen ij stikte in een sinaasappel. Alex' bruur Chris ad in een "Simpsons"-oflevering ezien oe de [[Heimlichmanoeuvre]] warkt en aolde zo 't stuk eten eut zien keel. (Mar in de oflevering zelf worde de techniek niet vuuredaon. Homer verslikte zien eagen in hoestte 't ding zelf op, terwijl zien collega's naor een poster kieken waorop sting oe je de Heimlichmanoeuvre moet eutvoeren.)

== Satire ==
The Simpsons is een [[satire|satirische]] tv-serie. Voral de "Amerikaanse maniere van leven" in culturele fenomenen as bekinde filmscènes en televisieseries worren vake [[parodie|nao-edaon]].

't Veraol et verskillende lagen, zodat de show mit 't iele gezin bekieken kon worren. Vor jonge kiekers is d'r de veraollijn, en vor ouwere kiekers is d'r een extra laag mit subtiele umor die duur de jongste kiekers niet op-emarkt wort. In naovolging van The Simpsons ontstingen d'r verskillende angere animatieseries die op (jong)volwassenen ericht binnen, zoas ''[[Beavis & Butthead]], [[South Park]], [[Family Guy]], [[The Cleveland Show]]'' en ''[[Futurama (serie)|Futurama]]'' een programma dat ok duur Groening emaakt is.

== Stimmen ==
De stimmen van de personages in The Simpsons worren vertolkt duur:
* [[Dan Castellaneta]] (Homer Simpson - en ok Krusty de Clown, beabe Simpson, Barney Gumble, Burgemeister Quimby, skoelconciërge Willie)
* [[Julie Kavner]] (Marge Simpson en eur zussen Patty en Selma Bouvier)
* [[Nancy Cartwright]] (Bart Simpson en de kiengeren Ralph Wiggum, Nelson Muntz en Rodd en Todd Flanders)
* [[Hank Azaria]] (cafébaos Moe, Apu Nahasapeemapetilon, Chef Clancy Wiggum, Professor John Frink, Dr. Nick Riviera, snake)
* [[Harry Shearer]] (Charles Montgomery Burns, Ned Flanders, skoeloofd Seymour Skinner, dominij Lovejoy en Otto)
* [[Yeardley Smith]] (Lisa Simpson).

== Oofdpersonages ==
[[Bestaand:D'oh!.svg|right|138x100px|D'oh!]]
't Gezin Simpson zelf levert de oofdpersonages in de reeks. Bedinker Matt Groening voend inspiratie vor de namen in z'n eagen familie. Z'n taote iet Homer, z'n mimme Marge in ij et ok twie zussen, Lisa en Maggie. Bart is 't ienige personage wiens naam zelf bedocht is. 't Is een [[woordspeling]] op 't woord ''"brat"'' (kwaojongen).

* '''[[Homer Simpson]]''' is de kaole, dikke en voral domme vaor van 't gezin. Voral bekind vanwege z'n eutspraak ''d'oh!'' 
* '''[[Marge Simpson]]''' et lang op-esteuken aor. Ze et 't kapsel van de breud van [[Frankenstein]]. t labiele gezin.
* '''[[Bart Simpson]]''' is een 10-jaorige kwaojongen mit een stekeltjeskapsel. IJ aolt altoos kattenkwaod eut in rebelliert tugen elke vorm van gezag, ok al begaot ij daorbij vake stommiteiten.
* '''[[Lisa Simpson]]''' is acht jaor in een miskinde genie. Ze is arg intelligent en sociaal vor d'r leefteed, mar daorduur ok vake ienzaam. Ze et 't zelfde kapsel as Maggie. Lisa out van lezen, [[saxofoon]] speulen in is sinds de oflevering ''[[She of Little Faith]]'' een [[boeddhisme|boeddhist]].
* '''[[Maggie Simpson]]''' is de baby in 't gezin. Ze kan niet praoten (tenminste niet as d'r angere minsen bij binnen).

Naost de oofdpersonages binnen d'r ok aorig wat angere personages.

== Referentie ==
<references/>

{{Dialekt|urs|Urker spelling|}}

[[Kategorie:Tillevisiepregramma]]

{{Link FA|bg}}
