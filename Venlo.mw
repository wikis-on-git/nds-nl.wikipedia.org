[[Ofbeelding:Venlo 009.jpg|thumb|'t Stadhuus van Venlo]]
'''Venlo''' is een stad in 't noordelijke diel van de [[Nederlaand]]se [[pervincie]] [[Limbörg (Nederlaand)|Limbörg]] en de stedelijke kern van de [[Venlo (gemiente)|gelieknamige gemiente]]. De stad hef 35.300 inwoners (per juli 2008, bron: [[Centraal Bureau voor de Statistiek|CBS]]).

Venlo lig an een bochte in de [[Maos]] en hef een historisch centrum, al bint deur bombardementen in de [[Tweide Wereldoorlog]] en deur sloop kört d'rveur en d'rnao veul middelieuwse gebouwen verleuren egaone. 't Stadhuus uut 1597 stiet d'r nog. De stad is bekend um zien ''vastelaovend'' ([[carnaval]]).

Venlo is een haandels-, vervoers- en industriestad. De stad is 't centrum veur de wiede umtrekken en ok een koopcentrum veur 't naobernde Duutse [[Ruhrgebied]]. De gemiente Venlo grèenst an de Duutse districten [[Kleef (district)|Kleef]] en [[Viersen (district)|Viersen]].

Qua industrie wördden de stad veural in de vervoersbranche an 't begun van de 20e ieuw groot, deur de strategische ligging an de laandsgrèenze en op een krusing van de Maos en 't spoor. D'r is een goeie verbinding mit de Duutse [[Bundesautobahn 61|A61]] (de Linksrheinische Autobahn) en de [[Bundesautobahn 40|A40]], richting [[Duisbörg]]. De Maos hebt ze een steugien in mindere maote gebruukt as vervoersaoder, mar sinds de bouw van een [[barge-terminal]] is 't vervoer oaver de Maos veur Venlo weer in opkomst.

== Kunnigheid ==
*[[Jolande Sap]], politica van [[GreunLinks]]
*[[Geert Wilders]], politicus van de [[PVV]]

{{Limburg}}
{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Ploatse in Limburg (Nederlaand)]]
