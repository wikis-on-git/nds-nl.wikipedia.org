[[Ofbeelding:Paasvuur Buurse 2008 (cropped).jpeg|thumb|Ne boake in Buurse (2008)]]
'''Buurse''' is n koarkdoarp  in de gemeante [[Hoksebarge|Hoaksboargen]] in [[Tweante]]. t Hef um en noabie de 1500 inwonners.

Buurse lig op t Zuud-Oostn van Hoaksboargen, kort bie de greanze met [[Duutslaand]], an de weg noar [[Alstea|Oolstea]] in de Duutse gemeante [[Oahoes]]. An de noordkaante löp de [[Buursebekke]], den at roond [[1400]] op t Zuudn van Hoaksboargen met de [[Skipbekke]] verbeundn wör.

Umdet Buurse ne mooie umgewing hef, met oonder mear t ''[[Buursezaand]]'', neumt ze zik ook wal ''Dn Parel van Hoaksboargen''. t Lig ongevear 40 meter boawn t [[NAP]] en is doarumme t heugste peunt van Hoaksboargen. Dr beent bewiezn det r al roond 800 v. Chr. volk woondn op de gooe groond an de Skipbekke.

ne [[Neerlaands-hervörmde Koarke|Neerlaands-hervörmde]] koarke steet an de weg noar Oolstea, en de [[rooms-katholieke Karke|rooms-kattelieke]] parochiekoarke ''Maria Praesentatie'' steet in de nieje doarpskern.

==Oetgoande verbeendige==
* [http://www.buurse.nl/ Webstea van de vereniges van Buurse]

{{Hoksebarge}}

[[Kattegerie:Tweants artikel]]
[[Kattegerie:Plaatse in Oaveriessel]]
