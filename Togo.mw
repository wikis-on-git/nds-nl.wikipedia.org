[[File:Location Togo AU Africa.svg|thumb|Togo op ne kaarte van Afrika]]
De '''Togolese Republiek''' ([[Fraans]]k: '''République Togolaise''') is n laand in West-Afrika. t Lig op t oostn van [[Ghana]], op t westn van [[Benin]] en op t zuudn van [[Burkina Faso]]. De zuudgreanze wörd evörmd duur n [[Golf van Guinea]], woer't ook de heuwdstad [[Lomé]] an lig. Togo hef ne oppervlakte van ongevear 57.000 kilometer in t veerkaant en ongevear 6,7 miljoen inwonners.

Togo lig oonder n [[Sahara]] en hef n tropies klimaat. t Laand mut t vuural hebn van [[boern]], woer as t klimaat zik good vuur leent. t Is ene van de kleainste laandn van Afrika. De offisjele sproake is [[Fraans]]k, mer dr wordt verskeaidene aandere sproakn esprökn. De meeste van dee sproakn heurt bie de [[Gbe]]-sproakn. De meeste Togoleezn hangt ne [[natuurgodsdienst|natuurgodsdeenst]] an, mer dr zeent ook redelik wat [[Kristendom|Kristenen]] en [[Islam|Moslims]]. Togo is lid van de [[Verenigde Nasies]], [[Afrikaanse Unie]], [[Organisasie van Islamitiese Saamnwoarking]], [[Zuud-Atlanties Vreade- en Saamwoarkingsgebeed]], [[La Francophonie]] en de [[Ekonomiese Gemeenskop van West-Afrikaanse Stoatn]].

Tusken t [[11e eeuw|11de joarhoonderd]] en t [[16e eeuw|16de joarhoonderd]] treukn dr verskeaidene stamn t gebeed in. Van t 16de töt t [[18e eeuw|18e joarhoonderd]] was t kustgebeed n belangriek peunt vuur Europese slaawnhaandel, woerduur't Togo en de umlignde strekke n naam "Slaawnkuste" kreeg. In [[1884]] verkloarn [[Duutslaand]] at Togo oonder öare beskoarming völ. Noa n [[Eersten Wearldoorlog]] wör t besteur van Togo oawerdreagn op [[Fraankriek]]. In [[1960]] meug Togo zikzelf besteurn.

In [[1967]] pleegn [[Gnassingbé Eyadéma]] nen stoatsgreep, woernoa't hee presideant wör. Doo't he in [[2005]] oet de tied köm, was hee n langstzitnden presideant in de moderne Afrikaanse geskiedenisse, met ne regearingstied van 38 joar. In [[2005]] wör zinn zönne [[Faure Gnassingbé]] as presideant ekeuzn.

==Oetgoande verwiezing==
{{Wiktionary}}
[[Kategorie: Tweants artikel]]
[[Kategorie:Afrika]]
[[Kategorie:Laand]]
