[[File:Flasche Coca-Cola 0,2 Liter.jpg|thumb|upright|Coca-Cola]]
'''Cola''' is nen frisdraank met [[koolzoer]] der in. Et smaakt [[zeute]], mer is wat zoergroad (pH) angeet zoer. Der zit 28 - 32 mg [[kaffeïne]] per 33 cl in. Aandere belangrieke bestaanddelen zeent [[kaneel]], [[karamel]] en [[zitroun (vrucht)|sitroen]]. Aanders as de meeste frisdraanken hef cola gin sitroenzoer, mer [[fosfor]]zoer. Dieetcola hef beaide fosforzoer en sitroenzoer. Nöast soorten cola zoonder [[suker]] gef et ook nog soorten cola zoonder kaffeïne. 

==Ontstoan==
De eerste cola was [[Coca-Cola]], een noamaaksel van [[John Pemberton]], van de [[Vin Mariani]] wat duur [[Angelo Mariani]] bedacht wör. Eerst har Coca-Cola een oftreksel van [[koka]], mer duur druk van de oawerheaid wör der dit an et begin van et [[20e eeuw|20ste joarhoonderd]] oet eloaten. De samenstellige van coca-cola blif nog aait ene van de bestbewoarde geheimen van de wearld. Den naam cola keump van de [[kolanötte]], dee as trouwens vuur et maken van cola nauweliks mear gebroekt wörd.

==Moarken==
De bekeandste moarken wearldwied zeent [[Coca-Cola]], [[River Cola]] en [[Virgin Cola]]. Aandere opvallende moarken zeent Jolt Cola, woer as extra völle kaffeïne in zit, Inka Cola, een vuuranstoand Zuud-Amerikaans moark wat slim ofwik van de cola zo as det in et Westen bekeand is. Van [[Mecca]]-cola geet een deel van den opbrengst noar hulpe an [[palestina|Palestienen]]. Ook in de [[islam]]itiese wearld zeent der verskeaidene soorten cola, um nen tegenhanger te beden vuur de Amerikaanse produkten. Dit zeent oonder mear Zam Zam Cola en Parsi Cola. Wieders he'j nog OpenCola, woervan as et resept openboar is oonder de [[GNU General Public License]], zodat iederene et noa kan maken.

==Oetgoande koppeling==
* [http://alfredo.octavio.net/soft_drink_formula.pdf Een colaresept um noa te maken] (in PDF-bestaand)

[[Kategorie: Tweants artikel]]
[[Kategorie: Drinken]]
