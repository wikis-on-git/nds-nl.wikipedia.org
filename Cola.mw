[[File:Flasche Coca-Cola 0,2 Liter.jpg|thumb|upright|Coca-Cola]]
'''Cola''' is nen frisdraank met [[koolzoer]] dr in. t Smaakt [[zeute]], mer is wat zoergroad (pH) betreft zoer. Dr zit 28 - 32 mg [[kaffeïne]] per 33 cl in. Aandere belangrieke bestaanddeeln zeent [[kaneel]], [[karamel]] en [[zitroun (vrucht)|sitroen]]. Aanders as de meeste frisdraankn hef cola gin sitroenzoer, mer [[fosfor]]zoer. Dieetcola hef beaide fosforzoer en sitroenzoer. Nöast soortn cola zoonder [[suker]] zeent dr ook nog soortn cola zoonder kaffeïne. 

==Ontstoan==
De eerste cola was [[Coca-Cola]], n noamaaksel van [[John Pemberton]], van de [[Vin Mariani]] wat duur [[Angelo Mariani]] bedacht wör. Eerst har Coca-Cola n oftreksel van [[koka]], mer duur druk van de oawerheaid wör dr dit an t begin van t [[20e eeuw|20ste joarhoonderd]] oet eloatn. De saamnstellige van coca-cola blif nog aait ene van de bestbewoarde geheimen van de wearld. n Naam cola keump van de [[kolanötte]], den't trouwens vuur t maakn van cola nauweliks mear gebroekt wörd.

==Moarkn==
De bekeandste moarkn wearldwied zeent [[Coca-Cola]], [[River Cola]] en [[Virgin Cola]]. Aandere opvalnde moarkn zeent Jolt Cola, woer't extra völle kaffeïne in zit, Inka Cola, n vuuranstoand Zuud-Amerikaans moark wat slim ofwik van de cola zo as det in t Westn bekeand is het [[Mecca]]-Cola, woervan't n deel van n opbrengst noar hulpe an Palestienn geet. Ook in de [[islam]]itiese wearld zeent dr verskeaidene soortn cola, um nen teegnhanger te beedn teegn de Amerikaanse produktn. Dit zeent oonder mear Zam Zam Cola en Parsi Cola. Wieders he'j nog OpenCola, woervan't t resept openboar is oonder de [[GNU General Public License]], zodat iederene t noa kan maakn.

==Oetgoande koppeling==
* [http://alfredo.octavio.net/soft_drink_formula.pdf n colaresept] (in PDF-bestaand)

[[Kategorie: Tweants artikel]]
[[Kategorie: Drinken]]
