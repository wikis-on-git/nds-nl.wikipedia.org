Den uutsproak '''[[regent (bestuurder)|regenten]]''' wödt ebruukt veur den bestuurders van den [[Nederlaand]]sen steedn in den [[17e eeuw|17den eeuwe]] en de [[18e eeuw|18den eeuwe]]. Den machte was doar in henden van regentenfamilies, dee mangs mekaar den balle toospeulden. Den [[burgemeister]]s van [[Amsterdam]] bi-jveurbeeld, dee mekaar beneumden, moar ok den stoaten en [[Gedeputeerde Stoaten]] van den proveensies, dee ok in hande waarn van nen klein antal families. Den Nederlaandsen steedn wödden al vanof de loate [[Middeleeuwn]] bestuurd deur den riekeren koopleufamilies, dee langzoamerhaand nen eslotten [[kaste]] wödden. Anvankelek kon den in [[schutteri-je]]en vereanigde laegere bürgerstaand nog nen zeker teggenwicht hierteggen geaven, moar in den löp van den 17den eeuwe kreg et stadsbestuur steeds meer nen [[oligarchie|oligarchiesen]] uutstroaling.

==Eursprong==
Et regentenpatriciaat as heersende klasse binnen den stad stamt al van veur den tied van den Republeek. Et hef zich in den löp van den tied evörmd under invlood van verskillende gebeurtenissen.
Den Hollaandsen steedn bunt ovver et algemeen ontstoan in den [[middeleeuwn]], zo rundumme den [[13e eeuw|13den eeuwe]]. Den steedn wisten ebruuk te maakn van den onderlinge machtsstried tussen den vürste en den [[adel]] om heur eigen ploatse te verstarken, woardeur den stad nen ni-j machtsdele wöd in den middeleeuwsen [[feodalisme|feodale soamenleaving]] woar tenslotte noch vörst noch adel umhen kon. Den völle kriegen kosten den adel en laandsheern ok veul geld en den opbrengsten van hun bezittingen waren mangs neet genög um huurlingen te betalen of hun eigen leager good uut te rüsten. De enige andere geldbronne was den opkommende koopleu klasse in den greujende steedn. Dizzen wollen wal geld geaven moar dan wal under zekere veurweerden. Deur middel van dzizzen geldeleken steun an den laandshere verkreggen den steedn dus [[stadsrechten]], veurrechten en nen zekere moate van zelfstaandigheid in et reagelen van hun eigen verholdingen. 

== Et ontstoan van den regentenstaand ==
Dizzen ni-jen verworven zelfstaandigheid breg met zich mer dat noast den ofgevoardigden van den laandshere, den scholt, doar nen antal leu mösten wean dee den stad konden besturen. Zee hier den geboorte van den stedeleken bestuurder, weens machte neet bestoand uut afkomste moar op riekdomme. Want den middeleeuwsen stedelingen dachten dat den vroodschop, woaruut den stedeleken bestuurders wödden koazen, mösten bestoan uut ''de wiesten, treffeleksten en rieksten van den stadsleu''.

Dizzen gedachte kwam veurt uut den gedachte dat leu mit riekdomme den beste woarborg waarn veur den veurspood van den stad. Waarn de handelaren en koopleu dee zitting hadden in den vroodschap immers neet et meest gebaat bi-j vrede want dat was good veur den handel. Wieter waarn zie van mening dat de rieken zich neet zo rap zollen bezoldigen an den schatkiste van den stad doar zi-j zelf al gans rieke waarn.

==Toonemmenden machte==
Tot in den eersten helfte van den 16den eeuwe wöd doa, van boaven, nog wal et één en aander veraanderd deur den [[Bourgondische tied|Bourgondiesen]] en den [[Habsburgers|Habsburgsen]]. Zi-j bevorderden den toostaand woarin den stedeleken bestuurders, den regenten, nen groter gezag ovver den stad en heur inwonners konden holden. 
Van under probierden den regenten hun gröppe of te sluuten van de reste van den burgerleu. Howal in sommige steedn de [[gilde]]n nog wal nen stemme hadden in den keuze van et stadsbestuur, waarn zie in de meeste steed toch uut-eslotten van insproak. Zo bestoand den [[vroodschap]] veurnoamelek uut rieke handelaarn en koopleu.

Den vroodschop mocht ieder joar nen beneuming opmaken veur den taken van den burgemeisters en schepenen. Dizzen taken wödden veur nen joar bekleed deur den leden van den families dee ok veur et leaven zitting hadden in den vroodschsp.
Umdat zi-j veur et leaven wödden beneumd, en de [[vroodschop]] zich deur zetten anvulden wisten den patriciërs hun staand in grootn moate of te sluuten. Dizzen ofsluuting wöd nog verstarkt deur middel van onderlinge huweleken.

Wödden den regenten van underen vri-jwal neet in toom eholden, opmarkelek is dat deur den Nederlaandsen opstaand teggen Spanje ok vri-jwal iedere teugel van boaven kwam te vervallen. 
In 1581 wöd den laandshere, [[Filips II van Spanje|Filips II]], afgezworen en noa nog wat mislukte proefneamingen mit aandere buutenlaandsen vörsten geet den jongen Republeek vanof 1588 zunder laandshere deur et leaven. Vanof dee tied bunt de stedeleken regenten de baas in den Republeek. Wel ontstoan er in de löp van den 17den eeuwe meer stried mit den [[stadholder]]. Den machet van den regenten was et grootst tiedens et [[Eerste Stadholderloze Tiedpark]] (1650-1672).

Den Republeek greujd in den löp van den 17den eeuwe tot ene van den rieksten en machtigsten noaties van Europa. An de voot van dizzen machte stoat de regenten, dee ondanks al dee welvoart toch veul van heur burgerleke weerden blef beholden.

== Den regentenstaand veraandert ==
Noa den [[Vrede van Munster]] in [[1648]] wöd et röstig op et Europesen striedtoneel. Den tied van den grootn dynastieke- en godsdeenstkriege was veurbi-j woardeur den Europesen könningshuze wier de kans kreggen binnenshuus orde op zoaken te stellen. Dit ging gepoard mit binnenlaands economies herstel en ofscherming van den eigen markte.

In Frankriek untwekkelden zich et [[mercantilisme]] en in Engelaand wöd in 1651 den eersten van nen reeks bestuur eslotten woarnoa et veur den republeek meujleker wöd om op dizzen laanden handel te drieven. Ok in den aandere Europesen laanden kreg den economie de kanse zich te herstellen woardeur steeds minder laanden nog den behoofte hadden um gebruuk te maakn van de deensten dee den Nederlaanders konden geaven. Veur lengen tied was den Republeek nen opslagplaetse ewest woar Europesen zaokenleu den woar en et kapitaal antroffen dee zie hadden bruukt. Bovvendeen vonden zie in den Republeek den skeepn en den mankraft um de woar noar alle bestemmingen ter weald te vuren. 

Rundumme et midden van den 17den eeuwe waren den Europesen laanden steeds beater in stoat hun eigen leu te vooden. Den deensten van den Hollaanders en den opslag taak was overbodig ewödden. Den riekdomme van den Republeek had heur hoogtepunt bereikt. 

==Verstarring van den regentenklasse en ende==
Umdat de meugelekheid um te handelen was of-enommen trokken steeds meer regenten zich trög uut den handel en gingen zie hun kapitaal beleggen in [[aandelen]], [[obligatie]]s en [[lening]]en woarnoa zie zich steeds meer toolegden op et bestuurn van hun stad. Hun zünnen gingen zie veurbereiden op nen loopbaan in et politeeke leaven en wödden eerst noar den [[universiteit]] stuurd um doar rechten te studieren. 
Deur ''[[kontrakten van korrespondensie]]'' wisten den regenten mekaar den winstgeavende baantjes too te spöllen en deu den onderlinge verzwoagering sloten zie zich as staand steeds meer of veur buutenstoanders. Ok was doar nen samengoan binnen den regentenklasse umdat den vroodschop zich verkleinden. Hierdeur wöd et nog meujeleker as veureen um regent te wödden. Den regentenstand was nen kleinen of-eslotten [[oligarchie]] wödden.

Umdat hun machte in et buutenlaand tanende was wolden zie zich in vergelieking van den umrengende laanden better anbeeden. Uuterleken sier was doar nen underdele van. In den Republeek bestaond gene ovverheersend hofleaven woardeur zie zich an den algemenen Europesen stiel, dee van den Fransen stiel was ofgeleid, aanpaste. 
Deur den wietergoande oligarchizering en den vermeende verfraansing lek et doar op dat den Hollaandsen regentenstaand zich van de reste van den soamenleaving vervrömdde.

Tiedens den [[Bataafsen Republeek]] an et end van den 18den eeuwe wöd doar nen ende maakt an den ongebreidelden heerschoppi-je van den regentenklasse.

[[Kattegerie:Achterhooks_artikel]]
[[Kattegerie:Geschiedenis]]

[[en:Regenten]]
[[nl:Regenten]]
