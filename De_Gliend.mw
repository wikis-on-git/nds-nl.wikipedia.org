[[Ofbeelding:Glind kerk 2725.png|thumb|280px|De geriffermeerde k√§rke van De Gliend]]
'''De Gliend''' ([[Nederlaands|Nederlans]]: ''De Glind'') is een klein [[adarp]] in de gemeente [[Barreveld (gemeente)|Barreveld]] in 't midden van [[Nederlaand|Nederland]], in de previnsie [[Gelderlaand|Gelderland]]. 't Leit tussen Barreveld zelf en [[Leusden]] in en het ongeveer 641 inwoners ([[2004]]). 

't Daarp staot veural bekend um de [[protestantisme|protestanse]] jeugdinstelling de [[Rudolphstichting]] die hier zit, en staot daorum ok bekend as 'Jeugddorp De Glind'. Veural daordeur het 't kleine daarp veul recreatieve meugelijkhejen veur de jeugd, zoas een [[kienderboerderie]], [[menege]], [[jeugdharbarg]] en een [[zwembad]].

Toch is 'De Glinder Booyhoek' heel wat ouwer as 't jeugddaarp. 't [[Karspel]] [[Barreveld (gemeente)|Barreveld]] besting vrogger uut 't daarp en de buurtschappen [[Kallebroek]], [[Esveld]] en De Gliend. In de leste buurt lei ok 't huus De Glinthorst - een forse woontoren mit een antal biegebouwen. De heren van disse [[havezate]] han een paor boerderiejen in de umgeving zoas Bergstein, Den Brom (ok wel Kleijn Schaffelaer eneumd), Groot Birreveld, Klein Birreveld, De Knip en Burgstede. In de [[19e eeuw]] was 't antal bewoners van De Gliend zo estegen dat 't gemeentebestuur in [[1854]] besleut der een openbaore legere school te bouwen. 

== Uutgaonde verwiezingen ==
*[http://www.glind.nl De Gliend-webstee]
*[http://httpd.chello.nl/~w.wolven/BLV/geschiedenis.html Geschiedenis van De Gliend]

{{Barreveld}}

[[Kategorie:West-Veluws artikel]]
[[Kategorie:Plaotse in Gelderlaand]]
