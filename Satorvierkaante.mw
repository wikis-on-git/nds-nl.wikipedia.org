't '''SATOR-vierkaante''' is 'n matrix van vieve bi'j vieve, woorin vieve woorden stiet wölkn in alle zieden 'tzölfde an-egeven wöd (van links naor rechts, van rechts naor links, van bowen naor beneen, van beneen naor bowen). De tekste van 't SATOR-vierkaante vörmt ién laanke palindroom en zöt der as volgt uut:

{|border="1"
|S||A||T||O||R
|-
|A||R||E||P||O
|-
|T||E||N||E||T
|-
|O||P||E||R||A
|-
|R||O||T||A||S
|}.

==Woor 'n tekste vandan kump==
't Oalsten tekste van de SATORvierkaante is evunnen in vörme van graffiti in Pompeii. En der mut dus van ezegd wörn dat dissnt van véúr de uutbarsting van 'n Vesuvius is, in 't joor 79 nao Kristus. Dit bewes dan ok da-w der zeker van könt ween dat 'n SATORvierkaante 'n formule hef dat veurkristlik is. De formule kump ok veur op magiese papyri, amuletten en medaillons. En 'n zettien later ok in kristlike kringen; hier sprekke wi'j dan oaver 'n helen Middeleeuwen.

==Oaver 'n vierkaante==
'n SATOR-vierkaante binne wi'j veural wies met deur 'n Kabbalisiese traditie, wölkn later aover-enummen wörn binnen 'n kristliken esoterie en de 'n Alchemie. 
 
SATOR is de Ploeger. In de kristlike traditie stiet Sator veur 'n Schepper.

AREPO is de ploeg in 'n Keltiese taal. De ploege is 'n Keltiese uutvindsel.

TENET - De ploege mut deur 'n ploeger stiewig vaste-hoalden wörn bi'j 't kruus an de bowenzied van 't apperaat - Let op 't TENET-kruus.

OPERA bint de warken dennen de ploeger döt; binnen 'n alchemie stiet 't veur de Stiene der Wiezen dennen gewoon metaal in goald veraandert en de bronne is van 't Lewenselixer. 

ROTAS bint de wielen; 't Wiel van 'n tied dat steeds deurdreit.

De betekenisse van 'n vierkaante is, dat 'n Schepper van 't lewen (de ploeger) alles in de gaoten höldt en met zörg alles in goeden banen ledt. In 'n kristlike betekenisse: 'n Schepper is ok de schepper van de Godlike Veurzienigheid. Binnen de Alchemie is SATOR de alchemist dennen de ploege, 't wark en 't wiel in de haande hef; hi'j berek alles wat e wul op materieel gebied.

{{Dialekt|sdz}}
