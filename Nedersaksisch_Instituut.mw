[[Ofbeelding:Weser Einzugsgebiet.png|thumb|'t Nedersaksisch Instituut bestudeerden 't platpraotende gebied van Midden-Nederlaand töt an de Weser]]
't '''Nedersaksisch Instituut''' was een in 1953 op-ericht instituut an de [[Rieksuniversiteit Grunning]] daoras ze de [[Nedersaksisch]]e dialecten bestudeerden. Vandage giet 't verdan as 't 'cluster Nederlaans-Fries-Nedersaksisch'.

't Hef een beste tied eduurd veurdet 't beoogde instituut van de grond kwaamp, umdet d'r gien ienigheid was oaver de taken d'rvan en umdet de doemalige hoogleraar Nederlaans vund det 't d'r niet kommen mus.

==Heeroma en zien kiek==
As eerste hoogleraar hebt ze de taalkundige en dichter [[Klaas Hanzen Heeroma]] evunnen. Dissend zag 't Nedersaksisch/[[Platduuts]] praotende gebied van Midden-Nederlaand töt an de revier de [[Weser]] as 't studiegebied van 't instituut. Hi'j köppelden de miest oostelijke Nedersaksische heufddialecten van Nederlaand an heur Duutse tegenhangers: [[Grunnegs]]-[[Oostfreisk Nederduutsk|Oostfries]], [[Drèents]]-[[Emslaans]], [[Tweants]]-[[Graafschopper Platt]] en [[Achterhooks]]-[[Westmunsterlaans]]. De verbundings leut hi'j zien in de ''Taalatlas van Oostnederland en aangrenzende gebieden''.

==Ofdielings en mitwarkers==
Naost de taal- en letterkunde kwaamp d'r deur 't vörmen van eigen ofdielings bezundere andacht veur de [[dialectgeografie]] ([[Teake Hoekema]] 1954-1968, daornao [[Hendrik Entjes]] 1969-1974), de [[Nedersaksische schrieveri'je|skrieveri'je]] ([[G.N. Visser]] 1963-1975), de lexicografie ([[Jan Naarding]] 1959-1963, daornao [[Geert Hendrik Kocks]] 1969-1998), de naamkunde ([[H.T.J. Miedema]] 1962-1966, daarna [[Rudolf Albert Ebeling]] 1966-1999), de regionaole geskiedenis ([[P.Th.F.M. Boekholt]] 1975-2001) en de volkskunde ([[Jurjen van der Kooi]], sund 1980). Nao Heeroma haj [[Hendrik Entjes]] (1974-1982) en [[Hermann Niebaum]] (sund 1984) as hoogleraar.

==Inkrimping==
't Instituut is intied op-egaone in de cluster Nederlaans-Fries-Nedersaksisch. Deur bezunigingen en de pensionering van mitwarkers bint de mieste disciplines weer vört egaone. 't Orgaan van 't Instituut was de [[Driemaandelijkse Bladen|Driemaandelijkse Bladen (Nieuwe Serie)]], det in 2002 ophöld te verskienen.

==Bron==
*[http://www.encyclopediedrenthe.nl/Nedersaksisch%20Instituut Encyclopedie Drenthe Online: lemma Nedersaksisch Instituut]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Nedersaksiese schrieveri'je]]
[[Kategorie:Taol]]
[[Kategorie:Nedersaksies]]
