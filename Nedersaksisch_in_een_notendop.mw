[[Ofbeelding:NedersaksischInEenNotendop.jpg|thumb|200px|Nedersaksisch in een notendop]]
'' '''Nedersaksisch in een notendop''','' undertitel: ''Inleiding in de Nedersaksische taal en literatuur'', is een populäär-weatenskappelik handbook oaver de [[Nedersaksisch|Nedersaksiske tael]]. Et verskeyn in 2019 by [[Van Gorcum]] under redakty van de taelkündigen [[Henk Bloemhoff]], [[Philomène Bloemhoff-de Bruijn]], [[Jan Nijnen Twilhaar]], [[Henk Nijkeuter]] en [[Harrie Scholtmeijer]].

Et handbook verskeyn in een tyd van toneamende erkenning en waerdering vöär et Neadersaksisk as tael. Een jår vöär verskynen wordden et [[Convenant Nedersaksisch]], vöär behold en bevordering van de tael, underteykend döär de [[Nederlaand|Nederlandske]] ryksoaverheid en Nedersaksiske provinciåle oaverheyden.

Nåst een beskryving en bespreaking van disse en andere politike untwikkelings, geyt ''Nedersaksisch in een notendop'' vöäral in op de täälkündige ård van de verskillende regionåle en plaetselike varianten van et Neadersaksisk. Y künt ouk leasen oaver skryvwysen, woordenboken en andere boken, ståtüs en spreakersantallen, verandering van de tael, en Nedersaksiske veld- en persoonsnaemen. Wyder is der een üütgebreid oaversicht van de Nedersaksiske literatüür in et [[Oldsaksisch|Oldsaksisk]], et [[Middelnederduuts|Middelnederdüütsk]], en de verskillende varianten van et moderne Nedersaksisk.

''Nedersaksisch in een notendop'' is de populäär-wetenskappelike teagenhanger van et ''[[Handboek Nedersaksische Taal- en Letterkunde]]'', dat meyr vöär specialisten bedoold is en in 2008 üütkwam.

[[Kategorie:Stellingwarfs artikel]]
[[Kategorie:Nedersaksische taalkunde]]
