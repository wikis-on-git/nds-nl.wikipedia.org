'''Kwel''' is [[groandwater]] dat under drök uut de groand kump.

In et algemeen untsteet kwel deur nen undergroandsen waterstreum van n hoger eleagen gebeed noar n laeger eleagen gebeed. De greutte van et [[debiet]] wöd beschreaven deur de [[wet van Darcy]], woarin de [[deurloatendheid]] van de materioalen ne rolle spölt.

Kwel kan zich ofspölle oaver ofstaanden van een paar meter tot völle kilometers. Kwelwater vörmt [[bronne (water)|bronnen]]. In n ni-jerwets ontwaterd gebeed wöd kwelwater mangsmoal weg-evongen in [[Sloot|gravens]] veurdat et in et maaiveld an de oppervlakte treadt. Dit is éne van de eurzoaken van [[verdreuging]] van de natuur. 

Kwel hef mangs ne biezunderen [[waterkwaliteit]]. Veural depe kwelstreumen dee-t eeuwnlänge deur den boadem hebt estreumd, bunt voodselarm en mangs kalkriek. Dit leidt tot biezunderen [[flora|flora]]. Ne plante as [[waterviolier]] geldt as kwelindikator.<br />
De voodselarme uutstroaling van olde kwel wödt wieter verstarkt deurdat et mangs iezerholdend is. [[Iezer]] bindt den meststof [[fosfoat]] woarmet velden bemest wodt en mek et kwelwoater minder geskikt veur planten dee veur eure greuj stark op de anweazigheid van fosfoat leunt. 

Kwel wöd ok wal an-eduud as ''achterloopsheid'' of ''underloopsheid'' woarbi-j dizze uutsproaken mangs in samenstelling met [[Kunstwark (bouwkundeg)|kunstwark]]en wodt ebruukt, terwijl kwel vaker wödt ebruukt in samenstelling mit dieken en natuur.


[[Kattegerie:Achterhooks_artikel]]
[[Kattegerie:Woater]]
[[nl:Kwel]]
