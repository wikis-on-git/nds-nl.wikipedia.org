'''Kwel''' is [[groandwoater]] dat under drök uut de groand kump.

In het algemeen untsteet kwel deur nen undergroandsen woaterstreum van en hoger eleagen gebeed noar nen laeger eleagen gebeed. Den grootte van et [[debiet]] wödt vorm egeaven mit den [[wet van Darcy]], woarin den [[deurloatendheid]] van den materioalen nen rolle spölt.

Kwel kan zich ofspeulen oaver ofstaanden van enkele meters tot völle kilometers. Kwelwoater vörmt [[bronne (woater)|bronnen]]. In nen ni-jerwets ontwoaterd gebeed wödt kwelwoater mangsmoal weg-evängen in [[Sloot|sloten]] veurdat et in et maaiveld an den oppervlakte treadt. Dit is éne van de eurzoaken van [[verdröging]] van den natuur. 

Kwel hef mangs nen biezunderen [[woaterkwaliteit]]. Veural deepe kwelstreumen dee eeuwnlänge deur den boadem hebr estreumd, bunt voedselarm en mangs kalkriek. Dit leidt tot biezunderen [[flora|flora]]. Nen plante as [[waoterviolier]] geldt as kwelindicator.<br />
Den voedselarme uutstroaling van olde kwel wödt wieter verstarkt deurdat et mangs iezerholdend is. [[Iezer]] bindt den meststoffe [[fosfoat]] woarmet wiezen bemest wödden en maakt et kwelwoater minder geskikt veur planten dee veur hun grooj stark op den anweazigheid van fosfoat leunen. 

Kwel wödt ok wal an-eduud as ''achterloopsheid'' of ''underloopsheid'' woarbi-j dizzen uutsproaken mangs in soamenstelling mit [[Kunstwark (bouwkundig)|kunstwark]]en wödden ebruukt, terwijl kwel vaker wödt ebruukt in soamenstelling mit dieken en natuur.


[[Kattegerie:Achterhooks_artikel]]
[[Kattegerie:Woater]]
[[nl:Kwel]]
