De '''Laauwers''' is n revier dij veur n dail de [[grens]] vörmt tuzzen de [[Nederlaand]]se [[provinzie]]s [[Fraislaand]] en [[Grunnen (provinzie)|Grunnen]].

De revier is de noamgever van de oorspronkelke [[Laauwerszee]] en t tegenswoordege [[Laauwersmeer]].

De revier, den nog n [[beek]], ontspringt ten zuudoosten van t dörp [[Surhuisterveen|Surhoesterveen]]. Bie [[Gerkesklooster]]/[[Stroobos]] kruust de Laauwers t [[Prinses Margrietknoal]]/[[Van Staarkenbörgknoal]].

Woar de ''Oale Veert'' in de Laauwers oetmondt, bie de ''Schaalkendam'', krigt t de braidte van n revier. Even wieder splitst de revier zoch in n Fraise tak, de ''Oale Laauwers'', en n Grunneger tak, t ''Zieldaip'', dij even ten noorden van [[Paiderziel]] weer bie mekoar kommen.

Ten noorden van [[Munnekeziel]] wordt t via de [[Munnekezielsterried]] omlaaid om bie Zoltkamp veurbie de ''Fraise sluus'' in t Laauwersmeer alsnog soamen te kommen mit t [[Rietdaip]]. 

Feitelk is de ofstreumen van t gedailte ten noorden van Stroobos noar t zuden richt. De Fraise sluus wordt allend bie neudgevallen bruukt.

De [[geul]] tuzzen [[Schiermonnikoog|Aailaand]] en [[Röttumerploat]] hait ook Laauwers en ken zien worden as de veurtzetten van de revier over de [[Waddenzee]]. Vandoar dat ''Aailaand'' Frais is en ''Röttum'' Grunnegs. De geul ten noorden van [[Waarvum]] dij oetmondt in de Laauwers hait ''Zuudoost-Laauwers''.

[[Categorie:Grunnegs artikel]]
[[Categorie:Grunnen]]
[[Categorie:Frieslaand]]

[[en:Lauwers]]
[[fy:Lauwers]]
[[nl:Lauwers]]
