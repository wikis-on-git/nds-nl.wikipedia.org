De '''Laauwers''' is n revier dij vuur n groot paart de [[grens]]  tuzzen de [[Nederlaand]]se [[provìnzie]]s [[Fraislaand]] en [[Grunnen (provìnzie)|Grunnen]] vörmt.

De revier is de noamgever van de oorspronkelke [[Laauwerszee]] en t tegenswoordege [[Laauwersmeer]].

De revier, den nog n [[beek]], ontspringt ten zuudoosten van t loug [[Surhuisterveen|Suurhoesterveen]]. Bie [[Gerkesklooster]]/[[Stroobos|Strobosk]] kruust de Laauwers t [[Prinses Margrietknoal]]/[[Van Staarkenbörgknoal]].

Woar de ''Olle Voart'' ien de Laauwers oetmondt, bie de ''Schaalkendam'', krigt t de bredte van n revier. Even wieder splitst de revier zok ien n Fraise toek, de ''Olle Laauwers'', en n Grunneger toek, t ''Zieldaip'', dij even ten noorden van [[Paiderziel]] weer bie mekoar kommen.

Ten noorden van [[Munkeziel]] wordt t via de [[Munnekezielsterried]] omleid om bie Zoltkamp vuurbie t ''Fraise ziel'' ien t Laauwersmeer alsnog soamen te kommen mit t [[Rietdaip]]. 

Feitelk is de oafstrulln van t gedielte ten noorden van Strobosk noar t zuden richt. t Fraise ziel wordt allend bie neudgevaaln bruukt.

De [[geul]] tuzzen [[Schiermonnikoog|Aailaand]] en [[Röttumerploat]] heet ook Laauwers en ken zien worden as de vuurtzetten van de revier over de [[Waddenzee]]. Vandoar dat ''Aailaand'' Frais is en ''Röttum'' Grunnegs. De geul ten noorden van [[Waarvum]] dij oetmondt ien de Laauwers heet ''Zuudoost-Laauwers''.

{{dia|Schreven in t [[Westerkwartaaiers]]}}

[[Kattegerie:Grunnegs artikel]]
[[Kattegerie:Grunnen]]
[[Kattegerie:Frieslaand]]

[[br:Lauwers]]
[[de:Lauwers]]
[[en:Lauwers]]
[[fr:Lauwers (rivière)]]
[[fy:De Lauwers]]
[[nl:Lauwers]]
