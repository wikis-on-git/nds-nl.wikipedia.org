'''De Hongerige Wolf''' was een harbarg en uutspanning in [[Stegeren]] bi'j [[Ommen (stad)|Ommen]].
[[Ofbeelding:hongerigewolf1921.jpg|thumb|Hongerige Wolf in 1921]]
==Bedrief==
De [[harbarg]] "De Hongerige Wolf" lag an de grote [[Hessenweg]] tussen [[Hannover]] en [[Zwolle]]. Indertied was der een groot handelsverkeer van [[Duutslaand]] noar t westen van [[Nederlaand]]. Vrachtkarren en [[Postkoetse|postkoetsn]] reden doageliks over de brede Hessenwegen. Bi'j de Hongerige Wolf kun overnacht wörden en de peerden verzörgd en estald of ewisseld wörden. [[Ofbeelding:Hessenwagen_gevelsteen.jpg|thumb|left|Gevelsteen met Hessenwagen in Thomas à Kempisstraat Zwolle]]

==Legende==
t Verhaal wil dat in 1701 Jonkvrouwe Ida van kasteel Eerde mit heur page, beide op peerd, noar [[Coevern]] zol rieden um heur vriendinne Kunegonda te bezuken. In t bos bi'j Stegeren wörden ze overvallen deur een troep wolven. De jonkvrouw wörden van t peerd eslingerd tussen de bomen. De twee peerden en de page veulen ten prooi an de wolven. Toevallig kwam doar jonker Rudolf van Collendoorn an, die t lawaai heurde, de wolven versleug en jonkvrouw Ida redden. Ze bint mit mekare etrouwd. Vanof die tied heetten  de plekke woar t gebeurden "De Hongerige Wolf".
Later is op disse plekke de gelieknamige harbarg ebouwd.

==Hoorngeschal==
As der een postkoetse de harbarg noaderden, bleus de voerman op zien posthoorn um zo zien ankomst an te kondigen. De weerd wõs dan dat e kön begönnen mit de moaltied kloar te maken en t vat bier an te sloan.

==Resterant==
Joaren eleden (1976) is de olde harbarg ofebraand en later weer ni'j op ebouwd.
t Is nou gien harbarg meer, maar n resterant en zalensentrum.

{{Dialekt|sdz}}

{{DEFAULTSORT:Hongerige Wolf}}
[[Kategorie:Harbarg]]
[[Kategorie:Restaurant]]
[[Kategorie:Zalensentrum]]
[[Kategorie:Ommen]]
