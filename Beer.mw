{{Zie dv|Kiekt veur de alcoholische draank bij [[Bier]] en veur 't slaopmeubel bij [[Berre]].}}
[[Ofbeelding:Kodiak Bear cow with cubs, USFWS 05373.jpg|right|thumb|Een [[kodiakbeer]] mit heur jonggies]]
Een '''beer''' is een wild dier det beheurt töt de femilie van de Ursidae in de örder van de [[roofdier|roofdieren]] (Carnivora). Krek as de [[hondachtigen]], [[zeeroofdieren]], [[kleine beren]] en [[marterachtigen]] vaalt beren in de onderörder [[Caniformia]]. Dizze femilie bestiet uut acht soorten in vief geslachten.

De eerste beren waren niet groot, mar ze hebt heur ontwikkeld töt grote laandroofdieren: de [[kodiakbeer]] (een ondersoorte van de [[broene beer]]) en de [[iesbeer]] bint de grootste laandroofdieren op eerde. Beren hebt stevige, körte poten en een kleine starte. 't Bint [[motoriek|zoolgangers]], liekas apen: alle drei riegen botties zörgt veur de ondersteuning van 't contactoppervlak van de poot. Veur körte steugies kunt ze hard rönnen.

Aover 't algemien bint beren [[omnivoor|alleseters]], die nog 't drokst bint op plantaordig eten. Uutzunderings bint de [[reuzenpanda]], die niks as [[bamboe]] et, en de iesbeer, die mar weinig plaanten et en heufdzakelijk van [[zeehond|zeehonden]] en [[visk|vissen]] leeft.

Pasgeboren beerties bint arg klein (töt zeuven ons), hebt gien haor en kunt heurzölf niet redden.

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Zoogdier]]
