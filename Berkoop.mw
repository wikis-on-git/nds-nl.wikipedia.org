{| border="0" cellpadding="2" cellspacing="1" style="float:right; width:250px; empty-cells:show; margin-right:0em; margin-left:1em; margin-bottom:0.5em; background:#e3e3e3; font-size:90%" 
! colspan="2" bgcolor="cef2e0" | <big>Berkoop</big>
|-bgcolor="#FFFFFF"
| colspan="2" align="center" bgcolor="#FFFFFF" |[[Ofbeelding:Bonifatius_kerk_Oldeberkoop.jpg|250px]]
|-
!colspan="2" bgcolor="cef2e0" | Gegevens
|-bgcolor="#FFFFFF"
|'''Laand''' || [[Nederlaand]]
|-bgcolor="#FFFFFF"
|'''Perveensie''' || [[Frieslaand|Fryslân]]
|-bgcolor="#FFFFFF"
|'''Gemiente''' || [[Ooststellingwarf]]
|-bgcolor="#FFFFFF"
|'''Ienwooners''' || 1.795 (2012)
|-bgcolor="#FFFFFF"
|'''Koördinaoten''' || 52° 56′ NB, 6° 8′ OL
|-bgcolor="#FFFFFF"
|'''Postkode''' || 8421
|-bgcolor="#FFFFFF"
|'''Netnummer''' || 0516
|}
'''Berkoop''' ([[Nederlaands|Nederlaans]]: ''Oldeberkoop'', [[Westlaauwers Frais|Fries]]: ''Aldeberkeap'') is een dörp in de gemiente [[Ooststellingwarf]].  Et dörp hadde zo'n 1.800 ienwoners in 2012. De bi'jnaeme veur een ienwoner van Berkoop is ''tobbeschieter'' of ''tonneschieter''.

== Ligging == 
Et Ooststellingwarfse dörp leit in et zuden van [[Frieslaand]], omdebi'j twaelf kilemeter noordoostelik van [[Wolvege]]. Et dörp leit vlakbi'j et kruuspunt van de N351 mit de N353. De ofstaand naor de [[Kuunder (revier)|Kuunder]] (Kuunderkanaol) in et noorden en de [[Lende]] in et zuden is in beide gevallen ongeveer aanderhalve kilometer. De Prinsewiek verbient et noorden van Berkoop mit et Kuunderkanaol.

== Geschiedenis ==
Berkoop is et ooldste plak in Zuudoost-Frieslaand. De Bonifatiuskarke wodde in de 12e ieuw bouwd en wodde laoter verschillende keren uutbouwd. De eerste schriftelike verwiezing d'r-naor komt uut [[1228]]. Friese strieders kwammen toen bi'j 'Brokope' bi'j mekeer om [[Drenthe]] binnen te valen. In 1593 wodde bi'j de Lende de Bekhofschaans bouwd as onderdiel van de [[Friese waeterlinie]]. Tussen 1812 en 1855 was Berkoop et hoofdplak van de gemiente Ooststellingwarf. In 1979 wodde een kenon vunnen van de oolde Bekhofschaans, en wodde in 1981 in et dörp daelezet. 

== Kultuur en toerisme ==
[[Ofbeelding:Tjongerkanaal Turfroute Oldeberkoop Jachthaven 01.JPG|thumb|De Prinsewiek mit jachthaven.]]
Et instituut veur de Stellingwarfse tael, de [[Stellingwarver Schrieversronte]], is vestigd in Berkoop. "Open Stal" is een jaorlikse keunstmanifestaosie op verschillende lekaosies in et dörp. Disse keunst- en kiekroute wodt al sinds 1971 holden. An de noordkaante leit een kleine jachthaven. De Prinsewiek verbient disse jachthaven mit de Kuunder.

==Uutgaonde verwiezing==
*[http://www.oldeberkoop.nl/ Webstee over Berkoop]
*[http://www.stellingwarfs.nl Stellingwarver Schrieversronte]
{{commonscat|Oldeberkoop}}

{{Ooststellingwarf}}

[[Kategorie:Stellingwarfs artikel]]
[[Kategorie:Stellingwarven]]
[[Kategorie:Plak in Frieslaand]]
