[[Image:Christ pantocrator daphne1090-1100.jpg|thumb|225px|11e eeuws pertret van Jezus]]
'''Jezus Christus''' is volgens de [[christendom|christelijke]] leer de enigste Jonge van [[God]], die deur [[God]] in 't [[Oolde Testement|Ouwe Testement]] (de joodse [[Tenach]]) de beleufde [[Messias]] en de Verlosser is die de minsen van d'r [[zunde]]n zou redden en de harmonie tussen [[God]] en de mins zou herstellen. Hie beleufde minsen die in Hum geleuven te 'behouwen' en 'eeuwig leven' te geven. Zien - in 't [[Ni'je Testement|Nieje Testament]] beschreven - geboorte ([[Kirsttied|Kaarst]]), zien dood an 't [[kruus]] ([[Goeie Vriedag]]), zien [[opstanding]] uut de dood ([[Poaske|Paosen]]), zien [[hemelvaortsdag|hemelvaort]] en Zien terugkomst (de eindtied) staon centraol in de theologie van 't tredisionele [[christendom]].

Jezus Christus of ''Jezus van Nazereth'' zoas Hie oek wel bekend staot, is werschienlijk geboren in [[Bethlehem]] of [[Nazereth]] in de [[Israël]]ische landstreek [[Galilea]] zo'n zeuven tot vier jaor veur de eigenlijke [[gregoriaanse kelender|westerse jaortelling]]. Onze jaortelling is dus eigenlijks verkeerd, dit komt deur een verkeerde berekening, 't jaor 2000 zou dus eigenlijks al 't jaor 2004 of 't jaor 2007 wezen. Jezus is volgens de meeste geleerden tussen de 30 en 33 jaor oud eworren, dit is oek terug te vienen in de christelijke symboliek van 't getal 33. De titel Christus ([[Grieks]]: ''Christos'') komt van de Griekse vertaoling van 't [[Hebreeuws]]e woord Messias, wat gezalfde betekent. De titel worde deur zien volgelingen gebruukt die Hum as de gezalfde van de Here ([[JHWH]]) zaggen.

==Christelijke visie==
Volgens de uutleg die verschillende [[Biebel]]schrievers gaffen, en die Jezus zelf oek gaf, maakte Jezus' dood de hereniging mit [[Dree-eenheid|God de Vaoder]] meugelijk, deurdat Jezus (de Jonge van God) de straf op hum nam veur de zunden van de minsen (zoas dujelijk veurspeld was in de joodse Tenach, namelijk Jesaja 53). De opvatting dat Jezus mit zien kruusdood de mins herenigt mit God heet de ''verzoeningsleer''. Daordeur trad 't Abrahamitische principe van de 'rechtvaordiging deur geleuf' op een nieje menier in waarking: iedereen die in Jezus zou geleuven, zou veur God de Vaoder erechtvaordigd wezen. De opstanding, die deur veul minsen alleen symbolisch op-evat wordt, wort deur de meeste geleuvigen binnen 't tredisionele christendom letterlijk eneumen. De gebeurtenis neemt daor een belangrieke plek in, umdat 't veur hulie de uuteindelijke overwinning over de dood as 'leste viejand' tot uutdrukking ebrocht het. 't Is daormee een iezig belangriek symbool van de hoop op 'niej leven', 'leven naor de dood' en 'eeuwigheid bie God'.

Volgens christenen is Jezus de Messias van God die in de boeken van de prefeten veurspeld was. Eén van de veule veurbeelden van een oudtestamentische messiaanse prefetie is 't boek van de prefeet [[Jesaja]], heufdstuk 53, vanof veers 3.

==Naam==
De naam '''Jezus''' is een vernederlansing van 't [[Latien]]se '''Iesus''' dat weer een verlatiensing is van 't [[Grieks]]e 
'''&Iota;&eta;&sigma;&omicron;&upsilon;&sigmaf;''' (uutspraak: ''Jèsoes''). Dit is op zien beurt weer een vergrieksing van 't [[Hebreeuws]]e '''Jesjoea''' (יהושוע), een laotere vorm van Jehosjoea, waorvan de drekte vernederlansing [[Jozua]] is. Dit is oek de naam van een oudtestamentisch [[Hebreeuwse Biebel|Biebelboek]], dat in de Griekse vertaoling [[Septuaginta]] inderdaod &Iota;&eta;&sigma;&omicron;&upsilon;&sigmaf; heet.

==Jezus zien uterlijk==
[[Image:Bloch-SermonOnTheMount.jpg|thumb|225px|thumb|De baargrede]]
Gien een weet precies hoe Jezus der uut-ezien het. Op de meeste [[schilderie]]jen van Jezus, staot Hie of-ebeeld as een man mit lang haor en een lichte huudskleur. Volgens [[wetenschop|wetenschappers]] is dit niet zoas Jezus der uut-ezien zou hen, 't haor worde deur de mannen in de tied van Jezus namelijk niet lang edreugen, dit worde ezien as ontoepasselijk veur een man. Jezus had dus werschienlijk wat korter en donkerder haor. Oek de lichte huudskleur is volgens wetenschappers niet de huudskleur die Jezus ehad zou hen, 't was namelijk typisch veur minsen uut [[Galilea]] um een wat etinte huudskleur te hen. Umdat minsen greig een beeld van Jezus wouen hen, hen minsen in de loop van de tied verschillende schilderiejen emaakt, mit pertie schilderiejen die wat populairder waren, dit het uuteindelijk eleid tot 't beeld dat minsen vandaag de dag van Jezus hen.

==De taol van Jezus==
Jezus praotte werschienlijk [[Arremees]] en [[Hebreeuws]] (en in elk geval oek een bietjen [[Grieks]] vanwegen zien waark as timmerman vlakbie de [[Sepforis]]). Dit is oek terug te vienen in de [[Biebel]]. 't Ouwe Testement is namelijk eschreven in 't Hebreeuws en 't Arremees. 't Nieje Testement is eschreven in 't Grieks mit een paor Arremese invleujen. Veur een veurbeeld van 't veersjen 'Onze Vaor die in de hemel is' zie 't artikel [[Onzevaoder]].

==Trivia==
Jezus is zoas 't Biebelverhaol vertelt geboren in een [[kribbe]]. Een kribbe is eigenlijks gewoon een ''zeuning'' (of een etensbak veur de dieren). In 't [[Urkers]] het de betekenis van 't woord ''kribbe'' veraanderd in een ''soeja'' (oek wel ''wieg'' eneumd).

==Nedersaksisch==
De naam '''Jezus Christus''' wort in sommigen dialecten oek wel uut-espreuken as '''Jezus Kristus''', mar pertie luui spreken 't woord ''Christus'' oek wel uut as ''Gristus''.

{{commons|Jesus}}
{{Dia|Disse pagina is eschreven in 't '''[[Putters]]'''}}

[[Kattegerie:West-Veluws artikel]]
[[Kattegerie:Christendom]]

[[af:Jesus Christus]]
[[ang:Iesus Crist]]
[[ar:يسوع المسيح]]
[[arc:ܝܫܘ]]
[[ast:Xesús]]
[[az:İsa]]
[[be:Езус Хрыстус]]
[[bg:Исус Христос]]
[[bi:Jisas Kraes]]
[[bm:Yesu Krista]]
[[bn:যীশূ]]
[[bs:Isus]]
[[ca:Jesús de Natzaret]]
[[cs:Ježíš Kristus]]
[[cv:Иисус Христос]]
[[cy:Iesu Grist]]
[[da:Jesus fra Nazaret]]
[[de:Jesus von Nazaret]]
[[ee:Yesu Kristo]]
[[el:Ιησούς Χριστός]]
[[en:Jesus]]
[[eo:Jesuo Kristo]]
[[es:Jesús de Nazaret]]
[[et:Jeesus]]
[[fi:Jeesus]]
[[fj:Jisu Karisito]]
[[fr:Jésus de Nazareth]]
[[ga:Íosa Críost]]
[[gd:Iosa Chrìosd]]
[[he:ישו]]
[[hi:ईसा मसीह]]
[[hr:Isus]]
[[hu:Jézus]]
[[hy:Յիսուս Քրիստոս]]
[[hz:Jesus Kristus]]
[[ia:Jesus Christo]]
[[id:Yesus Kristus]]
[[ilo:Jesus]]
[[is:Jesús]]
[[it:Gesù]]
[[ja:イエス・キリスト]]
[[ka:ქრისტე]]
[[kg:Yesu]]
[[kj:Jesus Kristus]]
[[kk:Иса]]
[[kn:ಯೇಸು ಕ್ರಿಸ್ತ]]
[[ko:예수 그리스도]]
[[ku:Îsa]]
[[kv:Исус Христос]]
[[kw:Yesu Krist]]
[[la:Iesus]]
[[lb:Jesus vun Nazaret]]
[[lg:Jesu Kristo]]
[[li:Zjezus Christus]]
[[lt:Jėzus Kristus]]
[[lv:Jēzus Kristus]]
[[mi:Ihu Karaiti]]
[[ml:യേശു ക്രിസ്തു]]
[[mn:Есүс Христ]]
[[ms:Jesus Christ]]
[[nds:Jesus Christus]]
[[nl:Jezus (traditioneel-christelijk benaderd)]]
[[nn:Jesus]]
[[no:Jesus Kristus]]
[[nrm:Jésus-Chrît]]
[[ny:Yesu Kristu]]
[[pa:ਈਸਾ ਮਸੀਹ]]
[[pdc:Yeesus Grischdus]]
[[pl:Jezus Chrystus]]
[[pt:Jesus]]
[[rm:Gesu da Nazaret]]
[[ro:Isus din Nazaret]]
[[ru:Иисус Христос]]
[[scn:Gesù Cristu]]
[[sh:Isus]]
[[simple:Jesus]]
[[sk:Ježiš Kristus]]
[[sl:Jezus Kristus]]
[[sm:Iesu Keriso]]
[[sq:Jezu Krishti]]
[[sr:Исус Христос]]
[[sv:Jesus]]
[[sw:Yesu]]
[[ta:இயேசு கிறிஸ்து]]
[[tg:Исо]]
[[th:พระเยซู]]
[[tl:Hesus]]
[[tpi:Jisas]]
[[tr:İsa]]
[[ts:Yesu Kreste]]
[[tt:Ğaysa]]
[[tw:Yesu Kristo]]
[[ty:Iesu Mesia]]
[[ug:ئەيسا پەيغەمبەر]]
[[uk:Ісус Христос]]
[[uz:Iso Masih]]
[[vi:Giê-su]]
[[yi:ישוע]]
[[zh:耶稣]]
[[zh-yue:耶穌]]
