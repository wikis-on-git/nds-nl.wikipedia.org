[[Ofbeelding: Eminem at DJ hero party with d12.jpg|thumb|right|250px|Eminem, ene van de bekeandste rappers van de wearld]]

'''Hiphop''' (mangs wal skrevn as '''hip hop''' of '''hip-hop''') is ne kulturelle streuming, moar veural bekeand as muziekstiel. Hiphop is ontstoan de zövntiger joarn van t twentigste joarhonderd in [[Niej-York|Niej Jork]] in de [[Verenigde Stoaten|Verennigde Stoatn]], in de arme wieke [[The Bronx]], woar dootieds völ [[Afrikaans-Amerikaans|Afro-Amerikaanse]] en [[Latino]]leu wondn.

Hiphopkultuur wörd kenmearkt deur veer ellemeantn: [[DJ]]en, [[Rap]]n, [[Beatboks]]n, [[Graffiti]] en [[Breakdaans]].

Anhangers van de hiphopkultuur zunt vaak te herkenn an de klear dee ze dreagt. Dat zunt meestal ne pette, wiede, te grote [[t-shirt]]s van bekeande [[Amerikaans Voetbal|Amerikaanse voetbal]]klubs met grote siefers dr op en wiede, ofzaknde bokses. Doar heurt vaak ok nog t dreagn van opzichtige (leewst [[goold|goald]]ne) [[opsmuk]] bie, zo as lange ketns, grote ringe en glemmige oorbeln.

==Geskiedenisse==
De meeste leu kent hiphop veural as muziekstreuming, moar veur de leedn van de subkultuur geet hiphop vaak wieder as allennig muziekmaakn. Wat hiphoppers probeert de saamnleaving ne spegel veur te hoaln. Vake zunt tekst van hiphoppers tegn de saamnleaving in t algemeen, of de (slechte) umstandigheedn van n rapper zölf. Op zo ne wieze kreg de Amerikaanse onnerklasse ne maneer um zik oet te drukn. Dit begun onner de zwarte inwonners, mer breidn zik vlot oet oaver heel Amerika, en later ook anner laandn. Hiphop wör zo deel van ne emansipasiebeweaging van de onnerloag van de saamnleaving, en hef zo t beeld wat oaver hiphop besteet teknd.

Hiphop begun in de Verennigde Stoatn, in de binnstad van Niej Jork City. hiphop is woarskienlik voortkömn oet [[dub]], moar wör ne eegn streuming in de Bronx, op 'block parties' (wiekfeeste). Dit hef völ invlood kregn op de rapmuziek, zo as is te heurn bie artiestn as [[Cypress hill], [[Beasty Boys]], [[Wu-Tang Clan]], [[Ice T]] en [[Jay-Z]].
Op de wiekfeeste in de zövntiger joarn deudn de DJs zo as [[DJ Kool Herc]] met twee kopiejn van éénzölfde nummer de drumsolo's an mekaar mixen. Op dizze wieze kree'j n niej nummer met eankel drums. Doar deudn de Dj's dan wier oaverhen ''[[scratchen]]''.

Ne [[MC]], wat steet vuur Master of Ceremonies (''Seremoniemeister'') of rapper is n oetvoerenden artiest. Völ rappers hebt ne artiestnnaam dee begunt met MC (oetsprekn as ''Em-Sie''). Rapn is ne wieder ontwikkelde versie van [[Toasten]]. Det is n soort half-zingend kuiern, of allennig kuiern in n soort ritmiese, riemelige maneer oaver t nummer hen.

[[Breakdaans]] en [[graffiti]] zunt twee onnerstönnende kunstvörm. n Eerstn is ne vorm van daans, n tweedn is t maakn van vearfkunstwearke, vaak op geböwwe en openboare bouwsels, met spuitbusse. Deurdat t meestal op geböwwe doan wörd dee't de kunstener nich tooheurt, wörd deur völ leu nich as kunst zeen, moar as [[vandalisme]] en versmearing van openboare ruumte.

Bie [[turntablisme]] (letterlik ''dreaitoafelisme'') geet dr umme n dreaitoafel te broekn as n soort muziekinstrument. t Geet hierbie nit allene um de vlöainige oavergang tuschen nummers, mer t zo kreatief meugelik umgoan met geluud, deur te knipn in stukskes geluud, deur scratchen, [[spinning (hiphop)|spinn]] en [[juggling|jugglen]]. Eankele bekeande DJ's dee hiermet doot zunt [[Mix Master Mike]], [[Jean]], [[Erick-E]], [[DCS]], [[Marco V.]], [[Hyped hendriks]] en [[DJ Garry]].

Völ ooldere hiphopleefhebbers zunt ofhaakt, umdat ze meant dat de hudige hiphop nich mear t zölfde geveul hef as vrogger.

Veel oudere hiphop-fanaten zijn in de loop der jaren afgehaakt, omdat ze vinden dat hiphop niet meer de vibe heeft die het vroeger bezat.

==Nedderlaand==
In [[Nedderlaand]] begun in de neggentiger joarn de groep [[Osdorp Posse]] oet [[Amsterdam]] met rapn in t [[Nederlaands]]. ze hadn ne rauwe stiel wat ze hadn oavernömn van Amerikaanse groepn oet de joarn tachtig. De vuurman van dee groep, [[Def P]], was ooit begunn met t oaverzetn van Amerikaanse tekst in t Neerlaands vuur zin kameröa dee nich zo good [[Engels]] konn. t Letterlike oaverzetn van bepoalde Amerikaanse oetsproakn en begripn har veural n komies effekt. Dit was t begun van de [[Nederhop]].

n Eersten Nedderlaandsen raphit was van [[Extince]], den in [[1995]] op nummer 1 in de hitliest köm met zin nummer ''Spraakwater''. De Nederhop bleef hiernoa gröain met nieje artiesten zo as [[Brainpower]], [[Spookrijders]] en [[Opgezwolle]]. Annere grote nederhophits warn van [[Def Rymez]], de [[Partysquad]], [[Ali B]], [[Lange Frans]] en [[Baas B]]. De niejste gennerasie populeare rappers zint onner mear de [[Jeugd van Tegenwoordig]].

==Neersassies==
In t [[Neersassies]] wörd nit völle met rap doan. De groep met t meest sukses zunt de [[Fofftig Penns]] oet [[Berlien]]. Toch zunt dr lokaal wal völle rapartiesten, dee meestal in t Neerlaands rapn doot. Zo he'j bv. Siroc oet [[Riesn]], of [[Tomba Artz]] oet [[Eanske]]. De bekeandste rapgroep oet t Neersassiese gebeed, [[Opgezwolle]], kump oet [[Zwolle]].

[[Kattegerie: Tweants artikel]]
[[Kattegerie: Meziekstiel]]
[[Kattegerie: Subkultuur]]

[[af:Hip-hop]]
[[als:Hip-Hop]]
[[an:Hip hop]]
[[ar:هيب هوب]]
[[ast:Hip hop]]
[[be:Хіп-хоп]]
[[be-x-old:Гіп-гоп]]
[[bg:Хип-хоп музика]]
[[bn:হিপহপ]]
[[bs:Hip-hop]]
[[ca:Hip hop]]
[[cs:Hip hop]]
[[cy:Hip hop]]
[[da:Hiphop]]
[[de:Hip-Hop]]
[[el:Χιπ χοπ]]
[[en:Hip hop music]]
[[eo:Hiphopo]]
[[es:Hip hop]]
[[et:Hiphop]]
[[eu:Hip hop]]
[[fa:موسیقی هیپ‌هاپ]]
[[fi:Hip hop]]
[[fo:Hip hop]]
[[fr:Hip-hop]]
[[fy:Hiphop]]
[[ga:Rapcheol]]
[[gan:嘻哈音樂]]
[[gd:Hip-hop]]
[[gl:Hip hop]]
[[he:מוזיקת היפ הופ]]
[[hi:हिप हॉप संगीत]]
[[hr:Hip-hop]]
[[hu:Hiphop]]
[[hy:Հիպ Հոպ]]
[[id:Hip-hop]]
[[is:Hip hop]]
[[it:Hip hop]]
[[ja:ヒップホップ]]
[[ka:ჰიპ ჰოპი]]
[[ko:힙합]]
[[la:Musica hiphop]]
[[lb:Hip-Hop]]
[[lt:Hiphopas]]
[[lv:Hiphops]]
[[mk:Хип хоп музика]]
[[ml:റാപ്പ്]]
[[ms:Hip hop]]
[[nds:Hip-Hop (Musik)]]
[[nl:Hiphop]]
[[nn:Hiphop]]
[[no:Hiphop]]
[[oc:Hip-hop]]
[[os:Хип-хоп]]
[[pl:Hip-hop]]
[[pnb:ہپ ہاپ موسیقی ]]
[[pt:Hip hop]]
[[ro:Muzică hip hop]]
[[ru:Хип-хоп]]
[[sh:Hip hop]]
[[simple:Hip hop]]
[[sk:Hip-hop (hudba)]]
[[sl:Hip-hop]]
[[sq:Hip Hop]]
[[sr:Хип хоп]]
[[sv:Hiphop]]
[[sw:Muziki wa hip hop]]
[[ta:ஹிப் ஹாப்]]
[[th:ฮิปฮอป]]
[[tr:Hip hop]]
[[uk:Хіп-хоп]]
[[uz:Hip hop]]
[[vi:Hip hop]]
[[war:Hip hop (tukar)]]
[[wo:Hip-hop]]
[[yo:Orin hip hop]]
[[zh:嘻哈音樂]]
[[zh-yue:Hip hop]]
