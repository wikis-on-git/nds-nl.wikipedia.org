[[Ofbeelding:Zeddam molle.jpg|thumb|350px|Den Mölle in Zerrem]]
'''Den Groafeleken Koornmölle''' is een [[toornmölle]] in [[Zerrem]] in den [[Nederlaand]]sen proveensie [[Gelderlaand]]. Dizzen mölle is noar alle woarschienlekheid den oldsten nog bestoanden [[windmölle]] in Nederlaand.

Noar alle woarschienlekheid is den mölle veur [[1441]] ebouwd. Uut [[greujreng]]enunderzook is eblekken dat et rechtervoogholt in den [[Kappe (boavenkruuier)|kappe]] ofkumstig is van nen boom dee veur [[1440]] gekapt is. Tot in den 20den eeuwe beheurden den mölle too an den heern en graven van [[Kasteel]] [[Huus Bargh]]. In [[1839]] wöd den inrichting van den moölle verni-jd. Noadat den mölle in den 20den eeuwe in particuliere hende kwam dreigden sloop. In [[1929]] wöd den mölle echter under-ebreg in nen stichting. Den mölle wöd in 1963, 1974, 1991 en 2005 restaurierd en moalt noe op vri-jwilligen boasis graon. Den mölle hef twee koppel [[moalstool|moalsteen']]. 

Et middeleeuwsen bouwwark hef gans dikken mure en nog gans olden vloereplanken woarmet et éne van den meest biezunderen mölle in Nederlaand is.

De boavenasse is deels van holt en deels van geetiezer. Et geetiezer kump uut 1861. Et iezeren dele is an den veur- en achterkante gevat in den olden holten asse.

De [[Gevlögt|wieken]] hebt nen oldhollaandsen tuug. 

Den mölle is nen binnenkruuier. Den kappe wödt gedri-jd mit behulp van twee kroewarken en dri-jt op nen [[Boavenkruuier|Engelsen röllenkroewark]]. Et hele boaventoafel dele is veur et kroewark veurzeen van kroekammen. 

Den [[Väng (windmoölle)|väng]], woarmet den [[gevlögt|wieken]] stil-ezet künt woödden, is nen Vloamsen vange mit 4 vangstukken.

Den mölle is eavenens nen belangrieken toeristiesen antrekking veur Zeddam. Et beheurt tot den [[Top 100 der Nederlaandsen UNESCO-monumenten]].

==Uutgoande verwiezing==
*[http://www.molendatabase.nl/nederland/molen.php?nummer=304 Den mölle op den Nederlaandsen Mölle verzoameling]

[[Kattegerie:Achterhooks_artikel]]
[[Kattegerie:Mölle]]
