'''Dieren''' is n plaats in de [[gemeente (bestuur)|gemeente]] [[Rheden]], in de [[Nederlaand|Nederlandse]] [[pervincie|provinsie]] [[Gelderlaand|Gelderland]]. Dieren ligt in-eklemd tussen de heuvelachtige bossen van de [[Veluwe]]zoom en de rivier de [[Iessel]]. t Dorp wörd deursnejen deur de spoorlien [[Arnem]]-[[Zutfent]] en de drukke provinsiale weg [[N348]]. Ook kömp t zudelike stuk van t [[Apeldoorns Kanaal]] der op de [[Iessel]] uut. t Had begin 2013 rond de 15.500 inwoners.

== Geschiedenis ==
De eerste vermelding van Dieren stamt uut 838, as ''"Theothorne"''.<ref>[http://deetere.nl/hbdiet.htm ''De herkomst en betekenis van plaatsnaam Diteren'']</ref>
In Dieren stond eeuwenlang n uut de [[middeleeuwen]] daterend jachtslot: ''Hof te Dieren''. Anvankelik was dit eigendom van de ridders van de [[Duutse Orde]], later kwam t in handen van de [[Oranje-Nassau|Oranjes]]. In de 17e en 18e eeuw verbleven de verscheiene Willems der vaak veur de jacht. Um de kansen bie de jacht te vergroten wier der n alderbarstends groot stuk bos en heed umringd mit n holten schutting. Binnen disse wildbaan konden dan harten en wilde varkens lös-elaoten worden. Tiejens de Franse bezetting is t grote jachtslot deur feestende Franse soldaoten af-ebrand. Begin 19e eeuw was der n kleiner gebouw veur in de plaats ekommen. 

== Toerisme ==
Dieren ligt an de rand van t [[Nasionaal Park Veluwezeum]] en ie kunt der urenlange wandelingen en fietstochten maken. Prinsen hadden hier heur jachtdomein - now nog herkenbaar an de lange alleeën, waordeur t jachtgezelschap gauw op de bestemming kon kommen. n Markant punt is de Karolinabarg mit 14 laonen.

In Dieren he'j de Spelerij en de Uitvinderij, n populaere bestemming veur schoolreisjes. Op stasion Dieren begint t trajekt van de Veluwse Stoomtrein Maotschappieje (VSM) dat via Eerbeek en Bekbargen eindigt in [[Apeldoorne (stad)|Apeldoorn]].

== Referensies ==
<references/>

{{Rheden}}
{{Dialekt|ovel|Dieren|Algemene Nedersaksiese Schriefwieze}}

[[Kategorie:Plaotse in Gelderlaand]]
