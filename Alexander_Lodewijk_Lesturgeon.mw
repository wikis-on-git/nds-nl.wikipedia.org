[[Ofbeelding:De drie podagristen.jpg|thumb|right|250px|"De drie podagristen" ien [[Koevern]]]]
'''A.L. (Alexander Lodewijk) Lesturgeon''' ([[Venlo]], 1815 - 1878) was ien van de vrogste verzaomelaars van streektaalwoorden- en zegswiezen.

Zien va was militair ingenieur en wördden ien 1821 overeplaotst naor [[Koevern]] ien [[Drenthe]]. De zeune studeren theologie ien [[Grunnen (stad)|Grönning]] en was predikaant ien [[Hesselen]], [[Vledder]] en [[Sweel]].

Lesturgeon begunnen mit 't schrieben van [[Nederlaands]]e gedichten. Hi'j waarkten mit an de publicatie ''Drenthe in vlugtige en losse omtrekken geschetst, door [[De drie podagristen|drie Podagristen]]'' (1842-1847), een cultureel reisboek aover Drenthe (podagristen bint mèensen mit jicht an de tonen). Zien mede-schrievers waren [[Harm Boom]] en [[D.H. van der Scheer]].

Ien de ''[[Drentsche Volksalmanak]]'', een blad veur stökkies aover Drèentse taal, geschiedenis, volkskunde en schrieverije, plaotsen Lesturgeon zien ''Proeve van een woordenboekje van den Drentschen tongval''.

Ien 1874 kwaamp 't ''Algemeen Nederduitsch en Friesch Dialecticon'' uut, daoras Lesturgeon de eerste Drèentse vertaling ooit van een stökkien uut de biebel ien plaotsen (de geliekenis van de verleuren zeune, ien 't dialect van Sweel).

==Bronnen==
* ''Scheupers van de taol: Bloemlezing van de Drèentse Schrieverij 1837-2003'', bi'j menare zöcht en ieneleid deur Rouke Broersma, Het Drentse Boek, Zuudwolde, 2003

[[Kattegerie:Drèents artikel|Lesturgeon, A.L.]]
[[Kattegerie:Drenthe|Lesturgeon, A.L.]]
[[Kattegerie:Letterkunde|Lesturgeon, A.L.]]
[[Kattegerie:Nederlaandse schriever|Lesturgeon, A.L.]]
