'''Gerard Stout''' ([[Emmen]], [[1950]]) is een [[Drenthe|Drèentse]] schriever. Hi'j stiet bekend as ien van de miest productieve [[Drèents]]talige schrievers en wun in 2009 de [[Dagblad van het Noorden Streektaalpries|Streektaalpries]] van 't [[Dagblad van het Noorden]] veur zien novelle ''In Paradisum''.

Nao zien studie scheikunde in [[Grunnen (stad)|Grunning]] hef Stout een antal jaor les egèven in [[Zambia]]. Tegenswoordig is e docent an de Noordelijke Hogeschool in [[Liwwadden (stad)|Liwwadden]].

In 1985 begunden Stout vertellegies te schrieven, die mit name in Drèents literair tiedschrift [[Roet (tiedschrift)|''Roet'']] verschenen. Vanof 1987 besprek hi'j streektaalliteretuur veur 't Dagblad van het Noorden. In 2005 richtten hi'j een uutgeveri'je op, Ter Verpoozing, daoras boeken verschient in 't Drèents en Nederlaands.

In 1999 kreeg Gerard Stout de SNS Cultuurpries van Drenthe veur literatuur. In 2009 wördden hum de Streektaalpries van 't Dagblad van het Noorden uutelangd veur zien novelle ''In Paradisum'', eerst in eigen beheer uutekomen (2008) en een jaor later bi'j [[Het Drentse Boek]].

In 2011 kwaamp 't voestdikke egodocument ''Ningtien'' uut. In 't aoverzichtswark ''Drentse Letteren'' (2017) nuumde [[Rouke Broersma]] dizze roman 'het beste Drentse boek ooit. [...] De hoofdpersoon, Johannes de Mens, sleept ons fietsend, treinend, vliegend, mee van hot naar haar, vooral naar haar en dat is enerverend, hilarisch en hartverscheurend' (p. 130).

In 2014 wun Stout de [[Grote Culturele Prijs van Drenthe]], de belangriekste culturele oeuvrepries van de pervincie. Rond dizze tied kwaamp hij in opspraok, umdet hij bij meerdere gelegenheden in 't openbaar verkondigde det 't Drèents as streektaal niet meer belangriek was. Hij zegde zien abonnement op Drèents letterkundig tiedschrift ''[[Roet (tiedschrift)|Roet]]'' op en stapte aover op 't uutslutende gebruuk van 't Nederlaands veur zien schrieverije. Zien opmarkings aover 't Drèents kwamen hum op een roppige reactie te staon van veurzitter van 't [[Huus van de Taol]] [[Anne Doornbos]]. Die nuumde 't onbegriepelijk det Stout de Culturele Pries aneneumen had, en reup hum op um uut de jury van de [[Dagblad van het Noorden Streektaalpries|Streektaalpries]] van 't Dagblad van het Noorden te stappen.

==Publicaties==
*''Eroetiek'' (1992, speciale uutgave van ''Roet'')
*''Zwak ies'' (1992)
*''Liek in 't veen'' (1996, boeknummer van Roet)
*''Matglaozen Dreum'' (roman, Zuudwolde, 1994)
*''Wanda'' (roman, Zuudwolde, 1995)
*''An de reize'' (körte verhalen, essays en een novelle, Zuudwolde, 2004)
*''Kan niet… ligt op het kerkhof'' (2005, Ter Verpoozing)
*''Leven na de dood'' (2005, Ter Verpoozing)
*''Wisseling van de wacht'' (2005, Ter Verpoozing)
*''Gehaktdag'' (2005, Ter Verpoozing, mit [[Martin Koster]] onder 't pseudoniem Jans Pol)
*''Mien verzuuk'' (2005, essaybundel, mit DVD)
*''In Paradisum'' (2008)
*''Ningtien'' (2011)

==Bronnen==
*[http://www.huusvandetaol.nl/content/view/19/38/ 't Huus van de Taol oaver Gerard Stout]
*[http://www.inenomassen.nl/gerard_stout.html In en om Assen oaver Gerard Stout]
*Rouke Broersma (2017), ''Drentse Letteren, het verhaal achter Scheupers van de taol 1837-2016''
*[https://www.rtvdrenthe.nl/nieuws/89204/Onbegrijpelijk-dat-Gerard-Stout-de-Culturele-Prijs-heeft-geaccepteerd RTV Drenthe aover de kritiek van Anne Doornbos op Stout]

{{Dia|Dit artikel is eschreven in 't [[Zuudwest-Drèents]] van de Drèents-Oaveriesselse grèensstreek.}}

[[Kategorie:Drèents artikel|Stout, Gerard]]
[[Kategorie:Schriever in 't Drèents|Stout, Gerard]]
