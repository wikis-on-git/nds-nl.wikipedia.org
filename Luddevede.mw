'''Luddevede''' (uutspreuken as: ''luh·duh·vuh·duh'') of '''liefdesverdriet''' is de piene diej' vulen as een relaosie verbreuken wodt of de piene over de onberiekberhied van iene waor ie van holen. Over et algemien gaot et om niet-huwelikse relaosies. In et geval van een verbreuken [[huwelik]] numen we et een [[scheidingsrouw]]. 

Luddevede is de laeste tied erkend as [[andoening]] mit symptomen as van een ziekte. Et gevuul verlaoten te wezen leidet tot geestelike en lichaomelike pienen, die doen daenken an een [[Depressie (psychologie)|depressie]]; je vulen je lammenaodig en je vulen je vaeke niks weerd, en et last hebben van [[kopzeerte|heufdpiene]], [[muhied]] en [[slaepen|slaepelooshied]]. De duur van luddevede kan slim verschillend wezen, et kan een peer maonden tot vule jaoren wezen. Over et algemien is et goed om et verdriet te uteren, mar tegeliekertied et [[dagritme]] van wark of aandere bezigheden niet los te laoten.

Luddevede is een theme dat een protte bespreuken wodt in de [[letterkunde|wereldliteretuur]]. 

== Trivia ==
* De oold-politikus [[Roel van Duijn]] het van et behaandelen van luddevede zien wark maekt. Doe hi'j zels verlaoten was, markte hi'j dat zien hattepiene deur psychiaters niet serieus neumen wodde. Mit een [[webstee]] http://www.liefdesverdriet.info en persoonlike adviezen perbeert hi'j meensken mit luddevede weer op de bien te helpen.
* Pattie meensken numen liefdesverdriet ''luddevede'' of ''ldvd'', dat vormd is uut de klinkers van '''L'''ief'''D'''es'''V'''er'''D'''riet. Dit wodt veurnaemelik bruukt as [[eufemisme]], om et woord liefdesverdriet uut de weg te gaon.

[[Kategorie:Stellingwarfs artikel]]
[[Kategorie:Psychologie]]
