'''Frederik Hendrik''' ([[Delft]], [[29 januari]] [[1584]] – [[Den Haag]], [[14 meert]] [[1647]]), [[Prinse van Oranje]], Grave van [[Huus Nassau|Nassau]], wöd geboaren as enigen zunne van [[Willem van Oranje]] en [[Louise de Coligny]]. Hi-j volgden in 1625 zien halfbreur [[Maurits van Oranje|prinse Maurits]] op as [[stadholder]]. As opperbevelhebber (Kapitein-Generoal) van et leager gaf hi-j, net as Maurits, veurkeur an het beleageren van steedn boaven den beslissenden veldslaogen, an-ezeen den Spoansen kriegsmachte nog altied zeer geducht was. Hi-j kreg doardeyr den bi-jnoam 'stedendwinger'.

== Stadholder ==
Toon zien breur [[Maurits van Oranje]] op [[23 april]] [[1625]] oaverlead, volgden Frederik Hendrik him op as stadholder en leageranvoerder. Et volgenden joar begun hi-j mit zien neave [[Ernst Casimir]], stadholder van Freeslaand, Grunnen en Drenthe, nen [[veldtochte]] teggen den Spoansen Nederlaanden, en veroaverden in dat joar [[Oldnzel]]. In [[1627]] won hi-j et [[Beleg van Grol (1627)]]. <br />
In [[1628]] wist den koaper [[Piet Hein]] bi-j den [[slag in den baai van Matanzas]] nen Spoansen [[Zilvervloot]] te veroaveren, woarmet hi-j nen unmundigen schat veur den Republeek verwierf. Frederik Hendrik kon dit good bruuken in zien stried en et volgenden joar nam hi-j de [[moerasdraak]] [['s-Hertogenbosch (stad)|'s-Hertogenbosch]] in (zee ''[[Beleg van 's-Hertogenbosch]]'').

Deur zien kriegskunde sloagden hi-j doarin et groandgebeed van den Republeek wieter uut te breiden noar et zuuden; nen invalle in Vloanderen mös in [[1631]] ofgebloazen wödden, moar tiedens den [[veldtocht langs den Maas]] in [[1632]] veel [[Opper-Gelre]] in zien hende deur den innoame van den steedn [[Venlo]] en [[Roermond]] (bi-j welke letsten inname Ernst Casimir sneuvelden). Zien wegge vervolgend noar [[Maastricht]] mislukten nen bestorming van den stad, moar noa nen [[beleg van Maastricht (1632)|beleg]] maakten Frederik zich in datzelfden joar toch meister van den Maasstad. <br />
Kort noa dizze oaverwinningen zol Frederik oaverwogen hebben um [[Brussel]] an te vallen, moar tot vaste plannen is et nooit ekommen en den prinse blef tot november in Maastricht. 

In [[1635]] raakten [[Frankriek]] en [[Spanje]] wier mit mekaar in krieg, noo in et kader van den [[Dartigjoarigen Oorlog]]. Frederik Hendrik zag wal heil in nen bondgenotschap mit Frankriek, en op [[8 februari]] 1635 undertekkenden hi-j mit den Fraansen [[kardinoal Richelieu]] et Verdrag van Paries, woarbi-j wöd of-esprokken um noa den oaverwinning op den Spanjoarden den Zuudeleken Nederlaanden onderling te verdealen. Den Republeek zol [[Hartogdom Braobant|Braobant]] en [[Heerlijkheid Mechelen|Mechelen]] kriegen en Frankriek den rest. Dat heeld in dat Frankriek et grootsten dele van [[Groafschap Vloanderen]] zol kriegen, mit den steedn [[Brugge]] en [[Gent]]; allenig et noorden van Vloanderen ([[Stoats-Vloanderen]]) zol bi-j den Republeek kommen. Uutendelek trok Frederik Hendrik zich trög uut argwaan; hi-j wol leever den Zuudeleken Nederlaanden as buffer bewoaren, dan dat den Republeek an et machtigen Frankriek zol kommen te grenzen.

Frederik Hendrik zetten dan moar zunder den Fraansen zien stried wieter. In 1636 veroaverden hi-j in et oosten et srategies belangrieke verstarkten eilaand [[Schenkenschanz]] in den Rijn. In [[1637]] won hi-j et [[Veerden beleg van Breda]], dat veurgood in Stoatsen hende zol blieven. Hi-j verloar Venlo en Roermond echter wier an den Spanjoarden. <br />
Noa Breda richtte hi-j zich op wat hi-j al joaren wunsten: den heroavering van den stad [[Antwarpen]] op den Spanjoarden, dee in 1585 veur den Opstaand verloren egoan was. Moar toon [[Willem van Nassau (1620-1679)|Willem van Nassau]] in zien opdracht in [[1638]] nen peuging woagden, wöd hi-j versloagen in den [[Slag bi-j Kallo]]. <br />
Hierdeur wöd den Republeek nen klap uut-edeeld, dee Spanje unmiddellek probierden te verzwoaren deur nen Tweeden Armada te zenden. Deur [[Maarten Tromp]] wöd dizze vlotte in 1639 echter verneetigd in den [[Slag bi-j Duuns]], zodat et gevoar wier veurbi-j was. Heanig trögtrekkend heeld Frederik Hendrik zich veurnoamelek beazig in [[Zeeuws-Vloanderen]], woar hi-j [[Sas van Gent]] en [[Beleg van Hulst|Hulst]] veroaverden.

In [[1646]] deed hi-j nog nen letsten peuging um Antwarpen te herwinnen; hi-j sloog et [[Beleg van Antwarpen (1646)|beleg veur den stad]], moar sloagden er neet in heur te underwarpen.
 
Prins Frederik Hendrik oaverleed op 63-joarigen leaftied in [[1647]], nen joar veurdat den [[Vrede van Münster]] etekkend wöd; den underhändelingen veur dat verdrag wödden vertroagd deur zien verslechterenden gezondheid. Volgens Prins Frederik Hendrik zollen den plannen van [[Filips II van Spanje|Filips II]] den eurzoak van den opstaand ewest wean.

== Trouwen en kinder ==
Toon prins Maurits in 1625 op starven lag was Frederik Hendrik nog altied ongetrouwd en stoand net as zien halfbreur bekand as rokkenjäger. Frederik Hendrik had bi-j den burgemeistersdochter Margaretha Catharina Bruyns nen basteerdzunne: [[Frederik van Nassau-Zuylestein (1624-1672)|Frederik van Nassau]]. Umdat prinse Maurits altied ongetrouwd was ebleaven, zetten hi-j Frederik Hendrik ter wille van den veurtzetting van den dynastie under drök um te trouwen. Zol hi-j neet trouwen, dan zol hi-j neet den arfgenoam wödden van Maurits. Den Duutsen [[Amalia van Solms]], dee as höfdame mit den 'winterkönning' [[Frederik V van de Palts]] in 1620 met noar Den Haag was evlög, kwam in beeld. Frederik Hendrik en Amalia trouwden op 4 april 1625. Anders dan Maurits untwekkelden Frederik Hendrik en Amalia nen höfholding mit könninkleken uutstroaling, woardeur den heerschoppi-je van den Oranjes inderdoad nen uutstroaling van nen könnighuus kreg. Hun oldsten zunne Willem kon mit nen Engelsen prinsesse trouwen. Amalia legden nen sieroadenverzoameling an en Frederik Hendrik leet tal van paleizen en verblieven bouwen of verbouwen: in Den Haag et [[Paleis Noordende]] en et [[Huus ten Bosch]], in Rieswiek et [[Huus ter Ni-jburch]] dat neet meer besteet, in [[Honselersdiek]] nen buutenverblief en et kasteel van [[Buren (stad)|Buren]]. Ok skilderi-jen, woarvan doar in den Republeek toon zoveul wödden emaakt, wödden verzoameld.

Hun zunne [[Willem II van Oranje-Nassau|Willem II]] wöd in [[1626]] geboaren. In totaal wödden doar 9 kinder geboaren woarvan 4 vrög stierven:
* [[Willem II van Oranje-Nassau|Willem II van Oranje]] ([[27 mei]] [[1626]] — [[6 november]] [[1650]]) ([[stadhouder]]), gehuwd met [[Mary Henrietta Stuart|Maria Stuart]]
* [[Louise Henriëtte van Nassau]] ([[7 december]] [[1627]] — [[18 juni]] [[1667]]), getrouwd mit [[keurvörst]] [[Frederik Willem van Brandenburg]]
* [[Henriëtte Amalia van Nassau]] ([[26 oktober]] [[1628]] — [[december]] [[1628]]) 
* [[Elisabeth van Nassau (1630)|Elisabeth van Nassau]] ([[4 augustus]] [[1630]] — [[4 augustus]] [[1630]])
* [[Isabella Charlotte van Nassau]] ([[28 april]] [[1632]] — [[april]] [[1642]]) 
* [[Albertine Agnes van Nassau]] ([[9 april]] [[1634]] — [[24 mei]] [[1696]]), trouwde met [[Willem Frederik van Nassau-Dietz]]
* [[Henriëtte Catharina van Nassau]] ([[10 februari]] [[1637]] — [[3 november]] [[1708]]), trouwde met [[Johan George II van Anhalt-Dessau]]
* [[Hendrik Lodewijk van Nassau]] ([[30 november]] [[1639]] — [[29 december]] [[1639]])
* [[Maria van Nassau (1642-1688)|Maria van Nassau]] ([[5 september]] [[1642]] — [[20 maart]] [[1688]]), trouwden mit [[Maurits van Simmern]]

Frederik en Amalia gaven [[Den Haag]] altied meer nen uutstroaling van nen van höfstad.

== Hollaandsen welvoart ==

Frederik Hendrik en Amalia streafden doarnoar um te wödden op-enommen in den familie van Europesen vörstenhuze. Zi-j hadden den tied met, want tiedens et bewind van den prinse steg den Hollaandsen welvoart unmundig. Et prinselek paar wist veur zien kinder veurnoame broedlachten te sluuten. Den arfprinse trouwden [[Maria Henriëtte Stuart|Maria Stuart]], dochter van könning [[Karel I van Engelaand]], en Louise Henriëtte wöd arfprinsesse van [[Brandenburg-Pruusen|Brandenburg]]. [[Albertine Agnes van Nassau|Albertine Agnes]] trouwden nen Freesen Nassau. Deur heur stamt den könninginne Beatrix van vandage deels of van [[Willem van Oranje]].

Noa zien dood volgden prinse Willem II him op.




<gallery>Ofbeelding:Gerrit van Honthorst - Frederik Henderik van Nassau, prins van Oranje en Stadhouder.jpg|Frederik Hendrik van Nassau, prinse van Oranje en [[Stadholder]]
Ofbeelding:Gerard van Honthorst 005.jpg|Frederik Hendrik en Amalia van Solms
Ofbeelding:Gerrit van Honthorst - Frederik Hendrik met familie.jpg|Stadholder Frederik Hendrik m-t Amalia van Solms mit an heur kante den jungsten dochter Maria, hand in hand stoan dochters Albertine Agnes en Henriëtte Catharina
Ofbeelding:Frederik Hendrik by Michiel Jansz van Mierevelt.jpg|Frederik Hendrik
</gallery>

==Bronne==
*[http://www.dbnl.org/tekst/busk001land02_01/busk001land02_01_0213.htm Busken Huet - Het land van Rembrand]

[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Nederlaand]]
[[Kattegerie:Belegeringe]]
[[Kattegerie:Tachtigjoarigen Oorlog]]
[[Kattegerie:Monarchie]]

[[cs:Frederik Hendrik]]
[[da:Frederik Hendrik af Nederlandene]]
[[de:Friedrich Heinrich (Oranien)]]
[[en:Frederick Henry, Prince of Orange]]
[[es:Federico Enrique de Orange-Nassau]]
[[fr:Frédéric-Henri d'Orange-Nassau]]
[[fy:Freark Hindrik fan Oranje Nassau]]
[[is:Friðrik af Óraníu]]
[[it:Federico Enrico d'Orange]]
[[ja:フレデリック・ヘンドリック (オラニエ公)]]
[[nl:Frederik Hendrik van Oranje]]
[[pl:Fryderyk Henryk Orański]]
[[pt:Frederico-Henrique, príncipe de Orange]]
[[sv:Fredrik Henrik av Oranien]]
[[zh:腓特烈·亨利]]
