De [[Germoanen]] bunt ne [[Indo-Europeanen|Indo-Europese]] bevolkingsgröppe dee van eursprong wonden in de [[Noord-Duutsen Leagvlakte]] en [[Scandinavië|Zuud-Scandinoavië]]. 
[[Ofbeelding:Pre-roman iron age (map).PNG|right|150px|thumb|Verspreiding Germoanse kultuur Iezertied, rundumme 500 - 60 v.Chr.]]

== Vöggelvlögt ==
Under de Germoanse volker hebt n groot deel van de leu blauwe oogn en [[blond]] hoar. Volgens n [[cliché]] is dit nen kenmarkenden germoansen trek moar under veural de [[slavische volker|west- en oostslavische volker]] is ok n groot deel van de leu blond.
Veur rondumme 2000 joar hen bestonden de Germoanen uut nen grootn trop van [[stam]]men. Vandage den dag leaft eure drekse noakommelingen, de grote meerderheid van de bewonners van de Europese stoaten mit ne [[Germoanse toalen|Germoanse sproake]], nog altied in datzelfde gebeed, moar hebt zie zich ok in grote antallen evestigd op de [[Britse Eilaanden]], [[Ieslaand]] en in veurmoalige oaverzee kolonien van dizze West-Europese stoaten, zoas in [[Noord-Amerika]], [[Australië (continent)|Australië]] en [[Zuud-Afrika]]. Et bekandst bunt de Germoanen (Angelen, Saksen) as de bezetters van et [[West-Romiense Riek]] tiedens en noa de [[Grote volksverhuuzing]] in de [[5e eeuw|5de eeuwe]]. De soamensmelting van de Romiens-Grieksen en Germoanse kulturen was den anvang van de ni-je [[westersen kultuur]].

== Beskrieving ==

Onze kennis van de Germoanse volker en stammen veur de Volksverhuuzing is veur et grooste dele egroand op dat wat deur Grieksen en Romiensen skrievers oaver eur eskreaven is. Jammer genog maken dizzen neet stelselmoatig underscheid tussen Germoanse en [[Kelten|Keltische stammen]]. Onze belangriekste bronne uut dee tied veur de 4de eeuwe is ''"[[De origine et situ Germanorum|Den Germoania]]"'' van den geskiedskriever [[Publius Cornelius Tacitus|P. Cornelius Tacitus]]. Wi-j doot er good an de beneuming 'Germoanen' uutsluutend as n toalkündig begrip te bekieken. Germoanen bunt in dat geval spreakers van ne [[Germoanse toal]]. 

Der bestond eigenlek neet iets as 'dé Germoanen' of 'dé [[Kelten]]'. Dit bunt moar verzoamelnoamen veur min of meer los van mekare leavende stammen of etnischen gröppen dee de streken in et midden en et noorden van Europa bevolkten, moar dee veurnoamelek deur de toonmoalige Romienen zo eneumd wodden. Teggenswoordig wödt de beneuming ''Germoanen'' mangs deur mekaar ehaal deur de beneuming van ''Duutsers''. Dit hef dan veural wier ziene eurzoak in et [[Engels]]e weurd veur [[Duutslaand]], ''Germany''. Hierdeur hebt zi-j et in et teggenwoordige sproakgebruuk neet rap oaver Germoanen, moar ovver spreakers van ne [[Germoanse toal]]. Dit leste is nog altied ne belangrieke oaverenkomste tussen de verskillende volken van Germoanse afkomst. De heufdindealing van de Germoansen toalen in [[Noord-Germoanse toalen|Noord-Germoans]], [[West-Germoansen toalen|West-Germoans]] en [[Oost-Germoansem toalen|Oost-Germoans]] kump oaveren mit de historischen-geografischen indealing van de Germoanen.

Zee veur ne volleadigen riege van de Germoansen stammen et sjabloon under dit artikel.

== Eursprong ==

Op [[toalkunde|toalkundige]] en kulturele groanden goat zie doar teggenwoordig van uut dat de Germoanen nauw verwant bunt an de [[Kelten]], [[Sloavische volkeren|Sloaven]], [[Romienen]], [[Grieken]] en andere Indo-Europesen volker. De umskrieving as ne ofzunderleke gröppe hef zich vermeudelek an et end van et tweede [[millennium]] veur Christus of wat later argens in de vlakten van Oost-Europa voltrokken. Oaver de vrogste geskiedenis van de Germoanse volken is weinig meer bekend dan dat zie rundumme de [[6e eeuw v.Chr.|6de eeuwe v.Chr.]] in [[Scandinoavië]] en rundumme de [[Oostzee]] leafden. Hier verdreaven zie miskien de eerder an-ekommen [[Saami]] en [[Balten|Baltische stammen]], moar woarschienleker is dat zie zich doar deels met vermengden. Dat de Germoanen toon nog neet arg talriek waarn blik uut et gegeaven dat 'n anzeenlek antal weurden in den Germoansen 'oertoal' oaver-enommen is van de vröggere neet-Indo-Europese bevolking van rundumme de Oostzee (zee wieter et artikel oaver de [[Germoansen understroatverunderstelling]]). Eur oaverwicht bestoand eerder uut beatere woapens zoas den [[striedwagen]] dan uut grotere antallen kriegers. Ok bruukten de Germoanse kriegers woarschienlek al vrog [[iezertied|iezeren woapens]] dee steaviger waren dan de [[bronstied|bronzen woapens]] van de eursprönkeleken bewonners. Noa verlöp van eeuwn ontstoand doar in dizze streken ne zeakere oaverbevolking en völlen verhuusden steeds wieter noar et zuuden (et [[Duutslaand]] van vandage), um zich van doaruut heanig an noar et oostn, zuuden en et westen te verspreiden. Der ontstoanden op dee wieze völle verskillende volksstammen, dee op verskillende tiedstippen en ploatsen mit andere noamen eneumd wodden, zoas de [[Friezen]], [[Toxandriërs]] en [[Cananefoaten|Kaninefoaten]]. Hierdeur wödt et zwoar eure juuste beweagingen in et biezunder noa te goan. Den geskiedskriever [[Publius Cornelius Tacitus|Tacitus]] verdeelt zie in dree gröppen: de [[Ingvaeones]], [[Herminiones]] en [[Istvaeones]]. Dizze verdealing was egroand op de mythische ofstamming van de Germoanen van de dree zunnen van de oervoader [[Mannus]]. [[Plinius den Olderen]] mek in book IV van ziene [[Naturalis Historia]] ne verdealing in 5 gröppen: 1. de [[Vandoalen|Vandili]], woartoo volgens um de [[Bourgondiërs|Burgodiones]], Varinnae, Charini en Gutones beheurden, 2. de Inguaeones, woartoo de [[Cimbren|Cimbri]], de [[Teutonen|Teutoni]] en de volken der [[Chauken|Chauci]] beheurden, 3. de Istuaeones dee et dichtst bi-j de Rien woonden, 4. de Hermiones, woartoo de [[Sueben|Suebi]], [[Hermunduren|Hermunduri]], [[Sjatten (volk)|Chatti]] en [[Cherusken|Cherusci]] beheurden en 5. de [[Peucini]] Basternae, an de grenze mit Dacië.
Meer praktisch nut hef vermeudelek de deur toalkundigen ebruukten indealing in [[Germoanse toal|Noord-, West-, en Oostgermoansen toalen]]. Wi-j wet dat umstreaks de viefde eeuwe de belangriekste volken de [[Saksen (volk)|Saksen]], [[Franken]], [[Juten]], [[Angelen]], [[Goten]] (zowal Ostrogoten as Visigoten), [[Bourgondiërs]] en [[Vandoalen]] waren.

== Leavenswieze en kultuur ==

Leaven en kultuur van al dizze volken verskilden onderling neet zo völle umstreaks de tied dat de [[Romiensen Riek|Romienen]] eure macht oaver Europa uutbreidden. De westelieke volksstammen bestonden veurnoamelek uut [[boer]]n, de oosteleken veurnoamelek uut [[veeteelt|schoapsherders en veeholders]]. De Germoanen waren arg esteld op eure unofhänkelekheid en hadden geen starke stamverbaanden. In tieden van nood wodden der deur anzeenleke kearls nen leider ekozzen moar dizzen mös altied de belangen van de 'keezers' in de kieker holden. Wal waren der joarleks bi-jeenkomsten van de stamheufden onderling. 

[[Ofbeelding:Jernalderhus.JPG|thumb|right|Jernalderhus – Noa-ebouwden [[langhuus]] uut de [[iezertied]] rundumme 400 in et Moesgaard-Museum bi-j [[Århus]] (Denemarken)]]
[[Ofbeelding:Nydam.jpg|thumb|right|[[Nydamskip]] uut de 4de eeuwe]]

De Germoansen moatschoppi-je had zich gröppeerd rundumme [[sibbe (Germoanen)|sibben]], families en geslachten mit nen gemeenschoppeleken legendarischen veurvader (in t Engels dut hier nog t woord ''siblings'', bloodverwaantn, an herinnern). De stammen wodden regierd deur edelleu. Wieter was der sproake van vri-jen, '[[liten]]' (half-vri-jen) en sloaven. De vri-je kearls mochten et weurd vuuren in de [[volksvergoadering]]. Veur zowiet könningen ne rolle spölden waarn dit veurnoamelek 'gewaskönningen', dee de vrögboarheid van et gewas en de oaverwinning in den stried verzeakeren mossen. 

De Germoanen waren woarschienlek altied in kleine kriegskes betrokken woarbi-j vermeudelek et antal doden en gewonden deur algemeen an-enommen 'kriegsregels' neet uut de hand leep. In de Engelstoalige [[literatuur]] wödt dit beneumd mit de uutsproak ''endemic warfare'' (kiek veur wietere infomasie bi-j den Engelsen wiki under dee beneuming). Bi-j dizzen ''endemic warfare'' vuuren veural de kriegsheern en euren dreksen anhang (den [[comitatus]]) wal. Woarschienlek konden de jonge kriegers in dizze kriegskens loaten zeen dat zi-j ''kearls''waarn zodat zi-j op-enommen konden wodden in de weald van echte kearls en was dit, noast mededingers oaver de grenze van et [[territorium]], ene van de belangriekste redenen um gereageld de krachten te meaten. Bi-j dee weinige volken dee vandage nog in stamverband leaven is dit nen belangrieken reden um de onderlinge mededingers van buurstammen in staand te holden.<br />
    
De Germoanen bedreaven laandbouw veural deur stukken woosten groand plat te braanden en et zoad in de asse te streujen. Doarnoast wodden ok kleine akkers, [[Eschen]], veurtdeurend bebouwd en bemest. 
<br />Nen vri-jen kearl verweerf oaverigens völ meer anzeen deur vechten en plunderen dan deur akkerbouw te bedrieven. Alle vri-je kearls vochten met in den stried. Gesloagde anvoerders verzoamelden kriegers um zich hen dee van kriegsvoering eur beroop emaakt hadden. Tacitus neumt ne dergelekne schoare ''[[comitatus]]''. Belust op buut was den riekdomme van et Romiense Riek n geliefd doolwit van eure strooptochten.

== Skrift ==
[[Ofbeelding:Runes futhark old.png|thumb|left|Et oldere [[Futhark]], de oldste Germoanse skrieveri-je]]
Et skrift was dat van de [[runes (skrift)|runes]]. Runen wödden ebruukt veur skrieveri-je op gedenkploatsen en beskreaven veural grootse doaden. In [[Bargen (Noorwegen)|Bargen]] is ok runenskrieveri-je veur dageleks gebruuk an-etroffen, de zogeneumden [http://en.wikipedia.org/wiki/Bryggen_inscriptions Bryggen skrieveri-je]. Doarbi-j geet et um noamen, gebeden (mangsmoal in et Latien), persoonleke tiedingen, zoakeleke breeven en uutingen van kameroadschap. De oldste skrieveri-je in ne Germoansen toal kump uut de eerste helfte van de [[5e eeuw v.Chr.|5de eeuwe v.Chr.]]; deze steet op den [http://bilddatenbank.khm.at/viewArtefact?id=65446 Negauer Helm] den bewoard wödt in et [[Kunsthistorisches Museum Wien]]. Echt völ wodden doar deur de Germoanen neet op-eschreaven, en der was woarschienlek geen uutgebreiden [[literatuur]]. Wal hadden de Germoanen woarschienlek ne rieke mundige kultuur, woarin veur-edroagen riemsels ne belangrieke rolle spölden. Een antal Germoanse heldenriemen uut de volksverhuuzingentied bunt ons bekand deurdat zie in de vrögge middeleeuwn op skrift eploatst bunt. Veurbeelden hiervan bunt et [[Nibelungenlied]], den [[Thidrekssaga]], et [[Hildebrandslied]] en de [[Edda]]'s. Et meeste dat wi-j wet is wier bekeand uut Romiense bronnen, op-eskreaven mundige riemen en archeologische vondsten. Een wark van unschatboare historische weerde oaver de Germoanen is den ''Germania'' van [[Publius Cornelius Tacitus|Tacitus]].<br />

De Germoanen hadden ne rieke kultuur dee völle oaverenkomsten mit de verwante Keltische kultuur leet zeen. De [[textiel|weafkunste]] was good untwekkeld. De Romienen sproaken mit bewundering oaver de veulkleurige wollen kleading dee de Germoanse vrouwen droogen. Ok de anzeenleke menneleke kriegers besteedden völ andacht an eure uuterleke verzörging. Bewunderd deur de Romienen wodden ok de stark untwekkelde [[smid|smeedkunste]]. Tiedens de volksverhuuzingen wodden de Germoanse woapens zelfs better geacht dan dee van de Romienen zelf. Ok de versieringskunst hef mooie, de schoonheid in euren hoogsten vörm of groad vertonende warkstukken op-eleaverd zoas op-egroaven grofbi-jgiften nog getuugt. Veul Germoanen, as zie et betoalen konden, droogen eavenas de Kelten vakkundig emaakten golden hals- en armbenden: [[torque]]s.
Dee Romienen bruukten in lateren tieden torques dee as kriegsbuut op Kelten en Germoanen veroaverd waren zelfs as gewild underscheidingstekken en betoalmiddel veur verdeensteleke soldoaten.

== Geleuf ==

Ne priesterkaste mit as toak de geleufs kultuur vasten vörm te geaven en oaver te droagen, zoas bi-j de verwante Kelten de [[druïden]], was der neet. Moar der leafden wal ne eigen [[Germoanse mythologie]] op de achtergroand, dee van de ene generoatsie op de andere in verhoalen bi-j den heerd deur de olderen oaver-eleaverd wodden. Dee verhoalen, de noamen van de goden, de helden en andere mythische figuren verskilden mangs wat van den enen stam tot den anderen, moar waren zo'n betjen allemoal op eenzelfden stool ofkumstig. Zo geleufden zi-j in meerdere wealden dee mit mekare in verbinding stoanden, nen godenweald mit nen oppergod ([[Wodan]] of [[Odin]]), nen underweald mit slangen, draken en andere mythische weazens, en doartussen den mensenweald. Al dizze wealden wödden bi-j mekare eholden deur nen alderbastenden leavensboom [[Yggdrasil]], tegeliek den boom van kennis. Veul van dee in de 9de tot de 12de eeuwe in umlöp wezzende verhoalen doaroaver wödden verzoameld in n book, den [[Edda]]. Dit is et wark van nen Old-Ieslaandsen geleerden den bedücht was veur et ende van de beroomde dichtkunste van de Germoanen in ne tied van toonememnde [[kerstening]]. Et geleuf zol zich vanof Romiense tieden zunder twiefel wieter untwekkeld wean. Tacitus mek geen tieding van 'kenmarkende Germoanse' goden as [[Wodan]], [[Donar]], [[Balder]] of [[Freya]].

== Romienen en Germoanen ==
[[Ofbeelding:Pre Migration Age Germanic.png|right|thumb|360px|Germoansen stammen veur de volksverhuuzingstied]]
Toon de Romienen [[Gallië]] binnenveelen, woar zie de [[Kelten|Keltische]] bewonners versloogen, kwamen zie in et noorden ok (oaverni-j) in aanraking mit de [[Germani cisrhenani|Germoanen]]. De Romienen hadden namelek al ens kennis emaakt mit nen Germoansen/Keltischen inval van [[Cimbren]] en [[Teutonen]] in de [[2e eeuw v.Chr.|2de eeuwe v.Chr.]]. Den Romiensen veldheer [[Gaius Marius]] wist eur toon te versloan ([[102 v.Chr.]]). Anvankelek zagen de Romiense geskiedskrievers eur gewoon as '[[barbaren]]'. Moar [[Publius Cornelius Tacitus|Tacitus]], den in de eerste eeuwe leafden, vond de Romienen van ziene tied [[decadent]] en slap en heeld zien laandgenoten de ruwe moar dappere Germoanen as veurbeeld van 'echte kearls' veur.

Gezeen de krachtsverholdingen tussen Romienen en Germoanen is et lenge tied de vroage ewest hoo den krieg tussen dizze twee volker in et veurdeel van de Germoanen beslecht kon wodden. An de ene kante vocht immers n hoogst kundig, good e-oefend leager mit ne grote kriegstradisie, an de anderen kante noar verholding völ minder good bewoapende gröppen Germoanen, zunder al te völle oefening, tucht en kunde. Woarschienlek kump et deurdat, noast toovalsumstandigheden as weersumstandigheden en wal of neet bekwoame veldheern op de verkeerde of juuste tied en ploats, mit de geogroafische en klimatologische umstandigheden. Mit noame den anweazigheid van [[Vene (grondsoort)|venen]] en woolden is hierbi-j woarschienlek van deurslaggeavend belang ewest. Hier hadden de Germoanen, dee et laand kenden en licht bewoapend waren, n groot veurdeel op de Romienen, dee gewönd waarn an et inzetten van zwoare woapens en geschut en dammen en dieken mossen anleggen um in et geheel te künnen deurgoan.

Oaverigens lik dit geen volkommen teggenstelling tussen Germoanen en Romienen, want völle stammen leaverden hulptröppen en de [[Batoaven]] stoanden zelfs as keurtröppen bekand. Noa de neaderloag in 9 n. Chr. van [[Varus]] mit ziene legioenen in et [[Teutoburger Woold]] brokkelden den umiddeleken Romiensen invlood in ''Germania Transrhenanum'' (Germoania oaver den Rien) echter rap of. Noa de neaderloag van Varus beparkten den Romienen zich tot gebruuk van de [[Rien]] en de [[Donau]] as ne natuurleke westeleke en noordeleke verdeadigingsliene. Deur under anderen altied diepgoande handel namen dee Germoanen toch völ ovver van et noabi-je Romiense riek. Noast völ eursprönkeleken Romiensen kulturelen invlood verspreidden zich ok et [[christendom]] under de Germoansen stammen buuten et riek, veural in de 4de eeuwe.

Vanof et ende van de [[4e eeuw|4de eeuwe]] begonnen Germoanse stammen in steeds grotere antallen et [[Romiensen Riek]] binnen te dringen.

== Ni-je heersers noord-west Europa ==

[[Ofbeelding:Sarcophagus Portonaccio Massimo.jpg|thumb|[[Sarcofoag]] woarop Germoanen den stried angoat mit [[Romiensen Riek|Romienen]]]]
Dit ging vri-j makkelek umdat inmiddels et Romiense Riek splitst was in n [[West-Romiense Riek|West-Romiens]] en [[Byzantiense Keizerriek|Oost-Romiens]] deel. Bi-j et westeleke dele verzwakten de verdeadiging anzeenlek. Deur nen toonemmenden drök op de grenze had de West-Romiensen regiering meer soldoaten neudig en dus meer belastingen um euren [[soldi-j]] te betoalen. Moar hier res nen groot vroagstuk: der was ne bevolkingsvermindering onstoan deur woarschienlek ene of andere [[epidemie]]. Rome had dus n tekort an belastingbetoalers. 

In [[430]] mösten de Romienen zelfs de hulpe van de Hunnen inroopen um et Bourgondischen könninkriek bi-j de stad Civitas Vangionum (noo [[Worms (stad)|Worms]]) te versloan. In [[436]] wodden dat riek verneetigd. Dizzen stried wöd oaverigens den groandslag veur de middeleeuwsen sage van de [[nibelungen]].

Noa den val van et West-Romiense riek wodden dee ens zo mispreazen Germoanse volken de ni-je meisters van West-Europa. De Visigoten heersten oaver n groot deel van [[Spanje]], de Franken wodden de meisters van [[Frankriek]], bi-jnoa heel [[België]], [[Nederlaand]] en et Rienlaand, de [[Ostrogoten]] (Oost-Goten) vestigden op eure beurte eure machte in [[Italië]] en in n uutgestrekt gebeed ten noorden en oosten doarvan. Dee könninkrieken wodden de karnen van de Europese stoaten van vandage.

[[Ofbeelding:Rome476.jpg|thumb|center|600px|Et [[Romiensen Riek]] in [[476]].<br />As in tussentied et [[Oost-Romeiense Riek]] vri-j ongeschonden de [[volksverhuuzing]] deur-ekommen is, is et West-Romiensen Riek zowat verloorn egoan. Et veurmoalige groandgebeed wodden in-enommen deur [[Germoanen|Germoanse stammen]], dee in opvatting wal den Oost-Romiensen keizer erkennen as opperheer, moar in de uutvoering euren eigen gang goat.]]

== Gemoansen stammen ==

Zoas in de vöggelvlögt angegeaven was et neet eenvoldig um de verskillende stammen good te underscheiden. Völle stammen waren op verskillende tieden under verskillende noamen bekand. Ok kwam et gereageld veur dat nen stam zich ofscheidden van den heufdstam en ok ne ni-je name ging droagen. En ok gingen stammen mangs wier op in n groter verbaand: bieveurbeeld de [[Franken]] bestoanden errsprönkelek uut n groot antal verskllende stammen dee heanig soamensmolten. Dit verschiensel van opsplitsen en wier soamengoan van verskillende Germoanse stammen was in de eeuwn rundumme de joartelling nog vri-j makkelek umdat de Germoanen under mekare verstoanboare toalen sproaken. Ok eure stamkulturen en gebruuken waren van deezelfde eerd en uutstroaling.

Ni-je historici bunt et nog neet ens oaver stammen uut de (Late) [[Oldheid]], der besteet twiefel of der in et geheel wal oaver duudeleke stammen esproaken kan wodden. Historici tellen dat, mit uutzunderingen, iederene lid kon wödden van nen stam, en dat dee stammen eigenlek niks meer dan uutvindingen van Romiensen skrievers bunt. Romiensen skrievers gaven mangs ne name an bewonners van n bepoald gebeed, zoas de '[[Goten]]', moar zie wisten eigenlek neet of doar enige verwantheid tussen dizze bewonners bestoand. In latere tieden kon iederene dee dat wol zich ansluuten bi-j nen stamme of der zelfs enen vörmen. Dit was et geval bi-j de [[Visigoten]] under [[Alaric]], dizzen stamme bestoand woarschienlek uut ne gröppe 'eursprönkelen' Goten mit doarbi-j an-eslotten gröppen andere Germoanen en ok völle Romienen dee eure kans op buut zagen. Ok de [[Franken]], nen anderen 'stamme', trokken völle Romienen an um Frank te wodden deur et 'uutvinden' van ne gemeenschoppeleke geskiedenis mit de Romienen.

== Germoanse volken vandage ==
[[Ofbeelding:Historical German linguistical area.PNG|thumb|rechts|300px|Duutse bevolking en [[Duuts]] toalgebeed in centroal Europa, [[1910]]-[[1930]].<br /><small>Stoatsgrenze zoas op [[1 januari]] [[1931]].</small>]]
Onderstoande volken wodt in et algemeen as n Germoans volk ezeen:
*[[Denen]]; mengsel van oaverweagend Juten en Denen, moar ook Goten, Friezen en Saksen.
*[[Duutsers]]; mengsel van oaverweagend [[Franken]], [[Saksen (volk)|Saksen]] en [[Alemannen]], mit ok Zwaben, [[Bajuwaren]], andere Germoanse stammen, [[Kelten]] en in et oosten [[Slavische volker|Sloaven]].
*[[Engelsen (volk)|Engelsen]]; mengsel van [[Kelten]], [[Angelen]], [[Juten]], Saksen, [[Friezen]] en [[Vikingen]] (Noord-Germoanse stammen)
*[[Friezen]]
*[[Nederlaanders]]; mengsel van oaverweagend Franken mit in minderen moate ok Friezen (kuststreaken) en Saksen (oost-Nederlaand)
*[[Noren (volk)|Noren]]
*[[Oostenriekers]]; bestoande uut veul Germoanse stammen, zoas [[Bajuwaren]] en [[Franken]], in de vrögge middeleeuwn germoaniseerde [[Kelten]] en [[Romiense Riek|Romienen]], en later germoaniseerde [[Slavischen volker|Sloaven]] en [[Hongoaren]]
*[[Vloamingen]]; mengsel van Franken mit Saksen (mit noame West-Vloanderen) en in de richting van [[Wallonië]] mit Kelten, ok wal Belgen eneumd.
*[[Zweden (volk)|Zweden]]
*[[Ieslaanders]]; van eursprong Vikingen uut Noorwegen

Doarnoast ok de Duutstoalige inwonners van [[Zwitserlaand]], inwonners van [[Luxemburg]], inwonners van [[Liechtenstein]] en van [[Bozen-Zuud-Tirol]].

== Trivia ==
* De [[Woodensspanne]] is ne [[lengtemoate]] uut Germoanse tieden.
* [[Wolf-Dieter Storl]] hef eskreaven ovver de rolle en betekkenis van [[plaant]]en bi-j de Germoanen.

== Uutgoande verwiezingen ==
[http://www.clio.fr/BIBLIOTHEQUE/_drang_nach_osten__lexpansion_germanique_en_europe_centrale_et_orientale.asp « Drang nach Osten », l'expansion germanique en Europe centrale et orientale] deur Georges Castellan, Professor honoris causa an et ''Institut national des langues et civilisations orientales''.
*[http://www.romansonline.com/h_oth_Germania.asp Index van Germoansen volker volgens Romiensen bronnen]

== Beuke ==
* Evans, Stephen S., Lords of battle. Image and reality of the comitatus in dark-age Britain (Woodbridge 1997).
* Mattingly, H (vert.) en S. A. Handfor (vert.), Tacitus. The agricola and the germania (Londen 1970).
* Schlosser, Horst Dieter, Althochdeutsche literature (Neuburg a.d. Donau 2004).
* Wallace-Hadrill, J. M., Early Germanic kingship in England and on the continent (Oxford 1971).
* Thompson, E. A., The early Germans (Oxford 1965).
* Todd, Malcolm, The early Germans (Oxford 1992).

== Zee ok ==
*[[Germoanse toal]]
*[[Germoans scheppingsverhoal|Et Germoanse scheppingsverhoal]]
*[[Germoanse mythologie]]
*[[Germani cisrhenani]]
*[[Algemeen oaverzichte Germoanse goden]]
*[[Comitatus]]

{{Germoanen}}
{{Link FA|als}}

[[Kattegerie:Achterhooks artikel]]
[[Kattegerie:Germoans vôlk]]

[[af:Germane]]
[[als:Germanen]]
[[ar:جرمانيون]]
[[be:Германцы]]
[[bg:Германи]]
[[bs:Germani]]
[[ca:Germànic]]
[[cs:Germáni]]
[[cy:Germaniaid]]
[[da:Germaner]]
[[de:Germanen]]
[[en:Germanic peoples]]
[[eo:Ĝermanoj]]
[[es:Pueblos germánicos]]
[[et:Germaanlased]]
[[eu:Antzinako germaniarrak]]
[[fi:Germaanit]]
[[fr:Peuples germaniques]]
[[fy:Germanen]]
[[gl:Pobos xermánicos]]
[[he:שבטים גרמאניים]]
[[hr:Germani]]
[[hu:Germánok]]
[[is:Germanir]]
[[it:Germani]]
[[ja:ゲルマン人]]
[[ka:ძველი გერმანელები]]
[[ko:게르만족]]
[[ku:German]]
[[la:Germani]]
[[lt:Germanai]]
[[lv:Ģermāņi]]
[[mk:Германи]]
[[ms:Puak-puak Jermanik]]
[[nds:Germanen]]
[[nl:Germanen]]
[[nn:Germanarar]]
[[no:Germanere]]
[[pl:Germanie]]
[[pms:Tribù germàniche]]
[[pt:Germanos]]
[[ro:Triburile germanice]]
[[ru:Германцы]]
[[sh:Germani]]
[[simple:Germanic peoples]]
[[sk:Germáni]]
[[sl:Germani]]
[[sr:Германи]]
[[sv:Germaner]]
[[th:กลุ่มชนเจอร์มานิค]]
[[tr:Cermenler]]
[[vi:Các dân tộc German]]
[[zh:日耳曼人]]
