Et '''Gunees Keuntje''' of "Cavia" is 'n kraogdier dee völ as huusdier veurkump. Anders as de name zeg, kump et Gunees Keuntjen neet uut [[Guinea]] maor uut Zuud-Amerika. Ok bunt et gin verkentjes. In eur thuusland wod ziej efokt as etten, maor in andere lannen wod ziej ebruuk as huusdier. Et bunt dan ok populäre en makketek te holden huusdieren. Gunese Keuntjes mot as etten altied iets van vitamine C hebben. Krek as [[mensen]] en de meiste [[apen]] könt ziej eigens gin vitamine C maoken uut eur bloodsuuker. [[Katten]] en [[honden]] könt dit wal.

==Soorten Gunese Keuntjes==
De bekentste soort is de huuscavia ("Cavia porcellus"), dee waorschienlek 3000 jaor trug deur de [[Inca's]] is efokt. Waorschienlek bunt "Cavia aperea", "Cavia fulgida" en "Cavia tschudii" de näöste verwanten van de Huuscavia. 

Et gelecht Cavia hef zes soorten: 
*[[Cavia aperea]] ([[Brazilliaanse Cavia]])
*[[Cavia fulgida]] ([[Amazonecavia]])
*[[Cavia intermedia]]
*[[Cavia magna]]
*[[Cavia porcellus]] ([[Huuscavia]])
*[[Cavia tschudii]] ([[Tschudicavia]])
