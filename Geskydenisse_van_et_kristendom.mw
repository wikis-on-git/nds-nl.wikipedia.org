De '''Karkgeschiedenisse''', of ok wel enuumd as '''Geschiedenisse van 't Kristendom''', hef as onderzuuksobjekt de geschiedenisse van de christlike karke vanof Pinksterdag in - wat an-enummen wördt - 't jaor 30 nao Kristus. 't Kristendom in de grootsten rilligieuze streuming ter wereld.

==De olde karkgeschiedenisse==
't Begunnen allemaole met de predeking van Jezus (Kristus).

===Eerste eeuwe - Apostelen en Apostolische vaders===
Naor de ten hemel opstijging van Jezus Kristus en de nederdaoling van de heilige geeste op de apostelen, ontstund, saomen met aandere volgelingen van Jezus, de eerste kristlike (kark)gemiente, de oergemiente te Jeruzalem, met an 't heufd Jakobus, een breur van Jezus volns de Protestaanten.

Zo as te lezen stiet in de Haandelingen van de Apostelen göngen de apostelen de 't Evangelie onder de jeuden verköndigen. Pas bi'j Saulus (die later Paulus nuumd zollen wörden) bint ze richting te 'heidenen' egaone. Hier verteld 't boek Haandelingen veur 't merendeel over, met name de zendingsreizen wölke Paulus oflegden.

Paulus hef ok zo zien brieven eschreven naor enkele gemientes, um dissen te ondersteunen in heur umgaank in 't geleuf. Enkelen van disse brieven bint in de Biebel terrechte kom, mar nie al de brieven die in de Biebel naor Paulus vernuumd bint bint ok warklik van Paulus ofkomstig.

Nao de dood van Paulus en Petrus te Rome, rond 60/ 65 nao Chr., en de dood van de mieste apostelen en hun naoste metwarkers en de meensen die nog getuuge waren van Jezus optreden, hadden de jonge gemientes vastigheid neudig en heb sommige luu de mondlinge en geschreven tradities op papier ezet. De vier bekendsten bint de 4 Evangelies die now nog in de Biebel te lezen bint.

Now begönt de tied van de Apostolische vaders, dit bint de luu die nao de apostelen kwamen en hun wark over-enummen hadden. Egelik wördt de name 'Apostolische Vaders' allene geven an enkele brieven die bewaord bint ebleven. Polycarpus en Ireanus zollen de Apostel Johannes nog ekent hebben.





{{Dialekt|sdz}}

[[Kategorie:Christendom]]

[[nl:geschiedenis van het christendom]]
[[ar:تاريخ المسيحية]]
[[ca:Història del cristianisme]]
[[cs:Dějiny církve]]
[[de:Kirchengeschichte]]
[[en:History of Christianity]]
[[eo:Historio de kristanismo]]
[[es:Historia del cristianismo]]
[[fi:Kristinuskon historia]]
[[fr:Histoire du christianisme]]
[[he:היסטוריה של הנצרות]]
[[hi:ईसाई धर्म का इतिहास]]
[[hu:A kereszténység története]]
[[ia:Historia del christianismo]]
[[id:Sejarah Kekristenan]]
[[it:Storia del Cristianesimo]]
[[ja:キリスト教の歴史]]
[[ko:기독교의 역사]]
[[mk:Историја на христијанството]]
[[mwl:Stória de l Crestianismo]]
[[pl:Historia chrześcijaństwa]]
[[pt:História do cristianismo]]
[[rm:Istorgia da la baselgia]]
[[ro:Istoria creștinismului]]
[[ru:История христианства]]
[[si:ක්‍රිස්තියානියේ ඉතිහාසය]]
[[simple:History of Christianity]]
[[sk:Dejiny cirkvi]]
[[sw:Historia ya Kanisa]]
[[uk:Історія християнства]]
[[vi:Lịch sử Kitô giáo]]
[[zh:基督教历史]]
