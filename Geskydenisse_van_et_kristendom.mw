De '''Geschiedenisse van 't Kristndom''' giet, zo as de name al zeg, over 't vergaank van 't [[kristendom]]. Wat, tradisjoneel, begunnen bi'j de uutstörting van de [[Heilige Geest]] - wat wöd herdacht met [[Pinkster]] - töt 'n met vandage.
De leste jaorn, deur de vunds van de [[Nag Hammadigeschriften]] en de [[Dode Zeerollen]] de veurige eewe, bint der slim wat wiezigings der deur-ekommn in de aait an-enömmn geschiedenisse van 't Kristndom. Deur dat ze met disse evunn boekn better kunt hemmn nao-gaon hoew as 't almaol in 't vergaank göngn, zölfs völle dingn bint bekend ewörn waorvan luu nie eweetn hebt dat 't gebeurd is.

==Jezus van Nazareth==
De karke, en aandere kristlike stromings, bint begunn bi'j [[Jezus]] van Nazareth, 'n jeudse keerl die, volngns de [[Biebel]], 3 jaor op pad gungn deur [[Palestina]] um leerlings te zuukn en te predikn over 't Koninkriek van God en over liefde veur oen naobers. Hi'j maaktn völle volgelings. Maa ok völle luu haadn 't op 'n geven mement 't aorig hoge zittn van zien praoties, veural bekend van 'n paar Farizeeën, die de Romeinse hoge heern zo wied hebt kunnen kriengn um 'm de dood in te jaangn an 't kruus. Maa, volngns de Biebel, is he nao 3 daangn wear op-estaone en is he 'n zettie later naor 'n hemel terugge-gaone um naost zien [[God|Va]], an 'n rechterhaand, te gaon zittn, töt dat he terugge kump um de bökkies van de skaopies te skeaidn. Hiernao, nao 50 daangn, kwaamn de Heilige Geest op zien volgelings, en bint eur op pad egaone umme zien leer te verspreaidn. 

==De vrogste kristen==
Daanks 't [[Evangelie van Tomas|Thomas Evangelie]] kunne wi'j noew zengn dat 'n eerstn begun van 't kristendom twee heufdstromings ehad hef:
* 'n Eerstn begun van 't, later stark uut-breaidn, [[Gnostiek]]. Den later zol wörn uut-ereuit, maa in de [[Middeleeuwen]] 'n zettie wear terugge zol kommn as de [[Katharen]]. En pas veur 'n groot deel oons bekend wörn met de vunds van de Nag Hammadiegeschriften in 'n oale ruïne op [[Egypte]].
* 't Paulinisme, ofwel 't Kristndom basseerd op de leer wat de apostel [[Paulus]], en later zolln uutbreaidn töt 't Katholicisme.

{{Dialekt|sdz}}
[[Kategorie:Christendom]]

[[nl:geschiedenis van het christendom]]
