De '''Geschiedenisse van 't Kristendom''', of ok nog wel es an-eduud as '''Karkgeschiedenisse''', giet, zo as de name al zeg, over 't verloppe van 't [[kristendom]]. Wat, tradisjoneel, begun met d' eerste [[Pinkster]] - töt 'n met vandage.

't Karklike kristendom is 't wieds geleufden godsdienst op de weerld, met zien 2,1 miljard geleuvigen.

== Opdeling ==
=== Opdeling in 3 tiedn ===
An de haand van de 'gwoone' geschiedenisse wöd de karkgeschiedenisse op 3 stukken verdeeld:
{| class="wikitable"
!Tiedn !! joartalln !! Begunnegie
|-
| De oale karkgeschiedenisse || 30 - 590
| [[Pinkster]]
|-
| De Middelewen || 590 - 1517 || [[Paus Gregorius I]] wödt paus
|-
| De ni-je karkgeschiedenisse || 1517 - vandage || [[Maarten Luther]] döt zien 95 stellings tegen de oflaat bekend wördden
|}
{{Horizontalen tiedbalk
|border=none
|link-to=-
|title=Indeling Kristendom
|collapsible=yes
|row1=note
|row1-1-text= Pinkster
|row1-1-arrow=
|row1-1-at=30
|row2={{#invoke:Horizontal Timeline | showOneRow | 
 |row1=timeline
 |from=0
 |to=2014
 |row1-texttop={{{texttop|0.5em}}}
 |row1-height={{{height|2.5em}}}
 |row1-bordertop=solid 0.1em black
 |row1-borderbottom=solid 0.1em black
 |row1-1-text=
 |row1-1-from=0
 |row1-1-to=30
 |row1-1-colour=#ffffff
 |row1-2-text=Olde karkgeschiedenisse
 |row1-2-from=30
 |row1-2-to=590
 |row1-2-colour=#ccccff
 |row1-3-text=De Middeleeuwen
 |row1-3-from=590
 |row1-3-to=1517
 |row1-3-colour=#ffcccc
 |row1-4-text=De ni'je karkegeschiedenisse
 |row1-4-from=1517
 |row1-4-to=2014
 |row1-4-colour=#cffccc
 }}
|row3=scale
|from=0
|inc=100
|to=2014
|axis-nudge=-1em
|caption=Indeling periodes Kristendom
}}

=== Klassieke opdeling ===
'n Aandere klassieke opdeling, van de haand van de Nederlaanse karkhistorikus [[Otto de Jong]], wödt gebruukt in zien haandboek ''Geschiedenis der kerk'':
# de vrogge karke (töt 312)
# de stoatskarke (312-1100)
# de machtskarke (1100-1500)
# de skeurnde karke (1500-1600)
# de bevoogde karke (1600-1775)
# de betwiefelde karke (1775-1914)
# de bestreedn karke (1914-heden)

== Jezus uut Nazareth ==
De karke, en aandere kristlike stromings, bint begunnen bi-j [[Jezus]] uut Nazareth, 'n jeudse keerl die, volgens n [[Biebel]], um 'n noabi-j 3 jaoar op pad gungen deur [[Palestina]] um leerlings te zuken eur te leren oaver zien bekiek van de Tora en de profeten (''t Oale Testement'). Hi-j maakn völle volgelings, die hum zagen as de beleufde Messias (Hebreews: Masji'ach) uut 't [[Oolde Testement|Oale Testement]] (Hebreews.: Tenach). Maar ok völle luu hadn 't op 'n geven moment 't orig hoge zitten van zien pröties; de Romeinn hebt hum toe an 't kruus op-ehangn. Mar, dit deud 'e, volgens 't [[Johannes Evangelie]], uut vri-je wille; töt vergiffenisse van de zunde van de meansen, hi-j leut 't dan ok allemoale zo uutspeuln at 'e 't an kruus angungen. En, volgens n Biebel, is 'e noa 3 dage weer op-estaone en is 'e 'n zettie later op n hemel an weeumme-goan um nöst zien [[God|Va]], an de rechterhaand, te goan zitten, töt dat 'e weerumme kump um de bökkies van de sköpies te skeiden. Hiernoa, noa 50 dagen, kwamen n Heiligen Geest op zien volgelings, woarvan de 12 discipels 't heufd waren,  en bint eur op pad egoane umme zien lere te verspreidn. Hier was de oergemeente geboorn; wat later töt de grootste weerldrilligie in de geschiedenisse zolln uutgruin.

== 't Vrogge kristendom ==
Veur 'n uut-ewiede artikel kiek ok: [[Vrogge Kristendom]]

== Eerste eewe ==
=== Vrogkristlike jeuden ===
't Eerste begön van 't kristendom was 't gien appat geleuf, mar iene van de meerdere stromings binnen 't [[Jeudendom]] uut die tied. Mar, disse stroming legden veural de noadruk op de Messiaanse tied en Jezus' levenswieze. 
't Was eertieds völle gaanks dat der binnen 't jeudendom orig wat proselieten (niet-jeudn van geboorte den jeudn wödn) waren, en der bi-j kwaam. Ok was dat zo gaanks bi-j de Vrogkristlike-jeuden, hier gungen zölfs de apostel Paulus de weerld in umme aandere jeuden, en anverwaante proselieten, met de Jezus-stroming bekend te maken en töt eur gemeenskap an te sluiten.
Umdat der völle Grieken en aandere luu, deur Paulus, binnen disse stroming kwaam, veraanderden 't Jeudse karakter van 't kristendom en gungen luu de jeudse gebruken en bekiek op de teksten aans doe.

=== Apostel Paulus ===
'n Blangrieke keerl veur de Karke is [[Paulus]] ewest. Doar 'e in 't begun 'n stark vervolger waren van de eerste kristen-jeuden. Maa, noa zien bekering wödn 'e juuste 'n stark veurvechter van 't Kristlik geleuf, en hef 'e buten Palestina völle heidenen bekeerd en 'n bulte gemeenten esticht. In n Biebel bint in 't [[Ni'je Testement]] 'n flink antal brieven te vinnen woarvan geleufd van wöd dat hi-j ze schreven hef. 

De lere die hi-j verspreidden, met zien brieven, en de geleufsopvattings wat karkvaar's der uut haald hebt nuumt ze Paulinisme; woar as alle karklike stromings uutendlik uut egruit bint.
Zo hadn 'e aandere ideen oaver de Tora, in verbaand met de geleuvigen uut aandere volker, as de aandere Apostels en [[Jakobus de Rechtvaardige|Jakobus]]. 't Is veural Paulus ewest worumme as 't kristendom zich ofdeud van 't jeudendom; Paulus hef 't gebod in-ewisselt veur geleuf, de Tora in-ewisselt veur Jezus.

=== Thomas Evangelie ===
't Thomas evangelie is 'n apokrief geschrift, die nie töt de offisjele bundel van n Biebel hef toe treden moogt. Maa, tegenworig wöd ezeg dat 't Thomas Evangelie 't eerste geskrift was woar at de woorden van Jezus wördden op vaste-zet, en den hef later - zo lek 't -, nöst [[Bron Q]], edient as oerbronne veur de latere geschriften. Völle uutspraken bint drekt en indrekt terugge te vinnen in de Ni-j Testementiese buke, maa ok Gnostiese buke. 'n Aandere these zeg weer dat Thomas juuste vanuut de Biebelse evangelien, en aandere bronnen, is op-eskreven; in plase van aansumme.

kiek ok: [[Evangelie van Tomas]]

== Tweede eewe ==
=== Apostels en Apostoliese Va's ===
Jeruzalem was 't centrum van 't kristendom, met Jakobus an 't heufd van de gemeente töt 61. 't Duurn nie lange of de Apostels hadn wiedverspreid gemeenten esticht.

De [[verwoesting van Jeruzalem]] deur de Romeinen in 't joar 70 hef as 'n slim blangrieke gebörtenisse spölt veur 't kristendom. Noe wördden Rome 't centrum in plase van Jeruzalem. Noe waren ok de meeste Apostels uut de tied kommen en mossen de geleuvigen vastigheid hebben; noe wördden de mond'linge oaverleverings op pepiere zet. Viere van slim völle geschriftn bint 't canon van n Biebel op-enömmen. 

Nóá de Apostels en aandere oogetuugn kwamen de tied veur eure opvolgers. 'n Antal oaver-eleverde geschriftn uut die tied bint vernuumd noar de Apostoliese Va's. De tied van de Apostoliese va's giet van 90 töt 'n met 160 noa Kristus.

Ok in disse tied komt de kristenen vervolgd te wörden. Maa ok wördden d' eerste geleufsbeliedenisse op-esteld, 't canon wördden vaste-zet en begunnen zich de [[Apostoliese succesie]] te ontwikkeln.

Kiek ok: [[Apostoliese Vaars]]

=== Gnostiek ===
Gnostiesisme was 'n stroming den in disse eewe 'n bluitied had. Hier deun de gnostiekn de kristlike lere saam met mystiek en was doardeur slim dualisties en on-materialisties van eerd. Bi-j Nag Hammadi bint der de meesten Gnostiese buke evunnen, woardeure wi-j noe weet dat 'n wiede stroming was, en wied-verspreid. 't Hef zien oorspröng al orig vrog: Iene van de eerste was 't Thomas Evangelie, wökkn ok al orig gnosties van eerd is.
Um en noabi-j 130 töt 'n met 160 noa Kristus hef 't Gnostiek, tiedns Valentinus' leven, zien heugtepunt ehad, en gungen de kop of rond de tied dat 't Orthodoxe Kristendom 'n stoatsgodsdienst wördden van 't Romeinse Riek (312 n.Chr.).

Kiek ok: [[Gnostiek]]

== Derde eewe ==
=== Tertullianus en Origenes ===


{{commonscat|History of Christianity}}
{{Dialekt|sdz|[[Vechte|'t Vechtdal]]|ANS}}

[[Kategorie:Christendom]]
[[Kategorie:Geschiedenis]]
