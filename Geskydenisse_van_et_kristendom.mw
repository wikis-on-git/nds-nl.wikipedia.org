De '''Karkgeschiedenisse''', of ok wel enuumd as '''Geschiedenisse van 't Kristndom''', hef as onderzuuksobjekt de geschiedenisse van de christlike karke vanof Pinksterdag in - wat an-enummn wördt - 't jaor 30 nao Kristus. 't Kristndom in de grootstn rilligieuze streuming ter wereld.

==De oale karkgeschiedenisse==
't Begunnen allemaole met de predeking van Jezus (Kristus).

===Eerste eeuwe - Aposteln en Apostoliese Vaders===
Naor de ten hemel opstijging van Jezus Kristus en 't neer daoln van de Heilige Geest op de aposteln, ontstund, saamn met aandere volgelingn van Jezus, de eerste kristlike (kark)gemiente, de oergemiente te Jeruzalem, met an 't heufd Jakobus, 'n natuurlike breur van Jezus.

Zo as te leesn stiet in de Haandelingn van de Aposteln göngn de aposteln de 't Evangelie onder de jeudn verköndign. Pas bi'j Saulus (die later Paulus nuumd zolln wördn) bint ze richting te 'heidenen' egaone. Hier verteld 't boek Haandelingn veur 't meerndeel oover, met name de zendingsreisn wölke Paulus oflegdn.

Paulus hef ok 'n antal brievn eschreevn naor enkele gemientes die hi'j esticht haddn, um dissn te ondersteunen in heur umgaank in 't ni'je geleuf. Enkeln van disse brievn bint in de Biebel terrechte kom en enkeln bint kwiet ewördn (zo as beveurbeeld de 'Traonenbrief'), mar nie alle brievn die in de Biebel naor Paulus vernuumd bint bint ok warklik van Paulus ofkomstig.

Nao de dood van Paulus en Petrus te Rome, rond 60/ 65 nao Chr., en de dood van de mieste aposteln en hun naoste metwarkers en de aandere meensn die ok ooggetuuge waarn van Jezus' optreedn, haddn de jonge gemientes vastigheid neudig en hebt sommige luu de mondlinge en geschreevn tradities op pepier ezet. De vier bekendstn bint de 4 Evangelies die now nog in de Biebel te leesn bint. Mar ok bint d'r nog tientalln, hondertalln, aandere evangelies, brieven en aandere warkn eschreevn deur zölke meensn, völle van disse geschriftn bint weer gebruukt deur de [[Gnostiek|Gnostici]], Ebionieten en aandere vrog-christlike streumings (die later deur de katholiekn karke zolln wördn verketterd en uut-evaagd). Hiervan bint weer in disse tied de Nag Hammadi geschriftn, evunnen in 1948 te Egypte, 't bekendst (kiek ok [[Evangelia van Tomas]]. Mar ok völle van disse geschriftn bint weer in latere tiedn eschreevn. 

Uut de eerste eeuwe kwaamn, naos 't Ni'je Testement, ok enkle aandere blangrieke schriftlike bronnen beschikbaar. Van Clemens werd 'n tweetal brievn bekend. Ok 't onderwies van de Twaalf Aposteln, de Didache, was 'n blangriek schriftlike bronne vanuut de eerste eeuwe van 't kristndom.

===Tweede eeuwe - Polycarpus en Irenaeus===
De Apostoliese Vaders boowt in de tweede eeuwe verder op 't wark van de aposteln. De anduding 'Apostoliese Vaders' kump bedrieglik veur, want in krekte zin wördt egglik met disse anduding verweesn naor enkle, deur de eeuwn bewaord ebleevn, verhaandelingn, brievn, fragmentn, apologieën (verweerschriftn) etc.. Disse geschriftn bint eschreevn nao de tied van de Aposteln, en de schrievers van disse documentn haddn veelal de aposteln zölf nog ekend. Beveurbeeld [[Polycarpus van Smyrna]] zol as geleuvige deur de apostel Johannes onderricht in 't geleuf hemmn ekreeng en werd rond 't jaor 100 deur 'm an-esteld as bisschop van Smyrna (althans volns Tertullianus; volns Ireneüs van Lyon werd e deur de aposteln -meervoold dus- an-esteld). 

De ''Apostoliese Vaders'' volgt nao de schrievers van 't [[Ni'je Testement]]. Hun geschriftn bint van 't grootstn belang veur oons kennis van de allervrogstn periode van de kristlike karke. De documentn bint alln ontstaone in de periode 90-160 nao chr. De Apostoliese Vaders biedt inzich in de ontvangst van de biebelse bosschop en de opboow van de vrogge kristngemientn. 




{{Dialekt|sdz}}

[[Kategorie:Christendom]]

[[nl:geschiedenis van het christendom]]
[[ar:تاريخ المسيحية]]
[[ca:Història del cristianisme]]
[[cs:Dějiny církve]]
[[de:Kirchengeschichte]]
[[en:History of Christianity]]
[[eo:Historio de kristanismo]]
[[es:Historia del cristianismo]]
[[fi:Kristinuskon historia]]
[[fr:Histoire du christianisme]]
[[he:היסטוריה של הנצרות]]
[[hi:ईसाई धर्म का इतिहास]]
[[hu:A kereszténység története]]
[[ia:Historia del christianismo]]
[[id:Sejarah Kekristenan]]
[[it:Storia del Cristianesimo]]
[[ja:キリスト教の歴史]]
[[ko:기독교의 역사]]
[[mk:Историја на христијанството]]
[[mwl:Stória de l Crestianismo]]
[[pl:Historia chrześcijaństwa]]
[[pt:História do cristianismo]]
[[rm:Istorgia da la baselgia]]
[[ro:Istoria creștinismului]]
[[ru:История христианства]]
[[si:ක්‍රිස්තියානියේ ඉතිහාසය]]
[[simple:History of Christianity]]
[[sk:Dejiny cirkvi]]
[[sw:Historia ya Kanisa]]
[[uk:Історія християнства]]
[[vi:Lịch sử Kitô giáo]]
[[zh:基督教历史]]
