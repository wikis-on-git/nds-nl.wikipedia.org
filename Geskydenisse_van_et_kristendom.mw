De '''Karkgeschiedenisse''', of ok wel nuumd as '''Geschiedenisse van 't Kristndom''', hef as onderzuuksobjekt de geschiedenisse van de christlike karke vanof Pinksterdag in - wat an-enummn wördt - 't jaor 30 nao Kristus. 't Kristndom in de grootstn rilligieuze streuming ter wereld.

==De oale karkgeschiedenisse==
't Begunnen allemaole met de predeking van Jezus (Kristus).

===Eerste eeuwe - Aposteln en Apostoliese vaders===
Naor de ten hemel opstijging van Jezus Kristus en 't neer daoln van de heilige geeste op de aposteln, ontstund, saomn met aandere volgelingn van Jezus, de eerste kristlike (kark)gemiente, de oergemiente te Jeruzalem, met an 't heufd Jakobus, een breur natuurlikn van Jezus.

Zo as te leesn stiet in de Haandelingn van de Aposteln göngn de aposteln de 't Evangelie onder de jeudn verköndign. Pas bi'j Saulus (die later Paulus nuumd zolln wördn) bint ze richting te 'heidenen' egaone. Hier verteld 't boek Haandelingn veur 't meerndeel oover, met name de zendingsreisn wölke Paulus oflegdn.

Paulus hef ok 'n antal brievn eschreevn naor enkele gemientes, um dissn te ondersteunen in heur umgaank in 't ni'je geleuf. Enkeln van disse brievn bint in de Biebel terrechte kom, mar nie al de brievn die in de Biebel naor Paulus vernuumd bint bint ok warklik van Paulus ofkomstig.

Nao de dood van Paulus en Petrus te Rome, rond 60/ 65 nao Chr., en de dood van de mieste aposteln en hun naoste metwarkers en de meensn die ok getuuge waarn van Jezus' optreedn, haddn de jonge gemientes vastigheid neudig en hebt sommige luu de mondlinge en eschreevn tradities op pepier ezet. De vier bekendstn bint de 4 Evangelies die now nog in de Biebel te leesn bint. Mar ok bint d'r nog tientalln, hondertalln, aandere evangelies, brieven en aander wark eschreevn deur zölke meensn, völle van disse geschriftn bint weer gebruukt deur de [[Gnostiek|Gnostici]], Ebionieten en aandere vrog-christlike streumings (die later deur de katholiekn karke zolln wördn verketterd en uut-evaagd). Hiervan bint weer in disse tied de Nag Hammadi geschriftn, evunnen in 1948 te Egypte, 't bekendst. 

Now begönt de tied van de Apostoliese vaders. De anduding 'Apostoliese vaders' kump bedrieglik veur, want eiglik wördt met disse anduding verweesn naor enkle, deur de eeuwn bewaord ebleevn, geschriftn, brieven en 'n didace. Disse geschriftn bint dan wel weer eschreevn naor de tied van de Aposteln, en enkele van de schrievers hebt de Apostoln dan ok warklik ekend. [[Polycarpus van Smyrna]] had as kristn geleufsonderricht van Johannes de apostel ekreeng hemmn en werd rond 't jaor 100 deur 'm an-esteld as bisschop van Smyrna (althans volns Tertullianus; volns Ireneüs van Lyon werd e deur de aposteln -meervoold dus- an-esteld). De Apostoliese vaders kö-j zie as de 'opvolgers' of de 'deurzetters' van 't wark van de aposteln.






{{Dialekt|sdz}}

[[Kategorie:Christendom]]

[[nl:geschiedenis van het christendom]]
[[ar:تاريخ المسيحية]]
[[ca:Història del cristianisme]]
[[cs:Dějiny církve]]
[[de:Kirchengeschichte]]
[[en:History of Christianity]]
[[eo:Historio de kristanismo]]
[[es:Historia del cristianismo]]
[[fi:Kristinuskon historia]]
[[fr:Histoire du christianisme]]
[[he:היסטוריה של הנצרות]]
[[hi:ईसाई धर्म का इतिहास]]
[[hu:A kereszténység története]]
[[ia:Historia del christianismo]]
[[id:Sejarah Kekristenan]]
[[it:Storia del Cristianesimo]]
[[ja:キリスト教の歴史]]
[[ko:기독교의 역사]]
[[mk:Историја на христијанството]]
[[mwl:Stória de l Crestianismo]]
[[pl:Historia chrześcijaństwa]]
[[pt:História do cristianismo]]
[[rm:Istorgia da la baselgia]]
[[ro:Istoria creștinismului]]
[[ru:История христианства]]
[[si:ක්‍රිස්තියානියේ ඉතිහාසය]]
[[simple:History of Christianity]]
[[sk:Dejiny cirkvi]]
[[sw:Historia ya Kanisa]]
[[uk:Історія християнства]]
[[vi:Lịch sử Kitô giáo]]
[[zh:基督教历史]]
