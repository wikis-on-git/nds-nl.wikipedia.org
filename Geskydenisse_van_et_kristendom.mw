De '''Geskydenisse van et kristendom''', ov ok nog wal es an-edüüd as '''Karkgeskydenisse''', gyt düs oaver de geskydenisse van et [[kristendom]]. Wat tradisyoneel begünt med de eerste [[Pinkster]] - töt en med vandage.

Et karkelike kristendom is et wyds gelöövden godsdynst op de weerld, med syn 2,1 miljard gelövigen.

== Opdeling ==
=== Opdeling in 3 tyden ===
An de hand van de 'gewone' gesskydenisse wörd de karkgeskydenisse op 3 stükken op-edeeld:
{| class="wikitable"
!Tyden !! jårtallen !! Begünnegy
|-
| De oalde karkgeskydenisse || 30 - 590
| [[Pinkster]]
|-
| De Middelewen || 590 - 1517 || [[Paus Gregorius I]] wördt paus
|-
| De nye karkgeskydenisse || 1517 - vandage || [[Maarten Luther]] döt syn 95 stellings tegen de ovlaat bekend wörden
|}
{{Horizontalen tiedbalk
|border=none
|link-to=-
|title=Indeling Kristendom
|collapsible=yes
|row1=note
|row1-1-text= Pinkster
|row1-1-arrow=
|row1-1-at=30
|row2={{#invoke:Horizontal Timeline | showOneRow | 
 |row1=timeline
 |from=0
 |to=2014
 |row1-texttop={{{texttop|0.5em}}}
 |row1-height={{{height|2.5em}}}
 |row1-bordertop=solid 0.1em black
 |row1-borderbottom=solid 0.1em black
 |row1-1-text=
 |row1-1-from=0
 |row1-1-to=30
 |row1-1-colour=#ffffff
 |row1-2-text=Olde karkgeschiedenisse
 |row1-2-from=30
 |row1-2-to=590
 |row1-2-colour=#ccccff
 |row1-3-text=De Middeleeuwen
 |row1-3-from=590
 |row1-3-to=1517
 |row1-3-colour=#ffcccc
 |row1-4-text=De nye karkegeskydenisse
 |row1-4-from=1517
 |row1-4-to=2014
 |row1-4-colour=#cffccc
 }}
|row3=scale
|from=0
|inc=100
|to=2014
|axis-nudge=-1em
|caption=Indeling periodes Kristendom
}}

=== Klassieke opdeling ===
Een andere klassyke opdeling, van de hand van de Nederlandse karkhistoriküs [[Otto de Jong]], wördt gebrüükt in syn handbuuk ''Geschiedenis der kerk'':
# de vrogge karke (töt 312)
# de ståtskarke (312-1100)
# de machtskarke (1100-1500)
# de skörende karke (1500-1600)
# de bevoogde karke (1600-1775)
# de betwyvelde karke (1775-1914)
# de bestreaden karke (1914-heden)

== Jesüs üüt Nazareth ==
De karke, en andere kristelike stromings, bint begünt by [[Jezus|Jesüs]] üüt Nazareth. Een jöödsen keerl dy, volgens den [[Biebel|Bybel]], ümme en nåby 3 jår op pad güngen döör [[Palestina]] ümme leerlings te süken en eer te leren over syn bekyks van de Tora en de profeten ('et Olde Testement'). Hy maken völle volgelings, dy hüm sagen as de belöövde Messyas üüt et [[Oolde Testement|Olde Testement]] (Hebreews.: Tenach). Mar ok völle lüde hadden et op een geven moment et årdig hoge sitten van syn pröätys; disse lüde güngen Jesüs betty opstangen. En üütendelik hebt de Romeynen hüm tu an et krüüs ehangn. Mar, dit dööd he, volgens et [[Johannes Evangelie]], üüt vrye wille; töt vergeavenisse van de sünde van de mensen, hy lööt et dan ok allemåle so üütspölen sodat he ok an et krüüs angüngen. En, volgens den Bybel, is he nå 3 dagen wear op-estån en is he een setty later op den hemel an wearümme-gån ümme nöäst syn [[God|Vader]], an de rechterhand, te gån sitten, töt at he wearümme kümp ümme de bökkys van de sköäpys te skeyden, ovwal et Oordeel te sprekken over et leven van de mensen. Hyrnå, nå 50 dagen, kwamp de Heyligen Geest op syn volgelings, wårvan de 12 discipels et höövd waren.  Dernå bint eer op pad egåne ümme Jesüs lere en bosskop te verspreyden. Hyr was de uurgemeente geboren; wat later töt de grootste weerldgodsdynst in de geskydenisse sollen üütgröyen.

== Et vrogge kristendom ==
Vöör een üüt-ewyde artikel kykt ok: [[Vrogge Kristendom]]

== Eerste eewe ==
=== Vrogkristlike jeuden ===
't Eerste begön van 't kristendom was 't gien appat geleuf, mar iene van de meerdere stromings binnen 't [[Jeudendom]] uut die tied. Mar, disse stroming legden veural de noadruk op de Messiaanse tied en Jezus' levenswieze. 
't Was eertieds völle gaanks dat der binnen 't jeudendom orig wat proselieten (niet-jeudn van geboorte den jeudn wödn) waren, en der bi-j kwaam. Ok was dat zo gaanks bi-j de Vrogkristlike-jeuden, hier gungen zölfs de apostel Paulus de weerld in umme aandere jeuden, en anverwaante proselieten, met de Jezus-stroming bekend te maken en töt eer gemeenskap an te sluiten.
Umdat der völle Grieken en aandere luu, deur Paulus, binnen disse stroming kwaam, veraanderden 't Jeudse karakter van 't kristendom en gungen luu de jeudse gebruken en bekiek op de teksten aans doe.

=== Apostel Paulus ===
'n Blangrieke keerl veur de Karke is [[Paulus]] ewest. Doar 'e in 't begun 'n stark vervolger waren van de eerste kristen-jeuden. Maa, noa zien bekering wödn 'e juuste 'n stark veurvechter van 't Kristlik geleuf, en hef 'e buten Palestina völle heidenen bekeerd en 'n bulte gemeenten esticht. In n Biebel bint in 't [[Ni'je Testement]] 'n flink antal brieven te vinnen woarvan geleufd van wöd dat hi-j ze schreven hef. 

De lere die hi-j verspreidden, met zien brieven, en de geleufsopvattings wat karkvaar's der uut haald hebt nuumt ze Paulinisme; woar as alle karklike stromings uutendlik uut egruit bint.
Zo hadn 'e aandere ideen oaver de Tora, in verbaand met de geleuvigen uut aandere volker, as de aandere Apostels en [[Jakobus de Rechtvaardige|Jakobus]]. 't Is veural Paulus ewest worumme as 't kristendom zich ofdeud van 't jeudendom; Paulus hef 't gebod in-ewisselt veur geleuf, de Tora in-ewisselt veur Jezus.

=== Thomas Evangelie ===
't Thomas evangelie is 'n apokrief geschrift, die nie töt de offisjele bundel van n Biebel hef toe treden moogt. Maa, tegenworig wöd ezeg dat 't Thomas Evangelie 't eerste geskrift was woar at de woorden van Jezus wördden op vaste-zet, en den hef later - zo lek 't -, nöst [[Bron Q]], edient as oerbronne veur de latere geschriften. Völle uutspraken bint drekt en indrekt terugge te vinnen in de Ni-j Testementiese buke, maa ok Gnostiese buke. 'n Aandere these zeg weer dat Thomas juuste vanuut de Biebelse evangelien, en aandere bronnen, is op-eskreven; in plase van aansumme.

kiek ok: [[Evangelie van Tomas]]

== Tweede eewe ==
=== Apostels en Apostoliese Va's ===
Jeruzalem was 't centrum van 't kristendom, met Jakobus an 't heufd van de gemeente töt 61. 't Duurn nie lange of de Apostels hadn wiedverspreid gemeenten esticht.

De [[verwoesting van Jeruzalem]] deur de Romeinen in 't joar 70 hef as 'n slim blangrieke gebörtenisse spölt veur 't kristendom. Noe wördden Rome 't centrum in plase van Jeruzalem. Noe waren ok de meeste Apostels uut de tied kommen en mossen de geleuvigen vastigheid hebben; noe wördden de mond'linge oaverleverings op pepiere zet. Viere van slim völle geschriftn bint 't canon van n Biebel op-enömmen. 

Nóá de Apostels en aandere oogetuugn kwamen de tied veur eere opvolgers. 'n Antal oaver-eleverde geschriftn uut die tied bint vernuumd noar de Apostoliese Va's. De tied van de Apostoliese va's giet van 90 töt 'n met 160 noa Kristus.

Ok in disse tied komt de kristenen vervolgd te wörden. Maa ok wördden d' eerste geleufsbeliedenisse op-esteld, 't canon wördden vaste-zet en begunnen zich de [[Apostoliese succesie]] te ontwikkeln.

Kiek ok: [[Apostoliese Vaars]]

=== Gnostiek ===
Gnostiesisme was 'n stroming den in disse eewe 'n bluitied had. Hier deun de gnostiekn de kristlike lere saam met mystiek en was doardeur slim dualisties en on-materialisties van eerd. Bi-j Nag Hammadi bint der de meesten Gnostiese buke evunnen, woardeure wi-j noe weet dat 'n wiede stroming was, en wied-verspreid. 't Hef zien oorspröng al orig vrog: Iene van de eerste was 't Thomas Evangelie, wökkn ok al orig gnosties van eerd is.
Um en noabi-j 130 töt 'n met 160 noa Kristus hef 't Gnostiek, tiedns Valentinus' leven, zien heugtepunt ehad, en gungen de kop of rond de tied dat 't Orthodoxe Kristendom 'n stoatsgodsdienst wördden van 't Romeinse Riek (312 n.Chr.).

Kiek ok: [[Gnostiek]]

== Derde eewe ==
=== Tertullianus en Origenes ===


{{commonscat|History of Christianity}}
{{Dialekt|sdz|[[Vechte|'t Vechtdal]]|ANS}}

[[Kategorie:Christendom]]
[[Kategorie:Geschiedenis]]
