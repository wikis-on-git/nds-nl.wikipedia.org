De '''Kaarkegeschiedenisse''', of ok wel nuumd as '''Geschiedenisse van 't Kristendom''', hef as onderzuuksobjekt de geschiedenisse van de christliken kaarke vanof Pinksterdag in - wat an-enummen wördt - 't jaor 30 nao Kristus. 't Kristendom in de grootsten rilligieuze streuming ter wereld.

==='t Aalereerste begun: Jezus Kristus===
't Aalereerste begun van de geschiedenisse van de vrog-kristliken kaarke is 't optreden van Jezus Kristus (zonder hum zol d'r tenslotten gien 'kristlike' gemiente ween).
Rond 't begun van oons jaortelling werd Jezus geboren te Bethlehem. Op groond van de gegevens uut de evangeles mient men dat dit umstreeks 4 v. Chr. mut hemmen ewes ween. Over zien jonge jaoren is oons nie völle meer bekend as 't verhaal over de twaalfjaorige Jezus in de tempel (kiek Lukas 2:39-52) Hi'j greuiden op op Nazareth in de noordlike legen streek Galilea.
Zo rond zien dartigste jaor begunt e an zien publieken optree as rondtrekkend prediker, genezer en wonderdoener. Dit optree lek te begunnen nao de doop van Jezus in de Jordaan deur zien neef Johannes, bi-j-enaamd De Doper (kiek Mattheus 3:13-17; Markus 1:9-11; Lukas 3:21-22). Met name de streek Galilea was 't gebied waor Jezus warkten, mar hi'j kwamen ok wel, veural tiedens de grote feesten, in Jeruzalem.
Jezus verköndigden onder aander 't spoedige anbrekken van 'T Koninkriek van God'. In de zo-naamde Bargrede (kiek Mattheus 5:1-7:29) gef Jezus 'n soort groondwet van dit Koninkriek. Zien bosschop vertelden hi'j vake in de vörme van geliekenissen, an de daaglikse praktijk ontliende verhalen met 'n diepere betekenisse.
Uut met name, mar niets uutsluutend, 't evangelie volns Johannes blek dat hi'j God zien va nuumden en dat e 'n intiemen relatie met zien va onderheuld. Jezus verzette zich in 't bezonder teeng de verstarde rilligieuze praktijken en toonden bezondere andach veur de outcast van de toenmaolige maasschappi'je.

===De eerste eeuwe: Apostelen en Apostolische vaderen===
't Kristendom hef zien eerste wortels ehad in de predeking van Jezus Kristus en de "nederdaoling van de Heilige Geest" uut de hemel in Jeruzelem. De verköndiging van 't Evangelie deur de apostelen waar 't begön van de Kristlike Kaarke. De volgelingen (discipelen) van de verrezen Jezus vörmden de eerste kaarkgemienschap. Anvaanklik beschoowd buutenstaonders de eerste kristenen as 'n ni'j jeudse sekte mar al snel begunnen disse zich te onderscheiden van 't traditionelen Jeudendom. Volns 't boek Haandelingen (10:10) kreeg Petrus 'n visioen waorin God hum te weten gaf dat niemand onrein is, zo as 't traditionelen Jeudendom leerden. De eerste gemiente bleef wel de Tora van Mozes hoolden. Veul teengworige Messiasbeliedende Jeuden geleuft dat dit nog stieds heurt, ok veur geleuvigen uut de volkeren. Later kwaamp de kwestie van de besniedenisse an böd: ok disse huufden niet-jeuden niet meer te ondergaon. De zendingsreizen van de apostel Paulus, veural in 't Hellenistische deel van 't Romeinse Riek, dreung 't kristendom töt buuten de greenze van 't toenmaolig Israël. Paulus en zien metwarkers (Timothéus, Titus en Lukas) brachten de Bosschop van "de verrezen Heer" in alle grote steden van het Romeinse Riek. Dit gebeurden onder meer in Antiochië, Efeze, Korinthe, Rome en Alexandrië. Vanuut de steden verspreidde de leer en de kristlike gemiente zich naor 't plattelaand.

In disse tied werden Paulus en Petrus in Rome ter dood ebrach. Töt op de dag van vandage is Rome de stad waor Paulus en Petrus begraven ligt en daormet veur de Rooms-katholieken Kaarke 't centrum en symbool van de kaarklike ienheid, hoewel de mieste kristenen an 't begun van de ienentwintigste eeuwe niet meer in Europa wonen.

't Kristendom greuiden umdat de kristenen 'n bosschop van verlössing brachten die de maaschaplike onderlaoge (slaoven, armen, ongewenste kinder(s), prostituees, enz.) ansprak. Ok was de kristlike kaarke bi'j uutnemmendheid 'n instelling die zich metterdaod bekommerde um de minderbedeelden. Mede daordeur greuiden de kristlike kaarke.

In Antiochië, 't huudige Antakya (Turkije) an de Orontes werden de volgelingen, de discipelen van Jezus veur 't eerst kristenen enuumd. Dit is te lezen in Haandelingen 11 vers 26.

Van strategies belang veur de verspreiding van 't evangelie in de wereld was de verwoesting van Jeruzelem in 't jaor 70. Deur 't wegvallen van Jeruzelem as rilligieus centrum werden aandere steden in de wereld van die tied belangriek as centrum veur de snel greuiende kaarkgemienschap. Rome, waor Petrus en Paulus begraven laang göng uutendlik domineren en greuiden uut töt de centraole stad van 't kristendom. De bisschop van Rome kreeg al spoedig 'n bezondere staotus en zien zetel greuiden uutendlik uut töt 't pontificaat zo as dat heden ten dage nog bekend is in de rooms-katholieken Kaarke.

Uut de eersten eeuwe kwaamp, naos 't Ni'je Testement, ok enkele aandere belangrieke schriftlike bronnen beschikbaar. Van Clemens werd 'n tweetal brieven bekend. Ok 't onderwies van de Twaalf Apostelen, de Didache, was 'n belangrieke schriftlike bronne vanuut de eersten eeuwe van 't kristendom.


{{Dialekt|sdz}}

[[Kategorie:Christendom]]

[[nl:geschiedenis van het christendom]]
[[ar:تاريخ المسيحية]]
[[ca:Història del cristianisme]]
[[cs:Dějiny církve]]
[[de:Kirchengeschichte]]
[[en:History of Christianity]]
[[eo:Historio de kristanismo]]
[[es:Historia del cristianismo]]
[[fi:Kristinuskon historia]]
[[fr:Histoire du christianisme]]
[[he:היסטוריה של הנצרות]]
[[hi:ईसाई धर्म का इतिहास]]
[[hu:A kereszténység története]]
[[ia:Historia del christianismo]]
[[id:Sejarah Kekristenan]]
[[it:Storia del Cristianesimo]]
[[ja:キリスト教の歴史]]
[[ko:기독교의 역사]]
[[mk:Историја на христијанството]]
[[mwl:Stória de l Crestianismo]]
[[pl:Historia chrześcijaństwa]]
[[pt:História do cristianismo]]
[[rm:Istorgia da la baselgia]]
[[ro:Istoria creștinismului]]
[[ru:История христианства]]
[[si:ක්‍රිස්තියානියේ ඉතිහාසය]]
[[simple:History of Christianity]]
[[sk:Dejiny cirkvi]]
[[sw:Historia ya Kanisa]]
[[uk:Історія християнства]]
[[vi:Lịch sử Kitô giáo]]
[[zh:基督教历史]]
