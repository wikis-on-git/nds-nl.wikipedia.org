'''Duo Karst''' was een in 1981 op-ericht zangduo uut de [[Nederlaand|Nederlaanse]] [[pervincie]] [[Drenthe]], det bestund uut Jannie Karst-Dubbelboer ([[Emmen]], [[1941]] - Emmen, [[2018]]) en heur zeun René Karst ([['t Ogeveine]], [[1966]]). Zi'j schreef teksten en zung; hi'j speulde gitaar en piano en componeerde de meziek. Ze zungen in de [[Zuud-Drèents]]e [[streektaal]] en in 't [[Nederlaans]].

In 1983 begunde 't duo mit de Drentse Aovend, daoras veule Drèentse artiesten an mitwarkten. Ok in de maande mit een bulte artiesten deuden ze vanof 1990 op 't Ogeveine 't evenement Kerst met Karst, mit liedties, vertellegies en gedichten. Bi'j de 75ste verjaordag van de Drèentse dichter [[Roel Reijntjes]] in 1998 hef 't duo gedichten van hum op meziek ezet en op cd uutebracht onder de titel ''De dichter en de oel''.

Jannie Karst kwaamp op 23 febrewaori 2018 nao een kört ziekbed op 76-jaorige leeftied uut de tied. 

De femilie Karst hef heur eigen opnaomestudio, Dukarec Music Productions.

==Discografie==

Cd's:

*'' 't Vuult zo warm as ik Drents heur'' (2001)
*''Vlinder van 20 lentes'' (2001)
*''De dichter en de oel'' (1998)
*''Liever een mus in de haand'' (1996)
*''Kerst met Karst'' (1994)
*''Kerst met Karst, deel 2'' (1994)
*''Oude schoolliedjes'' (cd-riege van 15 dielen, 1993-2005)
*''Moedertaal'' (1990)
*''Geef mij de muziek'' (1991)
*''Tussen dreumen en zeker weten'' (1983)

Cd's mit aandern:

*''Van hoes oet'' (2000)
*''Pronkjewailtjes in zulvern raand'' (1992)
*''Luster naor de radio'' (1991)

Lp:

*''Tussen dreumen en zeker weten'' (1983)

Lp's mit aandern:

*''Honderdvijftig kilometer dialect'' (1988)
*''De mooiste liedjes in het Drents'' (1980)
*''Regio artiestenshow'' (1980)

DVD mit aandern:

*''Duo Karst Live'' (2005)

==Bronnen==
*[http://www.streektaalzang.nl/strk/dren/drenkarn.htm Streektaalzang in Nederland]
*[https://www.rtvdrenthe.nl/nieuws/131603/Zangeres-Jannie-Karst-overleden RTV Drenthe aover 't verscheiden van Jannie Karst]

==Uutgaonde verwiezing==
*[http://www.dukarec.nl/ Dukarec Music Productions, de studio van de femilie Karst]

[[Kategorie:Drèents_artikel]]
[[Kategorie:Muzikaant uut Drenthe]]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}
