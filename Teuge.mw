'''Teuge''' is n [[darp]] in de [[Nederlaand|Nederlandse]] provinsie [[Gelderlaand|Gelderland]]. t Darp ligt tussen [[Apeldoorne (stad)|Apeldoorne]] en [[Twelle]] in en maakt deel uut van de gemeente [[Voorst (gemeente)|Voorst]]; der woont ongeveer 800 mensen. Teuge ligt an de [[N344]]. Naost landbouw en veeholderieje bint rekreasie en toerisme van groot belang.

Teuge is veural bekend vanwaegen t ''internasionale vliegveld Teuge''. Hier he'j onder andere t Nasionaal Parasentrum Teuge en Vliegklub Teuge.

t Darp ligt in de [[Iesselvallei]], op de [[Veluwe]] en an de rand van [[Sallaand|Salland]]. Dit is n gebied mit n landelik karakter. Jaorliks kommen duzenden mensen t per fietse verkennen. Ok t vliegveld trekt vÃ¶lle daggiesmensen. Teuge ligt niet verre van de staeden [[Apeldoorne (stad)|Apeldoorne]], [[Daeventer]] en [[Zutfent]].

==Stasion==
Teuge had vrogger n eigen treinstasion, stasion Teuge. t Wier in 1887 in gebruuk enaomen en is in 1935 eslaoten. t Spoorwachtershusien steet der nog en is enkele jaoren eleden weer helemaole op-eknapt. t Olde stasionsgebouw mit perron "Het hoge vonder" is in 1950 of-ebraoken.

==Belangrieke gebeurtenissen==
Op 2 augustus 1945 zetten prinses [[Juliana van Nederlaand|Juliana]] en heur deerns [[Beatrix van Nederlaand|Beatrix]], [[Irene van Lippe-Biesterfeld|Irene]] en [[Margriet van Nederlaand|Margriet]] op vliegveld Teuge veur t eerst nao de [[Tweede Weerldoorlog]] voet op Nederlandse baodem. Ze wieren of-ehaald deur [[Bernhard van Lippe-Biesterfeld|prins Bernhard]].<ref>[http://koningshuis.nos.nl/video/bekijk/id/tcm:5-410613/title/het-prinselijk-gezin-terug-op-nederlandse-bodem-na-tweede-wereldoorlog Beelden van de historiese gebeurtenisse op Teuge (NOS)]</ref>
Ter herinnering hieran is der op 7 september 1985 n monument van de beeldhouwer [[Harry Meek]] onthuld deur prinses Margriet.

==Boken aover Teuge==
* ''Teuge "op den Toega" Teuge toen en nu'', deur J.J. Speelziek, 1980
* ''Van op den Toega naar Teuge'', deur J.J. Speelziek, 1990f

==Referensies==
<references/>

{{Voorst}}
{{Dialekt|ovel|Wilp|Algemene Nedersaksiese Schriefwieze}}

[[Kategorie:Plaotse in Gelderlaand]]
