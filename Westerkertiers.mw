{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Westerkertiers</big>
|-
|Noam  
|Westerkertiers
|-
|Andere noamen  
|Westerkertierders, Westerkertaaiers, Westgrunnegs; Köllumerlands
|-
|Nederlandse noam 
|Westerkwartiers
|-
|Proat ien 
|[[Nederlaand|Nedderland]] 
|-
|Toalgebied 
|t Ommeland [[Westerkertier]]; t oostelke part van e gemiente [[Kölmerland|Kolmerland]]
|-
|Aantal sprekers 
|23.000
|-
|Dialekten 
|
* [[Köllumerlands]]
* [[Middaglands]]
* [[Midden-Westerkertiers]]
* [[Zuud-Westerkertiers]]
|-
|Toalklassifikoatsie  
|
* [[Indo-Europees]]
** [[Germaanse sproaken|Germoans]]
*** [[West-Germoans]]
**** [[Nederduuts|Leegduuts]]
**** [[Nedersaksisch|Leegsaksisch]]
***** [[Grunnegs]]
****** '''Westerkertiers'''
|-
|Schrift 
|[[Latainse alfabet|Latiense alfabet]] 
|-
|Toalstoatus 
|t Westerkertiers wordt zien as n dialekt van t [[Grunnegs|Grunnings]]
|-
|Toalkode ISO 639-1 
|n.v.t. 
|-
|Toalkode ISO 639-2 
|n.v.t. 
|-
|Toalkode ISO 639-3/DIS 
|n.v.t.
|}
[[Ofbeelding:Westerkwartaars.gif|150px|right|thumb|Lokoatsie van t Westerkertiers ien Nederland]]
[[Ofbeelding:Westerkertiers - Groen.png|150px|right|thumb|t Hollaandse woord ''groen'' ien t Westerkertiers. t Middaglands is n overgangsgebied woar men ien een loeg verscheidene woorden hebben kin.]]

t '''Westerkertiers''' of '''Westerkertierders''' (enkeld ok wel '''Westgrunnegs''' nuumd) is n [[Leegsaksisch]] dialekt dat proat wordt ien t zonuumde [[Westerkertier]], t zuudwesteleke part van e pervìnzie [[Grunnen (provìnzie)|Grunningen]], en ien t oosten van e [[Frieslaand|Friese]] gemeente [[Köllumerland en Nijkruusland|Köllumerland]].

== Aalgemeen ==
t Westerkertiers wordt heden ten doage nog proat deur om en bie 23.000 mìnsken. Doarvan wonen hoast 22.000 ien [[Grunnen (provìnzie)|Grunningen]] en zowat 800 ien [[Köllumerland]]. n Groot part van e sprekers bennen de wat oldere mìnsken, woardeur t sprekersaantal ôfnimt. Voeger wer t ook nog in Gaarsklooster proat. Vandoag proaten doar allend nog de alderoldsten nog Westerkertiers.

Op koarten woarop e dialekten van [[Nederlaand|Nederland]] vermèld worden, wordt ien n groot part t Westerkertierse toalgebied omschreven as "[[Köllumerlands]]", dat n [[Leegsaksisch]] dialekt wezen zol. t Köllumerlands bestijt toalkundeg niet onder die definitsie, moar wordt tegenswoordeg aanduud as t Westerkertiers dat sproken wordt ien Köllumerland. Onterecht, omdat t Westerkertiers ien Kolmerland nauweleks andere eigenschoppen verteunt as dat ien t aangrìnzende Grunningen sproken wordt. Meugelk komt dit misverstaand deur t verwarren van t Westerkertiers mit t [[Pompsters]] van [[De Pomp]].

== t Westerkertierse toalgebied ==
t Westerkertierse toalgebied wordt begrènsd deur e [[Drenthe|Drentse]] pervìnziegrèns ien t zuudoosten, de [[Grunnen (stad)|Stad]] ien t oosten en t [[Raitdaip|Rietdiep]] ien t noordoosten. Ien die gebieden bestijt n vloeiende overgong van t Westerkertiers noar e [[Grunnings]]e dialekten, [[Noordenvelds]] en [[Stadjeders]]; de overgang noar t [[Hoogelaandsters|Hoogelandsters]], dat aan e ander kaant van t Rietdiep proat wordt, is van oldsheer minder vloeiend.

Ien t westen èndegt t Westerkertierse gebied abrupt deurdat t [[Westlaauwers Frais|Friese]] toalgebied begunt. t Westerkertierse gebied ien e pervìnzie [[Frieslaand|Friesland]] gijt bij t Friese plak [[Gaarsklooster]] de grìns over en lopt as n lieke lien noar [[Köllum]] toe, môr geet juust der veur noar [[De Pomp]] en dan richting t [[Laauwersmeer|Lauwersmeer]]. De plakken vörmen de volgende lien: [[Muntjeziel]], [[Warfstermeul]] en [[Boerum]]. Ien t plak [[De Pomp]] wordt t [[Pompsters]] proat dat n overgongsdialekt tussen t Fries en t Westerkertiers is. Deur e abrupte ofbrekeng van t Westerkertiers noar t Fries toe wordt der vanuut goan dat t Pompsterse toalgebied vrogger veul groter wèst het as dat t nou is.

== Dialekten ==
t Westerkertiers het 4 dialekten dij van noordwest noar zuudoost bennen:

* [[Köllumerlands]]
* [[Middaglands]]
* [[Midden-Westerkertiers]]
* [[Zuud-Westerkertiers]]

== Reloatsies met andere dialekten en toalen ==

=== Reloatsies met de andere Grunnegse dialekten ===
t Westerkertiers wordt meesttieds as de minst-Grunningse vörm van t [[Grunnegs|Grunnings]] beschouwd (op t [[Noordenvelds]] noa, dat toalkundeg zien zowel tot t Grunningse as tot t [[Drèents|Drents]] heurt). Tweeklanken dij as typisch [[Grunnings]] zien worden ("ai" en "ou"), kommen ien t Westerkertiers hoast niet veur. Woar veul Grunningse dialekten de -ai bruken, het t Westerkertiers meesttieds de ie. 

Dit verschil wordt moakt deur e geschiednis van t Westerkertier. t Het n zetke part wèst van Friesland, t is n zetke n aparte heerlekheid wèst dat staark deur Drenthe beienvloed wör en heurt nou bie Grunningen, woardeur t binnen de oorspronkelke Oostlaauwerse toalgrèns ligt. Dit moakt t juust weer n Grunnings dialekt, deur t aksent. Toch is ien t aksent ook de overgong noar t Fries dudelk te heuren. Sums wordt t Westerkertiers zels soamenvoegd mit t [[Stellingwarfs]], moar tegenswoordeg is dit niet meer gangboar, onderandere deurdat t Westerkertiers wel de lichte [[Diftongen in t Grönnegs|Grunningse dubbelklanken]] het.

=== De ienvloed van t Nederlands ===
Noast t [[Stadjeders|Grunnings]], dat ien e [[Grunnen (stad)|Stad]] proat wordt, stijt t Westerkertiers ien vergeliekeng mit de ander [[Grunnegs]]e dialekten t meest onder druk van t [[Nederlaands|Nederlands]]. n Groot part van t toaleigense is doardeur al verloren gongen. Veulaal bruukt men vörms uut t Nederlands en ver-grunnegsen t den. Dit nuumt men t [[regiolekt]]. Veurbeelden hiervan bennen:

* t Westerkertierse ''moek'' veur t Nederlandse ''maakte'' is tegenswoordeg ''moakte'' worden. (Veur ''moek'' wordt ien andere Grunningse dialekten ok wel ''meuk'' of ''muik'' bruukt)
* t Algemeen Grunnegse ''[[stevel]]'' veur t Nederlandse ''laars'' wordt tegenwoordeg voak vervongen deur ''leers''.

=== Friese substroat ===
Verders is ien t Westerkertiers van aal [[Grunnegs]]e dialekten nog de grootste ienvloed van t [[Westlaauwers Frais|Westlauwers Fries]] weer te vinden. n Veurbeeld is de betekenis van t woord "''nuver''", dat ien andere Grunnegse dialekten ok veurkomt en dan "schier" betekent. Ien t [[Westerkertier]] ken t ok "vrumd" betekenen, zo as ien t Fries. Ok gijt de uutsproak laangzoam noar t Fries toe. Zo wordt de "l" veural op zien Fries uutsproken en kommen der bij bepoalde woorden n lichte "j" ien e uutsproak, bijveurbeeld Rietd<small>j</small>iep. n Oarege overgong is ok de ''sk''-klank in t Zuud-Westerkertiers woar dat verder ien Grunnen meesttieds ''sch'' zijt wordt; dus: ''skippen'' (schippen), ''skoapen'' (schoapen), ''skoel'' (schoul). Ook wordt deur summege olle luu de g nog uutsproken as op zien Fries.

== Butende hìnwieze ==
* [http://mienwesterkwartier.nl Informoatsie over t Westerkertiers]

[[Kategorie:Grunnegs artikel]]
[[Kategorie:Grunnegs]]
