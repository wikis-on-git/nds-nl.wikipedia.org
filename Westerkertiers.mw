{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Westerkertiers</big>
|-
|Noam  
|Westerkertiers
|-
|Annere noamen  
|Westerkertiers, Westgrunnegs; Kölmerlands
|-
|Nederlandse noam 
|Westerkwartiers
|-
|Proat in 
|[[Nederlaand|Nederland]] 
|-
|Toalgebied 
|t Ommeland [[Westerkertier]]; t Oostelieke paart van e gemiente [[Kölmerland]]
|-
|Aantel sprekers 
|23.000
|-
|Dialekten 
|
*[[Kölmerlands]]
*[[Middaglands]]
*[[Midden-Westerkertiers]]
*[[Zuud-Westerkertiers]]
|-
|Toalklassifikoatie  
|
*[[Indo-Europees]]  
**[[Germoans]] 
***[[West-Germoans]]  
****[[Nederduuts|Leegduuts]]
****[[Nedersaksisch|Leegsaksisch]] 
*****[[Grunnegs]]
******'''Westerkertiers''' 
|-
|Schrift 
|[[Latainse alfabet]] 
|-
|Toalstoates 
|t Westerkertiers wordt zuun as n dialekt van t [[Grunnegs]]
|-
|Toalkode ISO 639-1 
|n.v.t. 
|-
|Toalkode ISO 639-2 
|n.v.t. 
|-
|Toalkode ISO 639-3/DIS 
|n.v.t.
|}
[[Ofbeelding:Westerkwartaars.gif|250px|right|thumb|Lokoatsie van t Westerkertiers ien Nederland]]
t '''Westerkertiers''', soms ok wel '''Westgrunnegs''' nuumd, is n [[Leegsaksisch]] dialekt dat proat wordt ien t zonoamde [[Westerkertier]], t zuudwestelike diel van e previnsie [[Grunnen (provìnzie)|Grunnen]], en ien t oosten van e [[Frieslaand|Friese]] gemiente [[Kölmerland]].

== Algemeen ==
t Westerkertiers wordt noudoags nog proat deur om en bie 23.000 minsken. Doarvan wonen sikkom 22.000 ien [[Grunnen (provìnzie)|Grunnen]] en sikkom 800 ien [[Kölmerland]]. n Groot part van e sprekers bennen de wat oldere minsken, woardeur t sprekersaantel ofnemt.

Op koarten woarop e dialekten van [[Nederlaand|Nederland]] vermeld worden, wordt ien n groot part t Westerkertierse toalgebied omschreven as "[[Kölmerlands]]", dat n [[Leegsaksisch]] dialekt wezen zol. t Kölmerlands bestijt toalkundeg niet onder die definitsie, moar wordt tegenswoordeg aanduud as t Westerkertiers dat sproken wordt ien [[Kölmerland]]. Onterecht, omdat t Westerkertiers ien Kölmerland gien annere eigenschoppen verteunt as dat ien t aangrinzende Grunnen sproken wordt. Meugelk komt dit misverstaand veur uut n verwarring van t Westerkertiers met t [[Pompsters]] van [[De Pomp]].

== t Westerkertierse toalgebied ==
t Westerkertierse toalgebied wordt begrinsd deur e [[Drenthe|Drentse]] previnsiegrins ien t zuudoosten, de [[Grunnen (stad)|Stad]] ien t oosten en t [[Rietdaip|Rietdiep]] ien t noordoosten. Ien die gebieden bestijt n vlooiende overgong van t Westerkertiers noar e [[Grunnegs]]e dialekten, [[Noordvelds]] en [[Stadjeders]]; de overgang noar t [[Hoogelaandsters|Hoogelandsters]], dat aan e annere kaant van t [[Rietdaip|Rietdiep]] proat wordt, is van oldsheer minder vlooiend.

Ien t westen eindegt t Westerkertierse gebied abrupt deurdat t [[Freesk|Friese]] toalgebied begunt. t Westerkertierse gebied ien e previnsie [[Frieslaand|Friesland]] gijt bie t Friese loug [[Gerkesklooster|Garksklooster]] de grins over en lopt as n lieke lien noar [[Kölm]], moar gijt juust der veur noar [[De Pomp|Kölmerpomp]] en dan ruchting t [[Laauwersmeer|Lauwersmeer]]. De lougen vörmen de volgende lien: [[Muntjeziel]], [[Warfstermeul]] en [[Boerem]]. Ien t loug [[De Pomp]] wordt t [[Pompsters]] proat dat n overgongsdialekt tussen t [[Fries]] en t Westerkertiers is. Deur e abrupte ofbreking van t Westerkertiers noar t Fries wordt der vanuut goan dat t Pompsterse toalgebied vrogger veul groter was as dat t nou is.

== Dialekten ==
t Westerkertiers het 4 dialekten die van noordwest noar zuudoost bennen:

* [[Kölmerlands]]
* [[Middaglands]]
* [[Midden-Westerkertiers]]
* [[Zuud-Westerkertiers]]

== Reloasies met annere dialekten en toalen ==

=== Reloasies met de annere Grunnegse dialekten ===
t Westerkertiers wordt meesttieds as de minst-Grunnegse vörm van t [[Grunnegs]] beschouwd (op t [[Noordvelds]] noa, dat toalkundeg zien zowel tot t Grunnegs as tot t [[Drèents|Drents]] heurt). Twieklanken die as typisch [[Grunnegs]] zien worden ("ai" en "ou"), kommen ien t Westerkertiers binoa niet veur. Woar veul Grunnegse dialekten de -ai bruken, het t Westerkwartaars meesttied de ee of ie. 

=== De ienvloed van t Nederlands ===
Noast t [[Stadjeders|Grunnegs]], dat ien e [[Grunnen (stad)|Stad]] proat wordt, stoat t Westerkertiers ien vergelieking met de annere [[Grunnegs]]e dialekten t meest onder druk van t [[Nederlaands|Nederlands]]. n Groot part van t toaleigense is doardeur al verloorn gongen. Veulal gebruukt man vörms oet t Nederlands en ver-grunnegsen t dan. Dit nuumt men t regiolekt. Veurbeelden hiervan bennen:

* t Westerkertierse ''moek'' veur t Nederlandse ''maakte'' is tegenswoordeg ''moakte'' worden. (Veur ''moek'' wordt ien annere Grunnegse dialekten ok wel ''meuk'' of ''muik'' bruukt)
* t Algemeen Grunnegse ''stevel'' veur t Nederlandse ''laars'' wordt tegenswoordeg voak vervongen deur ''leers''.

=== Friese substroat ===
Wieder is ien t Westerkertiers van alle [[Grunnegs]]e dialekten nog de grootste ienvloed van t [[Fries]] weer te vienden. n Veurbeeld is de betekenis van t woord "''nuver''", dat ien annere Grunnegse dialekten ok veurkomt en dan "schier" betekent. Ien t [[Westerkertier]] ken t ok "vrumd" betekenen, zo as ien t [[Fries]]. Ok gijt de uutsproak laangzoam noar t Fries toe. Zo wordt de "l" veural op zien Fries uutsproken en kommen der bie bepoalde woorden n luchte "j" ien e uutsproak, bieveurbeeld Rietd<small>j</small>iep.

[[Kattegerie:Grunnegs artikel]]
[[Kattegerie:Grunnegs]]

[[fy:Westerkertiersk]]
[[nl:Westerkwartiers]]
