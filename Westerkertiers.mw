{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Westerkertiers</big>
|-
|Noam  
|Westerkertiers
|-
|Andere noamen  
|Westerkertierders, Westerkertaaiers, Westgrunnegs; Kolmerlands
|-
|Nederlandse noam 
|Westerkwartiers
|-
|Proat ien 
|[[Nederlaand|Nederland]] 
|-
|Toalgebied 
|t Ommeland [[Westerkertier]]; t oostelke part van e gemiente [[Kölmerland|Kolmerland]]
|-
|Aantal sprekers 
|23.000
|-
|Dialekten 
|
*[[Kölmerlands|Kolmerlands]]
*[[Middaglands]]
*[[Midden-Westerkertiers]]
*[[Zuud-Westerkertiers]]
|-
|Toalklassifikoatsie  
|
*[[Indo-Europees]]  
**[[Germoans]] 
***[[West-Germoans]]  
****[[Nederduuts|Leegduuts]]
****[[Nedersaksisch|Leegsaksisch]] 
*****[[Grunnegs|Grunnegs]]
******'''Westerkertiers''' 
|-
|Schrift 
|[[Latainse alfabet|Latiense alfabet]] 
|-
|Toalstoatus 
|t Westerkertiers wordt zien as n dialekt van t [[Grunnegs|Grunnings]]
|-
|Toalkode ISO 639-1 
|n.v.t. 
|-
|Toalkode ISO 639-2 
|n.v.t. 
|-
|Toalkode ISO 639-3/DIS 
|n.v.t.
|}
[[Ofbeelding:Westerkwartaars.gif|250px|right|thumb|Lokoatsie van t Westerkertiers ien Nederland]]

t '''Westerkertiers''' of '''Westerkertierders''' (enkeld ok wel '''Westgrunnegs''' nuumd) is n [[Leegsaksisch]] dialekt dat proat wordt ien t zonuumde [[Westerkertier]], t zuudwesteleke part van e pervìnzie [[Grunnen (provìnzie)|Grunnen]], en ien t oosten van e [[Frieslaand|Friese]] gemeente [[Kölmerland en Nijkruusland|Kolmerland]].

== Algemeen ==
t Westerkertiers wordt heden ten doage nog proat deur om en bie 23.000 mìnsken. Doarvan wonen hoast 22.000 ien [[Grunnen (provìnzie)|Grunnen]] en zowat 800 ien [[Kölmerland|Kolmerland]]. n Groot part van e sprekers bennen de wat oldere mìnsken, woardeur t sprekersaantal ôfnimt.

Op koarten woarop e dialekten van [[Nederlaand|Nederland]] vermèld worden, wordt ien n groot part t Westerkertierse toalgebied omschreven as "[[Kölmerlands|Kolmerlands]]", dat n [[Leegsaksisch]] dialekt wezen zol. t Kolmerlands bestiet toalkundeg niet onder die definitsie, môr wordt tegenswoordeg aanduud as t Westerkertiers dat sproken wordt ien Kolmerland. Onterecht, omdat t Westerkertiers ien Kolmerland nauweleks andere aigenschoppen verteunt as dat ien t aangrìnzende Grunnen sproken wordt. Meugelk komt dit misverstaand deur t verwarren van t Westerkertiers mit t [[Pompsters]] van [[De Pomp]].

== t Westerkertierse toalgebied ==
t Westerkertierse toalgebied wordt begrìnsd deur e [[Drenthe|Drentse]] pervìnziegrìns ien t zuudoosten, de [[Grunnen (stad)|Stad]] ien t oosten en t [[Rietdaip|Rietdiep]] ien t noordoosten. Ien die gebieden bestiet n vloeiende overgong van t Westerkertiers noar e [[Grunnegs|Grunnegse]] dialekten, [[Noordenvelds]] en [[Stadjeders]]; de overgang noar t [[Hoogelaandsters|Hoogelandsters]], dat aan e ander kaant van t [[Rietdaip|Rietdiep]] proat wordt, is van oldsheer minder vloeiend.

Ien t westen ìndegt t Westerkertierse gebied abrupt deurdat t [[Westlaauwers Frais|Friese]] toalgebied begunt. t Westerkertierse gebied ien e pervìnzie [[Frieslaand|Friesland]] geet bie t Friese plak [[Gaarksklooster]] de grìns over en lopt as n lieke lien noar [[Kölm|Kollum]] toe, môr geet juust der veur noar [[De Pomp]] en dan richting t [[Laauwersmeer|Lauwersmeer]]. De plakken vörmen de volgende lien: [[Muntjeziel]], [[Warfstermeul]] en [[Boerem]]. Ien t plak [[De Pomp]] wordt t [[Pompsters]] proat dat n overgongsdialekt tussen t [[Fries]] en t Westerkertiers is. Deur e abrupte ofbrekeng van t Westerkertiers noar t Fries toe wordt der vanuut goan dat t Pompsterse toalgebied vrogger veul groter wèst het as dat t nou is.

== Dialekten ==
t Westerkertiers het 4 dialekten dij van noordwest noar zuudoost bennen:

* [[Kölmerlands|Kolmerlands]]
* [[Middaglands]]
* [[Midden-Westerkertiers]]
* [[Zuud-Westerkertiers]]

== Reloatsies met andere dialekten en toalen ==

=== Reloatsies met de andere Grunnegse dialekten ===
t Westerkertiers wordt meesttieds as de minst-Grunnegse vörm van t [[Grunnegs|Grunnings]] beschouwd (op t [[Noordvelds]] noa, dat toalkundeg zien zowel tot t Grunnegs as tot t [[Drèents|Drents]] heurt). Tweeklanken dij as typisch [[Grunnegs|Grunnegs]] zien worden ("ai" en "ou"), kommen ien t Westerkertiers hoast niet veur. Woar veul Grunnegse dialekten de -ai bruken, het t Westerkertiers meesttieds de ie. 

Dit verschil wordt môkt deur e geschiednis van t Westerkertier. t Het n zetke part wèst van Friesland, t is n zetke n aparte heerlekheid wèst dat deur staark deur Drenthe beienvloed wör en heurt nou bie Grunnen, woardeur t binnen de oorspronkelke Oostlaauwers toalgrìns ligt. Dit môkt t juust weer n Grunnegs dialekt, deur t aksent. Toch is ien t aksent ook de overgong noar t Fries dudelk te heuren.

=== De ienvloed van t Nederlands ===
Noast t [[Stadjeders|Grunnegs]], dat ien e [[Grunnen (stad)|Stad]] proat wordt, stiet t Westerkertiers ien vergeliekeng mit de ander [[Grunnegs|Grunnegse]] dialekten t meest onder druk van t [[Nederlaands|Nederlands]]. n Groot part van t toalaigense is doardeur al verloren goan. Veulaal bruukt man vörms uut t Nederlands en ver-grunnegsen t den. Dit nuumt men t [[regiolekt]]. Veurbeelden hiervan bennen:

* t Westerkertierse ''moek'' veur t Nederlandse ''maakte'' is tegenswoordeg ''moakte'' worden. (Veur ''moek'' wordt ien andere Grunningse dialekten ok wel ''meuk'' of ''muik'' bruukt)
* t Algemeen Grunnegse ''[[stevel]]'' veur t Nederlandse ''laars'' wordt tegenwoordeg voak vervongen deur ''leers''.

=== Friese substroat ===
Verders is ien t Westerkertiers van aal [[Grunnegs|Grunnegse]] dialekten nog de grootste ienvloed van t [[Westlaauwers Frais|Westlauwers Fries]] weer te vinden. n Veurbeeld is de betekenis van t woord "''nuver''", dat ien andere Grunnegse dialekten ok veurkomt en dan "schier" betekent. Ien t [[Westerkertier]] ken t ok "vrumd" betekenen, zo as ien t [[Fries]]. Ok geet de uutsproak laangzoam noar t Fries toe. Zo wordt de "l" veural op zien Fries uutsproken en kommen der bij bepoalde woorden n lichte "j" ien e uutsproak, bijveurbeeld Rietd<small>j</small>iep. n Oarege overgong is ok de ''sk''-klank in t Zuud-Westerkertiers woar dat verder ien Grunnen meesttieds ''sch'' zait wordt; dus: ''skippen'' (schippen), ''skoapen'' (schoapen), ''skoel'' (schoul).

==Butende hìnwieze==
*[http://mienwesterkwartier.nl Informoatsie over t Westerkertiers]

[[Kattegerie:Grunnegs artikel]]
[[Kattegerie:Grunnegs]]

[[fy:Westerkertiersk]]
[[nl:Westerkwartiers]]
