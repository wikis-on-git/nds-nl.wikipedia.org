{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Westerkertaaiers</big>
|-
|Noam  
|Westerkertaaiers
|-
|Andere noamen  
|Westerkwartaars; Westgrunnegs; Kölmerlaands
|-
|Nederlaandse noam 
|Westerkwartiers
|-
|Proat in 
|[[Nederlaand]] 
|-
|Toalgebied 
|t Ommelaand [[Westerkertaaier]]; t Oostelieke paart van de gemainte [[Kölmerlaand]]
|-
|Aantel sprekers 
|23.000
|-
|Dialekten 
|gain
|-
|Toalklassifikoatie  
|
*[[Indo-Europees]]  
**[[Germoans]] 
***[[West-Germoans]]  
****[[Nederduuts|Leegduuts]]
****[[Nedersaksisch|Leegsaksisch]] 
*****[[Grunnegs]]
******'''Westerkertaaiers''' 
|-
|Schrift 
|[[Latainse alfabet]] 
|-
|Toalstoates 
|t Westerkertaaiers wordt zain as n dialekt van t [[Grunnegs]]
|-
|Toalkode ISO 639-1 
|n.v.t. 
|-
|Toalkode ISO 639-2 
|n.v.t. 
|-
|Toalkode ISO 639-3/DIS 
|n.v.t.
|}
[[Ofbeelding:Westerkwartaars.gif|250px|right|thumb|Lokoatsie van t Westerkertaaiers ien Nederlaand]]
t '''Westerkertaaiers''', enkeld ook wel '''Westgrunnegs''' nuumd, is n [[Leegsaksisch]] dialekt dat proat wordt ien t zonoamde [[Westerkertaaier]], t zuudwestelieke paart van de provìnzie [[Grunnen (provìnzie)|Grunnen]], en ien t oosten van de [[Fraislaand|Fraise]] gemainte [[Kölmerlaand]].

== Algemeen ==
t Westerkertaaiers wordt tegenswoordeg nog proat deur om en bie 23.000 minsken. Doarvan wonen sikkom 22.000 ien [[Grunnen (provìnzie)|Grunnen]] en sikkom 800 ien [[Kölmerlaand]]. n Groot paart van de spreker binnen de wat oldern, woardeur t sprekersaantel oaf nemt.

Op koarten woarop de dialekten van [[Nederlaand]] vermeld worden, wordt ien n groot paart t Westerkertaaierse toalgebied omschreven as "[[Kölmerlaands]]", dat n [[Leegsaksisch]] dialekt wezen zol. t Kölmerlaands bestaait toalkundeg nait, moar wordt tegenswoordeg aanduud as t Westerkertaaiers dat sproken wordt ien [[Kölmerlaand]]. Onterecht, den t Westerkertaaiers ien Kölmerlaand gain andere aigenskoppen verteunt as dat in Grunnen sproken wordt. Meugelk komt dit misverstaand veur oet n verwarreng van t Westerkwartaaiers mit t [[Pompsters]] van [[De Pompe]].

== t Westerkertaaierse toalgebied ==
t Westerkertaaierse toalgebied wordt begrensd deur de [[Drenthe|Drìntse]] provìnziegrens ien t zuudoosten, de [[Grunnen (stad)|Stad]] ien t oosten en t [[Rietdaip]] ien t noordoosten. Ien dij gebieden bestaait n vlooiende overgang van t Westerkertaaiers noar de [[Grunnegs]]e dialekten, [[Noordvelds]] en [[Stadjeders]]; de overgang noar t [[Hoogelaandsters]], dat aan de aandere kaant van t [[Rietdaip]] proat wordt, is van oldsheer minder vlooiend.

Ien t westen indegt t Westerkertaaierse gebied abrupt deurdat t [[Freesk|Fraise]] toalgebied begunt. t Westerkertaaierse gebied ien de provìnzie [[Fraislaand]] goat bie t Fraise loug [[Gerkesklooster|Gaarksklooster]] de grens over en lopt as n rechte lien noar [[Kölme]], moar goat juust der veur noar [[De Pomp|Kölmerpomp]] en den richten t [[Laauwersmeer]]. De lougen vörmen de volgende lien, [[Muntjeziel]], [[Warfstermeul]] en [[Boerem]]. Ien t loug [[De Pomp]] wordt t [[Pompsters]] proat dat n overgangsdialekt tuzzen t [[Frais]] en t Westerkertaaiers is. Deur de abrupte oafbrekeng van t Westerkertaaiers noar t Frais wordt der vanoet goan dat t Pompsterse toalgebied vrouger veul groter was as dat t nou is.

== Dialekten ==
t Westerkertaaiers het 4 dialekten dij van noordwest noar zuudoost binnen:

* [[Kölmerlands]]
* [[Middaglands]]
* [[Midden-Westerkertiers]]
* [[Zuud-Westerkertiers]]

== Reloatsies mit andere dialekten en toalen ==

=== Reloatsies mit de andere Grunnegse Dialekten ===
t Westerkertaaiers wordt miest as de minst-Grunnegse vörm van t [[Grunnegs]] geschaauwd (op t [[Noordvelds]] noa, dat toalkundeg zain zowel tot t Grunnegs as tot t [[Drìnts]] heurt). Twijklanken dij as typisch [[Grunnegs]] zain worden ("ai" en "ou"), kommen ien t Westerkertaaiers binoa niet veur. Woar veul Grunnegse dialekten de -ai bruken, het t Westerkwartaars maisttied de ij of ie. Miest is de schriefwieze niet aanpaast aan t Westerkwartaars.

=== De Ienvloud van t Nederlaands ===
Noast t [[Stadjeders|Grunnegs]], dat ien de [[Grunnen (stad)|Stad]] proat wordt, stoat t Westerkertaaiers ien vergeliekeng mit de andere [[Grunnegs]]e dialekten t miest onder druk van t [[Nederlaands]]. n Groot paart van t toaleigense is doardeur al verloorn gongen. Veulal gebruukt man vörms oet t Nederlaands en ver-grunnegsen t den. Dit nuimt man t Regiolekt. Veurbeelden hiervan binnen

* t Westerkertaarse ''moek'' veur t Nederlaandse ''maakte'' is tegenswoordeg ''moakte'' worden. (Veur ''moek'' wordt ien andere Grunnegse dialekten ook wel ''meuk'' of ''muik'' bruukt)
* t Algemain Grunnegse ''stevel'' veur t Nederlaande ''laars'' wordt tegenswoordeg voak vervangen deur ''leers''.

=== Fraise Substroat ===
Wieder is ien t Westerkertaaiers van alle [[Grunnegs]]e dialekten nog de grootste ienvloud van t [[Frais]] weer te vinden. n Veurbeeld is de betaiken van t woord "''nuver''", dat ien andere Grunnegse dialekten ook veurkomt en dan "schier" betaikent. Ien t [[Westerkwartaar]] ken t ook "vrumd" betaikenen, zo as ien t [[Frais]].

[[Kattegerie:Grunnegs artikel]]
[[Kattegerie:Grunnegs]]

[[fy:Westerkertiersk]]
[[nl:Westerkwartiers]]
