{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Westerkertaaiers</big>
|-
|Noam  
|Westerkertiers
|-
|Andere noamen  
|Westerkertaaiers, Westerkwartaars, Westgrunnegs; Kölmerlands
|-
|Nederlaandse noam 
|Westerkwartiers
|-
|Proat in 
|[[Nederlaand]] 
|-
|Toalgebied 
|t Ommelaand [[Westerkertaaier]]; t Oostelieke paart van de gemiente [[Kölmerlaand]]
|-
|Aantel sprekers 
|23.000
|-
|Dialekten 
|
*[[Kölmerlands]]
*[[Middaglaands]]
*[[Midden-Westerkertiers]]
*[[Zuud-Westerkertiers]]
|-
|Toalklassifikoatie  
|
*[[Indo-Europees]]  
**[[Germoans]] 
***[[West-Germoans]]  
****[[Nederduuts|Leegduuts]]
****[[Nedersaksisch|Leegsaksisch]] 
*****[[Grunnegs]]
******'''Westerkertaaiers''' 
|-
|Schrift 
|[[Latainse alfabet]] 
|-
|Toalstoates 
|t Westerkertiers wordt zuun as n dialekt van t [[Grunnegs]]
|-
|Toalkode ISO 639-1 
|n.v.t. 
|-
|Toalkode ISO 639-2 
|n.v.t. 
|-
|Toalkode ISO 639-3/DIS 
|n.v.t.
|}
[[Ofbeelding:Westerkwartaars.gif|250px|right|thumb|Lokoatsie van t Westerkertaaiers ien Nederlaand]]
t '''Westerkertiers''', inkeld ook wel '''Westgrunnegs''' nuumd, is n [[Leegsaksisch]] dialekt dat proat wordt ien t zonoamde [[Westerkertaaier|Westerkertier]], t zuudwestelieke paart van de provìnzie [[Grunnen (provìnzie)|Grunnen]], en ien t oosten van de [[Fraislaand|Friese]] gemiente [[Kölmerlaand]].

== Algemeen ==
t Westerkertiers wordt noudoags nog proat deur om en bie 23.000 mìnsken. Doarvan wonen sikkom 22.000 ien [[Grunnen (provìnzie)|Grunnen]] en sikkom 800 ien [[Kölmerlaand]]. n Groot paart van de sprekers binnen de wat oalern, woardeur t sprekersaantel ôf nemt.

Op koarten woarop de dialekten van [[Nederlaand]] vermeld worden, wordt ien n groot paart t Westerkertaaierse toalgebied omschreven as "[[Kölmerlaands]]", dat n [[Leegsaksisch]] dialekt wezen zol. t Kölmerlaands bestiet toalkundeg niet onder dij definitsie, moar wordt tegenswoordeg aanduud as t Westerkertiers dat sproken wordt ien [[Kölmerlaand]]. Onterecht, den t Westerkertiers ien Kölmerlaand gien andere eigenskoppen verteunt as dat ien t aangrinzende Grunnen sproken wordt. Meugelk komt dit misverstaand veur oet n verwarreng van t Westerkwartaaiers mit t [[Pompsters]] van [[De Pomp]].

== t Westerkertaaierse toalgebied ==
t Westerkertierse toalgebied wordt begrinsd deur de [[Drenthe|Drìntse]] provìnziegrens ien t zuudoosten, de [[Grunnen (stad)|Stad]] ien t oosten en t [[Rietdaip|Reitdiep]] ien t noordoosten. Ien dij gebieden bestiet n vlooiende overgong van t Westerkertiers noar de [[Grunnegs]]e dialekten, [[Noordvelds]] en [[Stadjeders]]; de overgang noar t [[Hoogelaandsters]], dat aan de aandere kaant van t [[Rietdaip|Reitdiep]] proat wordt, is van oldsheer minder vlooiend.

Ien t westen indegt t Westerkertaaierse gebied abrupt deurdat t [[Freesk|Friese]] toalgebied begunt. t Westerkertierse gebied ien de provìnzie [[Frieslaand]] giet bie t Friese loug [[Gerkesklooster|Garksklooster]] de grins over en lopt as n lieke lien noar [[Kölm]], moar giet juust der veur noar [[De Pomp|Kölmerpomp]] en den ruchteng t [[Laauwersmeer]]. De lougen vörmen de volgende lien: [[Muntjeziel]], [[Warfstermeul]] en [[Boerem]]. Ien t loug [[De Pomp]] wordt t [[Pompsters]] proat dat n overgongsdialekt tuzzen t [[Fries]] en t Westerkertiers is. Deur de abrupte ôfbrekeng van t Westerkertiers noar t Fries wordt der vanuut goan dat t Pompsterse toalgebied vrogger veul groter was as dat t nou is.

== Dialekten ==
t Westerkertaaiers het 4 dialekten dij van noordwest noar zuudoost binnen:

* [[Kölmerlands]]
* [[Middaglands]]
* [[Midden-Westerkertiers]]
* [[Zuud-Westerkertiers]]

== Reloasies mit andere dialekten en toalen ==

=== Reloasies mit de andere Grunnegse Dialekten ===
t Westerkertiers wordt miestal as de minst-Grunnegse vörm van t [[Grunnegs]] beschaauwd (op t [[Noordvelds]] noa, dat toalkundeg zuun zowel tot t Grunnegs as tot t [[Drìnts]] heurt). Twijklanken dij as typisch [[Grunnegs]] zien worden ("ai" en "ou"), kommen ien t Westerkertiers binoa niet veur. Woar veul Grunnegse dialekten de -ai bruken, het t Westerkwartaars maisttied de ee of ie. 

=== De Ienvloed van t Nederlaands ===
Noast t [[Stadjeders|Grunnegs]], dat ien de [[Grunnen (stad)|Stad]] proat wordt, stoat t Westerkertiers ien vergeliekeng mit de andere [[Grunnegs]]e dialekten t miest onder druk van t [[Nederlaands]]. n Groot paart van t toaleigense is doardeur al verloorn gongen. Veulal gebruukt man vörms oet t Nederlaands en ver-grunnegsen t den. Dit nuimt man t Regiolekt. Veurbeelden hiervan binnen:

* t Westerkertierse ''moek'' veur t Nederlaandse ''maakte'' is tegenswoordeg ''moakte'' worden. (Veur ''moek'' wordt ien andere Grunnegse dialekten ook wel ''meuk'' of ''muik'' bruukt)
* t Algemeen Grunnegse ''stevel'' veur t Nederlaandse ''laars'' wordt tegenswoordeg voak vervongen deur ''leers''.

=== Friese Substroat ===
Wieder is ien t Westerkertiers van alle [[Grunnegs]]e dialekten nog de grootste ienvloed van t [[Frais]] weer te vienden. n Veurbeeld is de betaikenis van t woord "''nuver''", dat ien andere Grunnegse dialekten ook veurkomt en dan "schier" betekent. Ien t [[Westerkertaaier|Westerkwartier]] kin t ook "vrumd" betekenen, zo as ien t [[Frais]]. Ook giet de uutsproak laangzoam noar t Fries tou. Zo wordt de "l" veural op zien Fries uutsproken en kommen der bie bepoalde woorden n luchte "j" ien de uutsproak, bieveurbeeld Reitd<small>j</small>iep.

[[Kattegerie:Grunnegs artikel]]
[[Kattegerie:Grunnegs]]

[[fy:Westerkertiersk]]
[[nl:Westerkwartiers]]
