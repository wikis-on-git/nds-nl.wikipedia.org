{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Hoogelaandsters</big>
|-
|Noam  
|Westerkwartaars
|-
|Andere noamen  
|Westgrunnegs; Kölmerlaands
|-
|Nederlaandse noam 
|Westerkwartiers
|-
|Proat in 
|[[Nederlaand]] 
|-
|Toalgebied 
|t Ommelaand [[Westerkwartaar]]; t Oostelke dail van de gemainte [[Kölmerlaand]]
|-
|Aantel sprekers 
|23.000
|-
|Dialekten 
|
*Westerkwartaars
*Kölmerlaands
|-
|Toalklassifikoatie  
|
*[[Indo-Europees]]  
**[[Germoans]] 
***[[West-Germoans]]  
****[[Nederduuts|Leegduuts]]
****[[Nedersaksisch|Leegsaksisch]] 
*****[[Grunnegs]]
******'''Westerkwartaars''' 
|-
|Schrift 
|[[Latainse alfabet]] 
|-
|Toalstoates 
|t Westerkwartaars wordt zain as n dialekt van t [[Grunnegs]]
|-
|Toalkode ISO 639-1 
|n.v.t. 
|-
|Toalkode ISO 639-2 
|n.v.t. 
|-
|Toalkode ISO 639-3/DIS 
|n.v.t.
|}

t '''Westerkwartaars''', enkeld ook wel '''Kölmerlaands''' of Westgrunnegs nuimd, is n [[Leegsaksisch]] dialekt dat proat wordt ien t zonoamde [[Westerkwartaar]], t zuudwestelke paart van t provinzie [[Grunnen (provinzie)|Grunnen]], en ien t oosten van t [[Fraislaand|Fraise]] gemainte [[Kölmerlaand]].

== Algemain ==

t Westerkwartaars wordt tegenswoordeg nog proat deur om en bie 23.000 mìnsken. Doarvan wonen zo ain 22.000 ien [[Grunnen (provinzie)|Grunnen]] en zo ain 800 ien [[Kölmerlaand]]. n Groot paart van de spreker binnen de wat oldern, woardeur t sprekersaantel of nemt.

Op veul koarten woarop de dialekten van [[Nederlaand]] vermèld worden, wordt ien groot paart van t Westerkwartaarse toalgebied omschreven as "[[Kölmerlaands]]", dat n [[Leegsaksisch]] dialekt wezen zoll. t Kölmerlaands bestait toalkundeg nait, mor wordt tegenswoordeg aanduud as t Westerkwartaars dat sproken wordt ien [[Kölmerlaand]]. Onterecht, den t Westerkwartaars ien Kölmerlaand gain andere aigenskoppen verteunt. Meugelk kommt dit misverstaand veur oet n verwarren van t Westerkwartaars mit t [[Pompsters]] van [[Kölmerpompe]].


== t Westerkwartaarse Toalgebied ==
[[Ofbeelding:Westerkwartaars.gif|250px|right|thumb|Lokoatsie van t Westerkwartaars ien Nederlaand]]
t Westerkwartaarse toalgebied wordt begrènsd deur de [[Drenthe|Drìntse]] provinziegrènz ien t zuudoosten, de [[Grunnen (stad)|Stad]] ien t oosten en t [[Rietdaip]] ien t noordoosten. Ien dij gebieden bestait n flooinde overgang van t Westerkwartaars noar [[Grunnegs]]e dialekten, [[Noordvelds]] en [[Stadjeders]]; de overgang noar t [[Hoogelaandsters]], dat aan de andere kaant van t [[Rietdaip]] proat wordt, is van oldsheer minder flooind.

Ien t westen ìndegt t Westerkwartaarse gebied abrupt deurdat t [[Fraise]] toalgebied begunt. t Westerkertierske gebied ien de provinzie [[Fraislaand]] gait bie t Fraise loug Gerkesklooster de grènze over en lopt as n rechte lien noar [[Kölme]], mor gait juust der veur noar [[Kölmerpompe]] en dan richten t [[Laauwersmeer]]. De lougen binnen dizze liene, [[Monikeziel]], [[Waarfstermeuln]] en [[Boerem]], binnen [[Grunnegs]]toaleg. Ien t loug [[Kölmerpompe]] wordt t [[Pompsters]] sproken dat n overgangsdialekt tuzzen t [[Frais]] en t Westerkwartaars is. Deur de abrupte ofbreken van t Westerkwartaars noar t Frais wordt der vanoet goan dat t Pompsterse toalgebied vrouger veul groter was as dat t nau is. 


== Reloatsies mit andere Dialekten en Toalen ==

=== Reloatsies mit de andere Grunnegse Dialekten ===
t Westerkwartaars wordt maisttied as de minst-Grunnegse vörm van t [[Grunnegs]] geschaauwd (op t [[Noordvelds]] noa, dat toalkundeg zain zowel tot t Grunnegs as tot t [[Drìnts]] heurt). Twaiklanken dij as typisch [[Grunnegs]] zain worden ("ai" en "ou"), kommen ien t Westerkwartaars binoa nait veur. Woar veul Grunnegse dialekten de -ai bruken, het t Westerkwartaars maisttied de ij as oetsproak. Maisttied is de schriefwieze nait aanpaast aan t Westerkwartaars, môr bie cievers is dit dails wel t geval:

* ain 
* twij (twai)
* drij (drai)
* enz.

=== De Ienvloud van t Nederlaands ===
Noast t [[Stadjeders|Grunnegs]], dat ien de [[Grunnen (stad)|Stad]] proat wordt, stait t Westerkwartaars ien vergelieken mit de andere [[Grunnegs]]e dialekten t maist onder druk van t [[Nederlaands]]. n Groot paart van t toalaigense is doardeur al verloorn goag. Veulal gebruukt man vörms oet t Nederlaands en ver-grunnegsen t den. Dit nuimt man t Regiolekt. Veurbeelden hiervan binnen

* t Westerkwartaarse ''moek'' veur t Nederlaandse ''maakte'' is tegenswoordeg ''moakte'' worden. (Veur ''moek'' wordt ien andere Grunnegse dialekten ook wel ''meuk'' bruukt)
* t Algemain Grunnegse ''stevel'' veur t Nederlaande ''laars'' wordt tegenswoordeg voak vervangen deur ''leers''.

=== t Fraise Substroat ===
Wieder is ien t Westerkwartaars van alle [[Grunnegs]]e dialekten nog de grootste ienvloud van t [[Frais]] weer te vinden. n Veurbeeld is de betaiken van t woord "''nuver''", dat ook wel ien andere Grunnegse dialekten veurkomt en dan "schier" betaikent. Ien t [[Westerkwartaar]] ken t ook "roar" betaikenen, zo as ien t [[Frais]]. 

[[Categorie:Grunnegs artikel]]
[[Categorie:Nedersaksisch]]

[[fy:Westerkertiersk]]
[[nl:Westerkwartiers]]
