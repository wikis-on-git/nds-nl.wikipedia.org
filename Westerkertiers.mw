{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Westerkertiers</big>
|-
|Noam  
|Westerkertiers
|-
|Andere noamen  
|Westerke<small>(</small>r<small>)</small>tierders, Westerketiers, Westgrunnegs; Kolmerlands
|-
|Nederlandse noam 
|Westerkwartiers
|-
|Proat ien 
|[[Nederlaand|Nederland]] 
|-
|Toalgebied 
|t Ommeland [[Westerkertier]]; t oostelke part van e gemiente [[Kölmerland|Kolmerland]]
|-
|Aantal sprekers 
|23.000
|-
|Dialekten 
|
*[[Kölmerlands|Kolmerlands]]
*[[Middaglands]]
*[[Midden-Westerkertiers]]
*[[Zuud-Westerkertiers]]
|-
|Toalklassifikoatsie  
|
*[[Indo-Europees]]  
**[[Germoans]] 
***[[West-Germoans]]  
****[[Nederduuts|Leegduuts]]
****[[Nedersaksisch|Leegsaksisch]] 
*****[[Grunnegs|Grunnings]]
******'''Westerkertiers''' 
|-
|Schrift 
|[[Latainse alfabet|Latiense alfabet]] 
|-
|Toalstoatus 
|t Westerkertiers wordt zien as n dialekt van t [[Grunnegs|Grunnings]]
|-
|Toalkode ISO 639-1 
|n.v.t. 
|-
|Toalkode ISO 639-2 
|n.v.t. 
|-
|Toalkode ISO 639-3/DIS 
|n.v.t.
|}
[[Ofbeelding:Westerkwartaars.gif|250px|right|thumb|Lokoatsie van t Westerkertiers ien Nederland]]

t '''Westerkertiers''' of '''Westerkertierders''' (enkeld ok wel '''Westgrunnegs''' nuumd) is n [[Leegsaksisch]] dialekt dat proat wordt ien t zonuumde [[Westerkertier]], t zuudwesteleke part van e pervinzie [[Grunnen (provìnzie)|Grunningen]], en ien t oosten van e [[Frieslaand|Friese]] gemeente [[Kölmerland en Nijkruusland|Kolmerland]].

== Algemeen ==
t Westerkertiers wordt heden ten doage nog proat deur om en noabij 23.000 mensen. Doarvan wonen host 22.000 ien [[Grunnen (provìnzie)|Grunningen]] en zowat 800 ien [[Kölmerland|Kolmerland]]. n Groot part van e sprekers bennen de wat oldere mensen, woardeur t sprekersaantal ofnimt.

Op koarten woarop e dialekten van [[Nederlaand|Nederland]] vermeld worden, wordt ien n groot part t Westerkertierse toalgebied omschreven as "[[Kölmerlands|Kolmerlands]]", dat n [[Leegsaksisch]] dialekt wezen zol. t Kolmerlands bestijt toalkundeg niet onder die definitsie, mor wordt tegenwoordeg aanduud as t Westerkertiers dat sproken wordt ien Kolmerland. Onterecht, omdat t Westerkertiers ien Kolmerland nauweleks andere eigenschappen verteunt as dat ien t aangrenzende Grunningen sproken wordt. Meugelk komt dit misverstand deur t verwarren van t Westerkertiers met t [[Pompsters]] van [[De Pomp]].

== t Westerkertierse toalgebied ==
t Westerkertierse toalgebied wordt begrensd deur e [[Drenthe|Drentse]] pervinziegrens ien t zuudoosten, de [[Grunnen (stad)|Stad]] ien t oosten en t [[Rietdaip|Rietdiep]] ien t noordoosten. Ien die gebieden bestijt n vloeiende overgang van t Westerkertiers noar e [[Grunnegs|Grunningse]] dialekten, [[Noordvelds]] en [[Stadjeders]]; de overgang noar t [[Hoogelaandsters|Hoogelandsters]], dat aan e andere kaant van t [[Rietdaip|Rietdiep]] proat wordt, is van oldsheer minder vloeiend.

Ien t westen eindegt t Westerkertierse gebied abrupt deurdat t [[Freesk|Friese]] toalgebied begunt. t Westerkertierse gebied ien e pervinzie [[Frieslaand|Friesland]] gijt bij t Friese plak [[Gerkesklooster]] de grens over en lopt as n lieke lien noar [[Kölm|Kollum]] toe, mor gijt juust der veur noar [[De Pomp]] en dan richting t [[Laauwersmeer|Lauwersmeer]]. De plakken vörmen de volgende lien: [[Muntjeziel]], [[Warfstermeul]] en [[Boerem|Burem]]. Ien t plak [[De Pomp]] wordt t [[Pompsters]] proat dat n overgangsdialekt tussen t [[Fries]] en t Westerkertiers is. Deur e abrupte ofbreking van t Westerkertiers noar t Fries toe wordt der vanuut goan dat t Pompsterse toalgebied vroeger veul groter west het as dat t nou is.

== Dialekten ==
t Westerkertiers het 4 dialekten die van noordwest noar zuudoost bennen:

* [[Kölmerlands|Kolmerlands]]
* [[Middaglands]]
* [[Midden-Westerkertiers]]
* [[Zuud-Westerkertiers]]

== Reloatsies met andere dialekten en toalen ==

=== Reloatsies met de andere Grunningse dialekten ===
t Westerkertiers wordt meesttieds as de minst-Grunningse vörm van t [[Grunnegs|Grunnings]] beschouwd (op t [[Noordvelds]] noa, dat toalkundeg zien zowel tot t Grunnings as tot t [[Drèents|Drents]] heurt). Tweeklanken die as typisch [[Grunnegs|Grunnings]] zien worden ("ai" en "ou"), kommen ien t Westerkertiers host niet veur. Woar veul Grunningse dialekten de -ai bruken, het t Westerkertiers meesttied de ie. 

=== De ienvloed van t Nederlands ===
Noast t [[Stadjeders|Grunnings]], dat ien e [[Grunnen (stad)|Stad]] proat wordt, stijt t Westerkertiers ien vergelieking met de andere [[Grunnegs|Grunningse]] dialekten t meest onder druk van t [[Nederlaands|Nederlands]]. n Groot part van t toaleigene is doardeur al verloren gaon. Veulal bruukt men vörms uut t Nederlands en ver-grunningsen t dan. Dit nuumt men t [[regiolekt]]. Veurbeelden hiervan bennen:

* t Westerkertierse ''moek'' veur t Nederlandse ''maakte'' is tegenswoordeg ''moakte'' worden. (Veur ''moek'' wordt ien andere Grunningse dialekten ok wel ''meuk'' of ''muik'' bruukt)
* t Algemeen Grunningse ''[[stevel]]'' veur t Nederlandse ''laars'' wordt tegenwoordeg voak vervongen deur ''leers''.

=== Friese substroat ===
Verder is ien t Westerkertiers van alle [[Grunnegs|Grunningse]] dialekten nog de grootste ienvloed van t [[Fries]] weer te vinden. n Veurbeeld is de betekenis van t woord "''nuver''", dat ien andere Grunningse dialekten ok veurkomt en dan "schier" betekent. Ien t [[Westerkertier]] ken t ok "vrumd" betekenen, zo as ien t [[Fries]]. Ok gijt de uutsproak laangzoam noar t Fries toe. Zo wordt de "l" veural op zien Fries uutsproken en kommen der bij bepoalde woorden n lichte "j" ien e uutsproak, bijveurbeeld Rietd<small>j</small>iep. n Oarege overgaang is ok de ''sk''-klank woar verder ien Grunnen meest ''sch'' zeit wordt: dus: ''skippen'', ''skoapen'', ''skoel''.

==Uutgaonde verwiezing==
*[http://mienwesterkwartier.nl Informoatsie over t Westerkertiers]

[[Kattegerie:Grunnegs artikel]]
[[Kattegerie:Grunnegs]]

[[fy:Westerkertiersk]]
[[nl:Westerkwartiers]]
