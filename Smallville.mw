[[Bestaand:Smallville 2001 logo.svg|300px|right]]
'''Smallville''' is n Amerikaanse [[tillevisieserie]] die eschreven is deur de schrievers/produsenten [[Alfred Gough]] en [[Miles Millar]]. t Is ebaseerd op t [[DC Comics]]-karakter [[Superman]], dat oorspronkelik eschreven is deur [[Jerry Siegel]] en [[Joe Shuster]]. Op [[13 mei]] [[2011]] was de alderleste aoflevering van Smallville te zien van seizoen tiene. De serie volgt de avonturen van [[Clark Kent (Smallville)|Clark Kent]] ([[Tom Welling]]), die in t fiktieve darpjen ''Smallville'' woent in [[Kansas]], in de jaoren veurdat e bekend wördden as [[Superman]]. De eerste vier seizoenen bin veural ericht op de middelbaoreschoeljaoren van Clark en zien kammeraojen. Nao seizoen vuve, kreeg t programma n meer volwassen verhaalliende, op t einde richtten t zich meer op zien wark bie de ''[[Daily Planet]]'', en t inbrengen van aandere superhelden en misdaojigers uut de [[DC Comics|DC]]-[[stripboek]]en.

Smallville is veurnamelik efilmd in en rondumme [[Vancouver]] in [[Brits-Kolumbia]], [[Kannede|Kanada]]. De serie wördden over t algemeen goed bekeken en ewardeerd. t Had in Amerika gemiddeld zo'n 4,34 miljoen kiekers per aoflevering, en seizoen tweje mit t hoogste gemiddelde van 6,3 miljoen kiekers. Smallville is oek een van de langstlopende series die op n stripboek ebaseerd is, en de langstlopende Noord-Amerikaanse scifi-serie. De serie hef sinds t eerste seizoen verschillende toekenningen ewunnen, van [[Emmy Award]]s tot [[Teen Choice Awards]]. In [[april]] [[2012]] hef de serie in stripboekvorm opniej an-evöngen, t verhaalliende wörden op-epakt vanaof de leste aoflevering van seizoen tiene.

==Rolverdelige==
[[Bestaand:Tom Welling.jpg|thumb|upright|Welling refused to try out for the role of Clark Kent initially, but agreed to audition after reading the script for the pilot episode.]]
[[Bestaand:Ericadurance2.jpg|thumb|upright|Durance was n paor dagen veurdat seizoen viere an-evöngen hef eerst an-eneumen. Heur rolle as Lois Lane was in t begin beteund deur de filmdivisie van [[Warner Bros.]] Studios.]]
*[[Tom Welling]] speult [[Clark Kent (Smallville)|Clark Kent]], n jonge keerl mit bovennatuurlike krachten, die zien weg probeert te vienen in t leven, naodat e ontdekt hef dat e n buteneerds wezen is. Hij gebruukt zien gaven um aandere meensen die in meuilikhejen zitten te helpen. 

*[[Kristin Kreuk]] speult [[Lana Lang (Smallville)|Lana Lang]], vriendin van Clark Kent. Vanaof t zeuvende seizoen speult ze niet meer mee. In seizoen achte hef ze in n paor gastoptrejens emaakt in n koppel aofleveringen.

*[[Michael Rosenbaum]] speult [[Lex Luthor (Smallville)|Lex Luthor]], de jonge van n rieke zakenman. Naodat Clark zien leven hef ered wörden de twee kammeroajen. Laoter in de serie brokkelt dat n bietjen aof, totdat de twee viejaanden van mekaar bin. 

*[[Allison Mack]] speult [[Chloe Sullivan]], een van Clarks beste kammeraojen. Ze hef in de serie n zwak veur Clark, mer dat geveul kömp niet van twee kaanten. 

*[[Sam Jones III]] speult ''Pete Ross'', n aandere kammeraod van Clark. 

*[[Annette O'Toole]] speult ''Martha Kent'', Clarks adopsiemoene. Zee, en heur man Jonathan, geven Clark advies over hoe of e umme mut gaon mit zien krachten. In seizoen vuve, wörden ze staotssenaotvertegenwoordiger.

*[[John Schneider]] speult ''Jonathan Kent'', Clarks adopsievaor. In de 100e aoflevering is e uut de serie eschreven, in de serie krig e n [[hartanval]].

*[[Eric Johnson]] speult [[Whitney Fordman]], Lana's keerl in t eerste seizoen.

*[[John Glover]] speult [[Lionel Luthor]], de vaor van Lex. 

*[[Jensen Ackles]] speult [[Jason Teague]], n van Lana, in seizoen viere. Hij volgt Lana naor Smallville, vanaof Paries, Frankriek, en wörden an-eneumen as assistent-voetbaltrener. Hij hef edaon ekregen bie schoele toe zien relasie mit Lana an t locht kwam. An t einde van t seizoen bleek dat e samenwörken mit zien moene um de dree Kryptoniese stenen van wiesheid op te sporen.

*[[Erica Durance]] speult [[Lois Lane (Smallville)|Lois Lane]], Chloes nichjen. 

*[[Aaron Ashmore]] speult [[Jimmy Olsen (Smallville)|Jimmy Olsen]], Chloes vriend die as fotograaf bie de ''Daily Planet'' wörken. 

*[[Laura Vandervoort]] speult [[Kara (Smallville)|Kara]], Clarks Kryptoniese nicht. 

*[[Justin Hartley]] speult [[Justice League (Smallville)|Oliver Queen/Green Arrow]], direkteur van Queen Industries en leier van n kleine groep superhelden. 

*[[Samuel Witwer]] speult [[Davis Bloome]] in seizoen achte. Is n "charismatiese" [[ambulanse]]keerl die tegen de duustere kaante in zien eigen vecht.

*[[Cassidy Freeman]] speult [[Tess Mercer]], Lex zien opvolgen van LuthorCorp in seizoen achte. In de seizoen tiene koemen we derachter dat ze de zus is van Lex Luther.

*[[Callum Blue]] speult ''Zod'', n eerdere versie van de misdaojiger van Krypton die verbannen is naor ''Phantom Zone''-gevangenisse. 

==Uutgaonde verwiezingen==
* [http://web.archive.org/web/20110721210945/http://www.cwtv.com/shows/smallville Offisiële webstee]
* [http://www.myspace.com/smallvilledvd Offisiële MySpace-zied]

{{Dialekt|wvel}}
[[Kategorie:Tillevisiepregramma]]
