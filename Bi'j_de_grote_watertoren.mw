'''Bi'j de grote watertoren''' is 't [[volkslied]] van 't [[Oaveriessel]]se dörp [[Roevène]] in de [[gemiente]] [[Stappest (gemiente)|Stappest]]. Jan Kruidhof, doendertied theologie-student en later domeneer, hef 't in 1972 eskreven. Kruidhof skreef 't lied veur de [[brulfte]] van zien zus, die as trouwden mit iene van [[′t Klooster]] in 't [[Land Venó]], in de [[Kop van Oaveriessel]]. De breugeman zien femilie naamp 't volkslied van 't Land Venó mit, en Kruidhof vund det Roevène daor niet bi'j achter kun blieven.

Deur de jaoren hen hebt ze 't lied töt volkslied verheven. 't Wördt vake zungen op brulften en dörpsfeesten.

D'r bestiet ok een an-epaste versie van 't lied, 't ''Stappester volkslied'' (kiekt hieronder).

==De tekst==
'' 't [[Nedersaksisch]]e dialect van Roevène heurt in taalkundig opzicht bi'j 't [[Zuudwest-Zuud-Drèents]]. De schriefwieze is an-epast an de [[West-Overiesselse spelling]] en de [[Drèentse spelling]].


Bi'j de grote watertoren

of vanof de Mepp´lerweg,

koom ie in ooz mooi Rovene,

en wi'j kent daor heg en steg.


Vrogger was ´t hier rouwe vene,

en moerassen wied in ´t rond,

mar no boerukt wee tevrene,

op Roveense goeie grond.



In de grote boerenhuzen,

doere wi'j ooz daaglijks wark,

en as ´t drok is helpt de buren:

zo binne wee dan samen stark.



Oostert, Westert, Boaven en Buten,

´t heurt er allemaole bi'j,

bi'j ´t land van ´t old Rovene:

daor allent veule wi'j ooz vri'j.



''Refrein:''

Van Dekkersland tut an de Lichtmis,

vanof ´t Spoor tut an Zwartsluus,

lig daor ´t laand van ´t old Rovene,

en daor veule wee ooz thuus.

==Stappester volkslied==

Vanof de grote watertoren

En tut an de 'Eerenweg

Bi-j op Stappest en Roevène

En wi'j kent daor goed de weg.


Oostert, westert, boaven of buten

't Heurt d'r allemaole bi'j

Det is 't laand van mooi Roevène

En daor leve wi'j tevree.


In die olde boerenhuzen

Doere wi'j oens daaglijks waark

En as 't drok is 'elpt de buren

Zo bin wi'j dan samen stark.


''Refrein:''

Van De Wiek tut an Ni'jlusen

Of van Möppelt tut De Sluus

Loopt ze nog in dizze kleren

En daor vule wi'j oens thuus.

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel]]
[[Kattegerie:Nedersaksisch lied]]

[[nl:Bee de grote watertoren]]
