[[Ofbeelding:Oosterbos.jpg|thumb|Bomen op [[Vene (grondsoorte)|hoogveen]] in het Oosterbos]]
Het '''Oosterbos''', dat ze vake ok weh '''Oosterse bos''' numen, is een [[bos]] van ongeveer 250 bunder ten oosten van [[Barger-Oosterveld]] in de gemiente [[Emmen (gemiente)|Emmen]] en - al wullen Oostervelders het zelf nie hören - eigenlijks ok de plaats [[Emmen]] zellef.

Het Oosterbos is in de zumtiger jaoren van de twentigste eeuw deur [[Staotsbosbeheer]] anplant veur wat ze numen de opnij-inrichting van de [[Veenkelonie|veenkelonieën]]. Ze hem het bos plàant op [[Vene (grondsoorte)|hoogveen]] wat nog nie afgraam was en waorvan ze wullen dat het nog verder angruit deur de waterstand kùunstmatig hoog te holen. Het bos is een onderdeel van de [[boswachterij Emmen]], net as de [[Emmerdennen]], het [[Noordbargerbos]] en het [[Valtherbos]].

An de oostkante van het Oosterbos lig het wiedsopgezette [[Scholtenszathe]]. Dit gebied hef [[Willem Albert Scholten]] in de nigntiende eeuw kocht en ontgonnen, waorna het klaor was veur de verbouw van eerdappels. Omdat het bij het Oosterbos giet om hoogveen dat ze niet afgraam hem, lig het dan ok meters hoger dan Scholtenszathe datter naost lig.

== Anverwant ==
*Het ''[[Oosterse Bos (Schoonebeek)|Oosterse Bos]]'', een buurtschap dat deel uutmaakt van de plaats Schoonebeek in de gemiente Emmen
*Het ''[[Oeverse Bos]]'', een bos tussen het Rondweg van Emmen en het Schoelpad, tussen Zuud-Bargermeer en Barger-Oosterveld

{{Commonscat|Oosterbos}}
{{Dialekt|drt}}
{{coordinate|NS=52/45/42/N|EW=6/59/17/E|type=landmark|dim=20|region=NL-DR}}
[[Kategorie:Netuurgebied in Drenthe]]
[[Kategorie:Bos in Nederlaand]]
