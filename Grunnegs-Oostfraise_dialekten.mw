De '''Grunnegs-Oostfraise dialekten''' binnen n groep [[Friso-Saksisch]]e varieteiten dij soamen t [[Grunnegs-Oostfrais]] vörmen. Zai worden ook wel ais apaart zain as [[Grunnegs]] en [[Oostfreisk Nederduutsk|Oostfrais]], woarbie de grìns tuzzen [[Nederlaand]] en [[Duutslaand]] ([[Grunnen (provìnzie)|Grunnen]] en [[Oostfraislaand]]) as toalgrìns zain wordt. Onterìcht, zain t dialekt over de grìns hìn ien bienoa onveraanderde vörm deurgaait. De iendailen van de dialekten staait hieronder vermeld, woarbie de nummers verwiezen noar de nummers op t koartke.

[[Ofbeelding:Grönnegs-Oostfraise dialekten.PNG|right]]
==Grunnegs==

:1 [[Pompsters]], proat ien t Fraise dörp [[De Pomp]]
:2 [[Westerkertaaiers]], proat tin westen van t Rietdaip en ien t oosten van de Fraise gemainte [[Kölmerlaand]]
:3 [[Hoogelaandsters]], proat op [[Hoogelaand]]
:4 [[Stadsgrunnegs]], proat ien de [[Grunnen (stad)|stad Grunnen]] en [[Hoaren (Grunnen)|Hoaren]]
:5 [[Noordenvelds]] of Noord-Drìnts, proat ien kop van [[Drìnthe]]; sumtieds as Drìnts dialet zain
:6 [[Veenkelonioals]], proat ien de Grunnegse en Drìntse [[Veenkelonien]] en [[Winschoot]]
:7 [[Westerwôlds]], proat ien de lougen [[Zèlng]], [[Onstwedde]], [[Vlagtwedde]], [[Wedde (Grunnen)|Wedde]] en [[Troapel]]
:8 [[Oldambtsters]], proat ien t oosten van [[Fivelgo]] en ien t [[Woldoldambt]]; binoa hailmoal overainkomsteg mit Reiderlaands

== Oostfrais ==

:8 [[Reiderlaands]], proat ien de [[Nedersaksen|Leegsaksische]] gemaintes [[Boenen|Bonnen]], [[Jemmen]] en [[Wainer]]; binoa hailmoal overainkomsteg mit Oldambtsters. Ook t Emder Plat kent n ìnd kenmaarken van t Reiderlaands en wordt der sums ook bie rekend.
:9 [[Veenoostfrais]], proat ien t veengebied, t zuden van Oostfraislaand.
:10 [[Broukmerlaands]] of ''Klaaioostfries'', proat ien t [[Broukmerlaand]], [[Norderlaand]] en [[Aauwerk]] en der om tou

Sumtieds wordt t [[Haarlingerlaands]] ook tot t Oostfrais rekend, môr bezit ien mindere moat de Fraise Substroat. Zo sègt man ien t Oostfrais ''proten'' (proaten) en ien t Haarlingerlaands ''snacken'' zo as ien de aander Noordleegsaksische dialekten.

t Oldambtsters en t Reiderlaands worden sumtieds ook wel as ain dialekt zain, t Oldambtsters-Reiderlaands, omreden der binoa gain verschil tuzzen baaide vörms bestaait.

[[Categorie:Nedersaksisch dialect]]
