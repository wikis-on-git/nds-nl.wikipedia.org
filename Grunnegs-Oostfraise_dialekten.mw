De '''Grunnegs-Oostfraise dialekten''' binnen n groep [[Friso-Saksisch]]e varieteiten dij soamen t [[Grunnegs-Oostfrais]] vörmen. Zai worden ook wel ais apaart zain as [[Grunnegs]] en [[Oostfreisk Nederduutsk|Oostfrais]], woarbie de grìns tuzzen [[Nederlaand]] en [[Duutslaand]] ([[Grunnen (provìnzie)|Grunnen]] en [[Oostfraislaand]]) as toalgrìns zain wordt. Onterìcht, zain t dialekt over de grìns hìn ien bienoa onveraanderde vörm deurgaait. De iendailen van de dialekten staait hieronder vermeld, woarbie de nummers verwiezen noar de nummers op t koartke.

[[Ofbeelding:Grunnegs-Oostfraise dialekten.png|right]]
==Grunnegs==

:1 [[Pompsters]], proat ien t Fraise dörp [[De Pomp]]
:2 [[Westerkertaaiers]], proat tin westen van t Rietdaip en ien t oosten van de Fraise gemainte [[Kölmerlaand]]
:3 [[Hoogelaandsters]], proat op [[Hoogelaand]]
:4 [[Stadsgrunnegs]], proat ien de [[Grunnen (stad)|stad Grunnen]] en [[Hoaren (Grunnen)|Hoaren]]
:5 [[Noordenvelds]] of Noord-Drìnts, proat ien kop van [[Drìnthe]]; sumtieds as Drìnts dialet zain
:6 [[Veenkelonioals]], proat ien de Grunnegse en Drìntse [[Veenkelonien]] en [[Winschoot]]
:7 [[Westerwôlds]], proat ien de lougen [[Zèlng]], [[Onstwedde]], [[Vlagtwedde]], [[Wedde (Grunnen)|Wedde]] en [[Troapel]]
:8 [[Oldambtsters]], proat ien t oosten van [[Fivelgo]] en ien t [[Woldoldambt]]; binoa hailmoal overainkomsteg mit Reiderlaands

== Oostfrais ==

:8 [[Reiderlaands]], proat ien de [[Nedersaksen|Leegsaksische]] gemaintes [[Boenen|Bonnen]], [[Jemmen]] en [[Wainer]]; binoa hailmoal overainkomsteg mit Oldambtsters. Ook t Emder Plat kent n ìnd kenmaarken van t Reiderlaands en wordt der sums ook bie rekend.
:9 [[Moormerlaands]], proat ien t Moormerlaand, ongeveer laandkraits Leer zunder t Reiderlaand en Börkum.
:10 [[Aauwerkerlaands]], proat ien t olle [[Aauwerkerlaand]].
:11 [[Kromhörns]], proat ien de Kromhörn, de drijhörn tuzzen de Leybocht, de Emsmonden en de Dollert en de Westerems.
:12 [[Börkums]] of Börkumers, proat op t aailaand Börkum.
:13 [[Broukmerlaands]], proat ien t olle [[Broukmerlaand (gebied)|Broukmerlaand]] en t [[Nörderlaand]].
:14 [[Aailaand Oostfrais]], proat op de aailanden [[Juust]], [[Nörderoog]] en [[Baalterm]].

:15 [[Harlingerlaands]], proat ien t [[Harlingerlaand]], ongeveer de laandkraits [[Witmond]]. t Wordt sumtieds as Oostfrais zain en sumtieds as [[Oldenbörgs]].
:16 [[Jeverlaands]], proat ien de olle [[Heerlekhaid Jever]]. t Wordt sumtieds as Oostfrais zain en sumtieds as Oldenbörgs.

As de lèste twij nait bie t Grunnegs-Oostfrais rekend worden, wordt de [[isoglosse|lien]] "proten-snacken" broekt of de lien "wi måken-wi måkt". As de lèste twij wel bie t Grunnegs-Oostfrais rekend worden, wordt de lien "loog-dörp" broekt. 

t Westerkertiers wordt sums as apaart dialekt zain. Hierbie wordt de lien "goed-goud" aanholden.

t Oldambtsters en t Reiderlaands worden sumtieds ook wel as ain dialekt zain, t Oldambtsters-Reiderlaands, omreden der binoa gain verschil tuzzen baaide vörms bestaait. De ainege grote verschillen binnen t Nederlaandse en Duutse lainwoord, dij ien t Duutse Reiderlaand ook voaker n Nederlaandse is as ien t Moormerlaand aan ander kaant van de Ems en de (Fraise) brekensklaank bie de ou ien t Duutse Reiderlaand dij ien t Nederlaandse dail ontbreekt. Ien Wainer sègt man bieveurbeeld "gjoud" en ien Wìnschoot sègt man "goud".

[[Kattegerie:Grunnegs_artikel]]
[[Kattegerie:Nedersaksisch]]

[[fy:Grinslânsk-Eastfryske dialekten]]
[[nl:Gronings-Oostfriese dialecten]]
