[[Bestaand:Friesengebiet-nds.png|thumb|Dat woan- un taalrebed van de fresen]]
De '''fresen''' bint en [[Germanen|germaansk]] stam, dee an de waterkant van de [[Noordzee|Noordsey]] leaven deit, van [[Nederlaand|Neaderland]] bit [[Duutslaand|Düütskland]]<ref>(de) [http://www.nf-verein.de/geschichte.htm Nordfriesischer Verein: Die Geschichte der Friesen ]</ref><ref>(de) [http://www.nordfriiskinstituut.de/karte.html Nordfriisk Instituut: Karte des Nordfriesischen Sprach- und Besiedlungsraums]</ref><ref>(de) [http://www.wellenord.de/programm/friesisch/nordfriesland4.html NDR Friesisches Programm: Geschichte, Geographie, Wirtschaft und Kultur Nordfrieslands – einige Grundzüge]</ref>. In Düütskland un Neaderland bint de fresen en anerkend minderheid.

== De fresen vandage ==
Vandage givt dat noch dree kontreien, wår dat traditionel fresen givt. In Neaderland leaven de fresen tüsken dat [[Iesselmeer|Ysselmear]] (de vöärmålske Südersey) un de [[Lauwers]]. In Düütskland worden disse fresen ''westfresen'' nöömd. Se sülvst nömen sik man bloot ''fresen'' of ''westlauwerske fresen'', umdat ''Westfreesland'' de name van en kontrei in [[Noord-Hollaand|Noordholland]] is. De meysten van de westlauwersken fresen leaven in de provins [[Friesland|Freesland]], dee 650.000 inwoaners het.

De tweyde freeske volksgrup is an de waterkant van dat düütske bundsland [[Nedersaksen|Neadersassen]] tohuus, van de neaderlandske grens bit gindsyde van de [[Werser]]. Umdat dat in höär historie dwars un dwear gung, leaven de [[Oostfresen|oustfresen]] in verskeyden landsdeylen mid en meyr of minder grout verskeal in höär geskigde. Kontreien, wår fresen un freeske identiteyt in en grouter of minder måt to vinden bint, sint [[Oustfreesland]], dat [[Freesland|Oldenbörger Freesland]], dat [[Seelterlaand|Såterland]], [[Butjadingen]] un dat [[Land Wursten]], verenkeld ouk noch anderswår. Wovöäl fresen dat dår bint, weat nüms nip un nauw, man in de landstreaken leaven souwat van 500.000 minsken.

De darde grup sint de Noordfresen in [[Sleeswyk-Holsteyn]]. Se leaven in de westen van de kreis [[Noordfreesland]], up de eilanden un de vastewal tüsken de [[Eider]] un de Vidå/Widau. De fresen van [[Helgoland]] höyren ouk to de noordfresen. Enkelde fresen, dee dat noch in Däänmark geaven sal, worden ouk to de Noordfresen reakend.<ref>(nl) http://www.dedeensefriezen.nl/</ref> In de geheyl sal dat wal 50.000 noordfresen geaven.

== Kultuur un språke ==
In Düütskland un Neaderland bint de fresen anerkend as nationaal minderheid. In Düütskland wordt de beteaking ''volksgrup'' bruked. Wovöäl fresen dat givt, dee sik to dit volksgrup reakenen, weyt keyn eyn, umdat elk dat vöär sik uutmaken mut un dat van de regering neet afvraged wordt. Dat bekennen to en minderheid is vry.

Dat engste definering van de minderheid is dee oaver de språke. Geit dat dårnå, bint bloot de lüde fresen, dee eyn van de [[Freesk|freeske talen]] pråten. Dit ''språkfresen'' givt dat vandage besünders in Neaderland, wår stük of 400.000 lüde up dat vastland un de eilanden Terskelling un Skyrmunnikouge dat [[Westlaauwers Frais|westlauwersk freesk]] pråten.

In [[Noordfraislaand|Noordfreesland]] un up [[Helgoland]] is dårteagen bloot noch van 10.000 minsken uut to gån, dee eyn van de noordfreeske dialekten pråten. Disse lüde leaven besünders up de eilanden Sylt, Amrum un Föhr un dichtby de däänske grens rund Risum-Lindholm. Dat [[Friisk Gesäts]] het van 2004 in Sleeswyk-Holsteyn sörgt, dat dit taal en klår rechtsgrundlåge kreag.

In't oostelike Freesland is dat old ousterlauwersk freesk al syd hunderden van jåren bold uutstörven. Bit vandage het bloot dat [[Selterfrais|såterfreesk]] oaverleaved. Dit dialekt wordt van ruugweg 2000 minsken in't Såterland pråted.

Ouk de minsken, de vandage noch freesk pråten, bruken in höär warkeldag de ander språken, dee in höär kontreien bruked worden un mid höär Freesk verwand bint. Dårto höyren de standardspråken [[Nederlaans|neaderlandsk]], [[Hoogduuts|düütsk]] un [[däänsk]], man ouk [[Nedersaksisch|neadersassisk]]. Net as ander lütje språken in Europa bint de freeske språken in de knyp van uutstarven.

Sou sügt dat dän sou uut, dat mennig fresen vandage keyn freesk meyr pråten. Man besünders in [[Oostfraislaand|Oustfreesland]], dat van syn eygen [[Nedersaksisch|neadersassisk]] dialekt steavig präged is, het de freeske identiteyt dat undergån van de freeske språke oaverleaved. Dat [[Oostfrais|oustfreeske plat]] het boavendeam mennig old freeske deylen upnoamen. Dit språke deit in Oustfreesland net sou syn wark vöär de identiteyt van de minsken as de freeske språken in Noord- un westlauwersk Freesland.

Ouk in de provins Freesland worden teagen dat freeske ouk vaken neadersassiske dialekten bruked, besünders in de [[Stellingwarven]] un dat Kolmerland. Un dän givt dat dår ouk noch freesk-neaderlandske mengtalen, as dat [[Stadsfries|stadsfreesk]] un dat [[Bildts|bildtsk]]. 

Mennig kontreien, dee in eyrder tyden freesk wassen, worden vandage neet meyr to Freesland teld. Sou givt dat to'n byspöäl in dat ''Westfreesland'' nöömd rebed in Noordholland net sou min freeske indentiteyt as in de [[Grunnen (provìnzie)|grönningsk]] [[Ommelaanden|Ummelanden]], de vandage tüsken de provins Freesland un Oustfreesland liggen.

== Politik ==
De freeske volksgrup stelt tohoup mid de däänske un [[Sorben|sorbske]] minderheiden un de in Düütskland leavend [[Sinti]] un [[Roma]] de anerkend nationaal minderheiden, dee dat in de bundsrepublik Düütskland givt. De van dat gesäts in Sleeswyk-Holsteyn anerkennde minderheidenparty van de dänen, de Süüdsleeswykske Wälerverband (SSW), warkt mid de Nationale Fresen in Noordfreesland tosamen. Sou kumt dat, dat de SSW sik ouk vöär de freeske belang insetten deit. In Neaderland givt dat al syd jåren de Fryske Nasjonale Partij un syd 2006 de party DeFriezen. In Oustfreesland besteit syd jungerde tyden de streakparty [[De Fresen]].

De fresen uut west, oust un noord hebben sik to de [[Fresenråd|Interfreeske Råd]] tosamensloaten.

== Hertogen van Freesland ==

* Sibbelt ???-???
* Ritzard ???-???

* Aldegisel 654-680
* Radbod 680–719
* Poppo 719–734

== Kwellen ==
<references/>

== Literatuur ==
* Steensen, Hemminga, van Lengen: ''Die Frieslande'', uutgeavery Nordfriisk Instituut 2006, ISBN 978-3-88007-333-3 (düütsk)
* Franz Kurowski: ''Die Friesen, Das Volk am Meer'', syde 12 f. , Manfred Pawlak Verlagsgesellschaft mbH, Herrsching, 1987, ISBN 3-88199-356-8 (düütsk)

== See ouk ==
* [[Freesland]]
* [[Freeske taaln]]

{{Dialekt|frs||Nysassiske Skryvwyse}}

[[Kategorie:Germoans vôlk]]
