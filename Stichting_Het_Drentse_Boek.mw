'''Stichting Het Drentse Boek''' of körtweg '''Het Drentse Boek''' is een [[Drenthe|Drèentse]] uutgeveri'je die waark in 't [[Drèents]] en waark oaver Drèentse onderwarpen in 't [[Nederlaans]] uutgef. De stichting, op-ericht in 1980, had töt meert 2008 heur stee op [[Zuudwolde]].

In [[meert]] [[2007]] is Het Drentse Boek mit 't centrum veur taol en letterkunde [[Stichting Drentse Taol]] en 't maondblad in de Drèentse taol [[Oeze Volk]] samen egaon in 't [[Huus van de Taol]]. Dizze organisaotie hef in meert van 't jaor daorop de deuren lös edaone in [[Beilen]].

't Drèentse diel van de [[Nedersaksische schrieveri'je]] hef de leste decennia mit vörm ekregen, en is op de kaorte zet, deur Het Drentse Boek. Zo hebt ze 't oaverzichtswark ''Drèentse schrieverij'' uutegèven (1993) en tien jaor daornao ''Scheupers van de taol: Bloemlezing van de Drèentse Schrieverij 1837-2003''. Drèentstalige klassiekers zoas [[Lucas Jonker]] zien ''Harm Boerenlèven an de Riest'' (1988, oorspr. 1939) bint deur Het Drentse Boek opni'j uutegèven, en d'r verschient studies oaver en verzamelbundels van 't wark van belangrieke Drèents(talig)e schrievers, zoas [[Hans Heyting]] en [[Jan Zantinge]].

De uutgeveri'je is butendien een uutdrager van de deur de [[Provinciaole Staoten van Drenthe]] autoriseerde [[Drèentse spelling]].

==Uutgaonde verwiezing==
*[http://www.hetdrentseboek.nl Het Drentse Boek]
*[http://www.huusvandetaol.nl Huus van de Taol]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Drenthe]]
[[Kategorie:Literatuur]]
[[Kategorie:Nedersaksiese schrieveri'je]]
[[Kategorie:Organisaotie]]
