[[Ofbeelding:Batavische Rep Kriegsmarine.gif|right|100px|thumb|Vlaag van de Batoafse Republiek]]
[[Ofbeelding:Batoafse_Republiek.png|right|250px|thumb|Depaarteminten van de Batoafse Republiek]]
De '''Batoafse Republiek''' ([[1795]]–[[1806]]), waar n republiek dij veur t grootste dail t hudege [[Nederlaand]] omvatte. De republiek waar vörmd noar veurbeeld van en mit militère steun van de [[Frankriek|Fraanse Republiek]], woarvan de Batoafse Republiek n [[vazalstoat]] waar. Dizze steun wuir traauwens duur betoald: de Republiek mos tientallen miljoenen [[gulden]]s betoalen veur de Fraanse troepen dij ien Nederlaand legerd wuiren. Ook loater bleek de 'koalitsie' mit Fraankriek nogaal ainziedeg. Ien heur stried tegen de [[Verienigd Keuninkriek|Engelsen]] en bie de doarop volgende vredesonderhaandelns waren de [[Frankriek|Fransen]] môr aal te geern kloar om ien ruul veur touzeggen van Engelaand, de Nederlaandse kelonien ôf te stoan. 

De machthebbers waren de [[patriotten]] dij, zo as eerder al nuimd, onder Fraans "touzicht" haandelden. De heufdstad van [[Den Haog|De Heeg]].

De provinzies wuiren ôfschaft om alle herinnerns aan de olle tied van de zeuven(tien) provinzies vot te hoalen. Doarveur terug kwamen de depaarteminten: 
* [[Departement van de Eems|Ems]] ([[Grunnen (provinzie)|Grunnen]], dailen van [[Frieslaand|Fraislaand]] en [[Drenthe|de Drint]])
* [[Departement van de Oude IJssel|Olle Iessel]] (dailen van [[Drenthe|de Drint]] en [[Gelderlaand]] en [[Overiessel]]) 
* [[Departement van de Rijn|Rhain]] (dailen van [[Gelderlaand]], [[Zuud-Hollaand|Zuudhollaand]], [[Noord-Braobant|Noordbroabant]] en [[Utrecht (previnsie)|Oetrecht]])
* [[Departement van Texel|Tessel]] (dailen van [[Noord-Hollaand|Noordhollaand]] en [[Utrecht (previnsie)|Oetrecht]])
* [[Departement van de Amstel|Amstel]] (stad [[Amsterdam]] en omstreken)
* [[Departement van de Delft|Delft]] (dailen van [[Zuud-Hollaand|Zuudhollaand]])
* [[Departement van de Schelde en de Maas|Schelde-Moas]] ([[Zeelaand]] en dailen van [[Zuud-Hollaand|Zuudhollaand]] en [[Noord-Braobant|Noordbroabant]])
* [[Departement van de Bommel|Bommel]] (oostelk [[Noord-Braobant|Noordbroabant]])

[[Kattegerie:Grunnegs artikel]]
[[Kattegerie:Geschiedenis van Nederlaand]]
