'''Ni'je Vene''' (Nieuwe Veen) is een stokkien on-an-ereurde netuur van zo'n elf bunder groot, elegen an de Emtenbroekerdiek in 't [[Oaveriessel]]se dörp [[Bruchtenveld]], gemiente [[Hardenbarg (gemiente)|Hardenbarg]]. Dit kleine risservaat, eingdom van [[Staotsbosbeheer]], kuj niet inkommen. 't Is slim drekkig en niks vertrouwd. In de midden lig een meertien, hielemaole bedekt mit kroes. Op dartig meter diepte bint braggel en vene peild: nog aal gien vaste laoge.

De walkaante is verlaand, 't vene golft d'r verraoderlijk. 't Betref een zo-enuumde [[pingoruïne]], ontstaon tiedens de leste [[iestied]]. Iederiene in de umgeving wet: ' 't is een gat zunder boadem; aj d'r in valt, koj d'r nie weer uut'. Rondumme 't meertien kuj de resten van uutebaggerde [[trekgatten]] ziene. Vief soorten [[veenmos]] (Sphagnum palustre), (S. squarrosum), (S. papillosum), (S. fimbriatum) en (S. cuspidatum) zörgt veur ni'je [[veenvörming]]. De [[roege smele]], [[tormentil]], [[glidkruud]] en [[zunnedauw]] gedi'jt hier, en ok hebt ze 't zeldzaome [[kamvaren]] (Dryopteris cristata) evunden.


{{Dia|Dit stokkien kuj anpassen an 't plaatselijke dialect. De plaantennamen kunt lichtkaans ok verbeterd wörden.}}

[[Kattegerie:Drèents_artikel]]
[[Kattegerie:Oaveriessel]]
[[Kattegerie:Netuurgebied in Oaveriessel]]
[[Kattegerie:Ekologie]]

[[nl:Nieuwe Veen]]
