{{wiu}}
[[Ofbeelding:Langues d'oïl.PNG|thumb|'t Waols tussen de ''langues d'oïl'']]

't '''Waols''' is een [[Romaons (taal)|Romaons]]e taal die ze praot in [[België]], [[Fraankriek]] en 't noordoosten van de [[Verienigde Staoten van Amerika|Amerikaanse]] staot [[Wisconsin]].<ref>Universiteit van Wisconsin: verzameling documenten oaver de Waolse immigraotie naor Wisconsin en vastelegde mondelinge verklaorings in 't Engels en Waols, 1976: [http://digicoll.library.wisc.edu/WI/subcollections/BelgAmrColAbout.html University of Wisconsin Digital Collection: Belgian-American Research Collection ]</ref> De [[Fraanstalige gemienschop van België]] erkent 't Waols as autochtone regionaole taal. 't Wördt in België esproken in 't grootste diel van 't [[Waolenlaand]]. D'r bint vier heufdindielings in de Waolse dialcten en een standaardvörm. Naor de sprekers van 't Waols kuj verwiezen as [[Waolen]]<ref>« L'acception linguistique […] respectivement belge et dialectologique » Albert Henry, ''Histoire des mots Wallon et Wallonie'', Institut Jules Destrée, Coll. «Notre histoire», Mont-sur-Marchienne, 1990, 3e editie. (1e editie 1965), blz. 59</ref>, mar umdet dizze term in de eerste plaatse slat op alle inwoners van [[Wallonië]], gebruukt ze meer en meer de term ''wallonophone''<ref>[http://www.ucl.ac.be/etudes/cours/fr/rom2471.html Université catholique de Louvain, Faculté de philosophie et lettres]</ref> (''walon-cåzant'' in 't Waols).

==Name==
De name ''Waols'' kump van ''Walh'', een slim old [[Germaons]] woord daoras de [[Germaonen]] mit verwezen naor de [[Keltisch]]taligen. 't Woord wördden in aandere talen oavereneumen en verspreidden hum in verschillende betiekenissen (vergeliekt ''[[Welsh]]''). 't Romaons naamp ''Wallon'' oaver, det al rap vergeliekbere woorden verdrung. De oldst bekende vermelding stamt uut 1465, in de ''Mémoires de Jean, sire de Haynin et de Louvignies'' deur [[Jean de Haynin]], daorin hi'j de Romaonse volken van de [[Bourgondische Nederlaanden]] beschrif. De beduding veraandern nog wieder deur de Fraanse bezetting, 't Nederlaandse bestuur en de Belgische onofhaankelijkheid; toe wördden d'r allennig nog [[Belg]]en mit een Romaonse taalachtergrond mit bedoeld. De dialectologische onderzukings van de [[19e eeuw]] hebt staorigan de verschillen tussen de belgo-romaonse dialecten blootelegd, waordeur linguïsten mit ''Waols'' allennig naor de Waolse taal in strikte zin verwiest.

==Geschiedenis==
Ie kunt niet zeggen det krek toen en toen 't Waols ontstaon is: talen ontstaot niet van d'iene op d'aandere dag, en 't ontstaonsmement hangt ok of van oen uutgaangspunten. De taalkundige [[Louis Remacle]] hef an-etoond det een beste köppel van de typisch Waols enuumde taalkenmarken heur tussen de [[8e eeuw|8e]] en [[12e eeuw]] ontwikkeld hebt. 't Waols'' 'had een dudelijk en definitief individueel kerakter vanof 1200 dan wal 't begun van de [[13e eeuw]]'.''<ref>Louis Remacle, ''Problème de l'ancien wallon'', Les Belles Lettres, Bibliothèque de la Faculté de Philosophie et Lettres de l'Université de Liège, Fascicule CIX, Paries, 1948, blz. 93</ref>

Um 1600 wörtelden hum in 't Waolse taalgebied de [[Fraans]]e schrieftaal.<ref>Antony R. Lodge, ''French : from Dialect to Standard'', Routledge, Londen, 1993</ref> Vanof 't begun van de [[17e eeuw]] hadden de mèensen in de rèken det d'r een ofstaand was tussen de spreektaal ('t Waols) en de schrieftaal ('t Fraans), waordeur een [[Waolse literetuur]] kun ontstaon; de aord daorvan is satirisch en kluchtig. 't Fraans was en bleef de ienige taal veur de formele, officiële en oaverige schrieveri'je.

Töt begun [[20e eeuw]] bleef 't Waols de taal van de mieste bewoners in 't oosten van Romaons België; 't Fraans gebruukten ze allennig in de literetuur en in de sociaole boavenklassen. In berieken as beroep en politiek bestund Waols-Fraanse tweitaligheid. In de metaolbewarking en de mienbouw gebruukten ze vake 't Waols veur de opleiding van de warkers; in veul plaatsen wördden in raodsvergaderings beide talen gebruukt.<ref>Yves Quairiaux, ''L'image du Flamand en Wallonie'', Éd. Labor, Bruxelles, 2006</ref>

===Waols en 't oaverige Romaons in België===
Op 't end van de [[19e eeuw]] maakten de [[Duutslaand|Duutse]] taalkundige Altenburg onderscheid tussen de verschillende regionaole Romaonse talen in België; hi'j markten op det 't Waols meer umsleut as allennig 't [[Luuks]], mar det 't [[Picardisch]] d'r niet bi'j heurden:

<blockquote>'t Luukse dialect wördt eziene as dudelijk verschillender van 't Picardisch as de dialecten van de provincies [[Namen]] en [[Hainego|Henegouwen]]. Al vörmt 't tègenwoordige dialect van de Fraanse grèensregio [...] in zekere zin een tussenschakel of oavergaank tussen 't Waols en 't Picardisch, en al koomt de zudelijke variaanten van 't Waols in de buurte van 't [[Rouchi]] ''[umgeving [[Valenciennes]]]'', toch wis de [[fonetiek]], in 't besunder van de mitklinkers, op starke verschillen tussen 't Picardisch en 't Waols.<ref>'Der Lütticher Dialekt steht freilich dem Picardischen weit fremder gegenüber als die Dialekte der Provinzen Namür und Hennegau. Wenn auch der jetzige Dialekt der französ. Grentzgebiete (...) eine Art Mittelglied oder Uebergang zwischen wallonisch und picardisch dartsellt und sogar die südlichen Nuancen des Wallonischen sich dem Rouchi nähern, so zeigt doch der Lautbestand, zumal der Consonantismus, des Picardischen und des Wallonischen durchgreiffende Unterschiede.' W. Altenburg, ''Versuch einer Darstellung der wallonischen Mundart nach ihren wichtigsten Lauterverhälnissen'', I, Eupen, Theil, 1880</ref></blockquote>

Deur de laatheid van dizze vaststelling nuumt ze de oaverige vanolds veurkomende Romaonse talen in België mangs ok Waols - det doet de spèkers d'rvan mangs zölf - waordeur mèensen in de biester kunt komen.

===Standaardisering van de taal===
Vanof begun jaoren nègentig perbeerden liefhebbers en schrievers van 't Waols um de schriefwieze van Feller an te passen. Dizzend was nog véur de opkumst van de mederne taalkunde ontwikkeld deur en veur dialectologen, meer um 't arfgoed van dialectliteretuur te bescharmen en de dialectologie töt steun te wèden, as umme 't Waols töt een mederne taal uut te bouwen. De ni'je inspannings richtten heur, uut symbolische en politieke oaverwègings, op 't ontwikkeln van een mandielige schriefnorm veur een taal mit een bulte onderling verstaonbere dialecten. De mandielige schriefnorm nuumt ze 't ''rfondou walon'' (Fraans: ''wallon unifié'').

De verschillende accenten van 't Waols bint bestudeerd deur de ''Atlas linguistique de la Wallonie'', en bint betrokken in de ontwikkeling van 't ''rfondou wallon''. 't Giet hier dus um een schrieftaal, waorin ien en dezölfde schriefwieze veur verschillende plaatselijke uutspraoken kan staon. Zo klinkt de schriftklaank ''ea'' (as in ''vea'', kalf) westerd uut as ''ia'' (''via'') en oosterd uut as ''é'' (''vé'').

Alle sprekers van 't Waols accepteert dizze ni'je schrieftaal niet; de mieste bint d'r zölfs niet mit in de kunde. Ok speult mit det de schrieftaal weinig acht slat op de regionaole lexicale verschillen.

==Verspreiding==
===Waolenlaand in dialectaal opzicht===
[[Ofbeelding:Wallonie-linguistique-fr.svg|thumb|right|De taalvariaanten in Waolenlaand, mit de Waolse variaanten in 't rood|300px]]
De vanolds Waolstalige gebieden nuumt ze in 't Fraans wal ''Wallonie dialectale''<ref>Albert Henry, ''op. cit.'', blz. 57</ref> of, minder vake, ''Wallonie linguistique''<ref>[http://users.skynet.be/ucw/PDF/acic.pdf Commission « Langue » de l'[[Union culturelle wallonne]], ''Quelle planification linguistique pour le wallon ?'', Actes du colloque international de Charleroi, 23 meert 1996]</ref>, dus 't Waolenlaand in talig opzicht, det een diel is van 't Waolenlaand in poletiek opzicht. Ok 't ''Wallonie de France'' heurt bi'j 't ''Wallonie dialectale''; 't bestiet uut een dozien dörpen en de plaats en gemiente [[Givet]] (Waols: ''Djivet'') in de [[Fraanse Ardennen]].

D'r kunt vier heufdvariaanten van 't Waols wörden onderscheiden:

*'t Oost-Waols, ok Luuks enuumd, det ze praot in de [[pervincie Luuk]] (Waols ''Lidje'') buten de [[Duutstalige gemienschop van België|Duutstalige gemienschop]] en [[Baelen]] (Waols ''Bailou''), [[Plombières (Luuk)|Plombières]], [[Welkenraedt]] (Waols ''Welkenrote'') en plaatsen daor in de buurte (daoras ze ok [[Ripuarisch|Ripuaorisch]] praot), in 't noorden van de [[pervincie Luxembörg]], in de [[Val de Salm]] en in de regio [[Ourthe et Aisne]]. 't Luuks kuj volgens de vier netuurlijke regio's verdielen in de [[Ardennen]], [[Condroz]], [[Hesbaye]] en 't [[Laand van Herve]].
*'t Midden-Waols, ok Namens enuumd, det ze praot in 't oosten van de [[pervincie Waols-Braobaant]], in Hesbaye en de Ardennen binnen Waols-Braobaant, in 't grootste diel van de [[pervincie Namen]] (niet in de [[Fagne (regio)|Fagne]], de Namense Ardennen en 't [[Laand van Champagne]]), en in 't noordelijkste diel van de Fraanse Ardennen.
*'t Oost-Waols of Waols-Picardisch<ref>'De term ''zone wallo-picarde'' hef de veurkeur boaven ''ouest-wallon'' […] veur 't gebied daorvan ze vrogger, naor de kaorte van A. Maréchal, dochten det die veural Waolstalig was, mar det deur 't wark van Louis Remacle eerder as Picardisch kan wörden eziene.' [http://www.ulb.ac.be/philo/spf/wallonnes/dialecte/lexlittdialht.htm Daniel Droixhe, ''Lexique des littératures dialectales du Hainaut'', Université Libre de Bruxelles, 20 september 2000]</ref>, een oavergaangsdialect tussen 't Picardisch en 't Namense Waols, mit inbegrip van 't oosten van de pervincie Waols-Braobaant (rond [[Nivelles]]), 't [[Roman Païs]], de regio [[Charleroi]], [[Thudinie]], 't zuudwesten van de pervincie Namen (de [[Fagne (regio)|Fagne]]) en een köppel dörpen van 't Fraanse [[Nord (département)|département du Nord]] ([[Cousolre]]).
*'t Zuud-Waols of Waols-Lotharings, det ze praot in de pervincie Luxembörg (buten [[Gaume]] en 't arrondissement [[Arlon]]), in 't zuudoosten van de pervincie Namen (de Namense Ardennen) en in een köppel dörpen van de [[Luxembörg|Luxembörgse]] staot ([[Doncols]], [[Harlange]], [[Sonlez]], [[Tarchamps]], [[Watrange]]), daoras 't now waorschienlijk uutestörven is.

===Wisconsin===
In een klein diel van de Amerikaanse staot [[Wisconsin]], rond [[Green Bay]], praot ze 't Namens. In de 19e eeuw bint daor aordig wat sprekers van 't Namens hen etrökken.<ref>Universiteit van Wisconsin: verzameling documenten oaver de Waolse immigraotie naor Wisconsin en vastelegde mondelinge verklaorings in 't Engels en Waols, 1976: [http://digicoll.library.wisc.edu/WI/subcollections/BelgAmrColAbout.html University of Wisconsin Digital Collection: Belgian-American Research Collection ]</ref>

==Taalkundige aspecten==
===Femilie===
't Waols heurt bi'j de ''[[langues d'oïl]]'', mar is ok weer een beetien een butenbientien deur de van 't [[Latien]] ofkumstige archaïsche kenmarken en deur een flinke invloed van de Germaonse talen, die töt uutdrokking kump in de fonetiek, de woordenschat en de grammatica. 't Waols is fonetisch ok aorig conservatief eblèven, en stiet nog relatief dichte bi'j 't Waols van de [[middeleeuwen|hoge middeleeuwen]].

===Alfabet===
't Waols schrieft ze mit 't [[Fraanse alfabet]] daoras de [[corona (diacritisch tieken)|letter ''å'']] bi'j edaone is. Dizze letter, die ze beveurbield gebruukt in 't woord ''Årdene'', hef dezölfde weerde as de ''a'' veur wat de alfabetische woordvolgörde anbelangt. De namen van de letters bint dezölfde as in 't Fraans, behalve die van de ''w'', die ''wé'' het (vrogger ''double u'') en de ''y'' die ''î gréc'' of ''yod'' het.

:{| class="wikitable" 
|-
|'''Graofeem''' || '''Uutspraoke''' || '''Veurbield''' || '''Graofeem''' || '''Uutspraoke''' || '''Veurbield'''
|-
| '''A a''' || {{Prononciation API|[a]}} || gade (geite) || '''L l''' || {{Prononciation API|[l]}} || éle (vleugel)
|-
| '''Â â''' || {{Prononciation API|[a:]}} || diâle (duvel) || '''M m''' || {{Prononciation API|[m]}} || mwin (haand)
|-
| '''Å å''' || {{Prononciation API|[ɔ:/o:/ɑ:]}} || djåzer (praoten) || '''N n''' || {{Prononciation API|[n]}} || nawe (lui)
|-
|'''AE ae''' || {{Prononciation API|[a/ɛ]}}|| glaece (ies) || '''O o''' || {{Prononciation API|[ɔ]}} || soris (moes)
|-
|'''AI ai''' || {{Prononciation API|[e:/ɛ:]}}|| maisse (meister) || '''Ô ô''' || {{Prononciation API|[o:/ɔ̃/ʊ:]}} || rôze (roze)
|-
|'''AN an''' || {{Prononciation API|[ã/ɔ̃]}}|| blanc (wit) || '''OE oe''' || {{Prononciation API|[wɛ/ø/ɛ/œ]}} || moes (maond)
|-
|'''B b''' || {{Prononciation API|[b]}}|| bén (goed) || '''OI oi''' || {{Prononciation API|[wa/wɛ]}} || moirt (dood)
|-
|'''C c''' || {{Prononciation API|[k/s]}}|| crole (gaspel) || '''ON on''' || {{Prononciation API|[ɔ̃]}} || djondou (ereurd)
|-
|'''Ç ç''' || {{Prononciation API|[s]}}|| çoula (det) || '''OU ou''' || {{Prononciation API|[u]}} || atouwer (tutoyeren)
|-
|'''CH ch''' || {{Prononciation API|[ʃ]}}|| chal (hier) || '''OÛ oû''' || {{Prononciation API|[u:/y:]}} || noû/nû (nègen)
|-
|'''D d''' || {{Prononciation API|[d]}}|| wårder (opbewaoren) || '''P p''' || {{Prononciation API|[p]}} || aprinde (leren)
|-
|'''DJ dj''' || {{Prononciation API|[dʒ]}}|| djin (persoon) || '''Q q''' || {{Prononciation API|[k]}} || qwè (wat)
|-
|'''E e''' || {{Prononciation API|[ɛ]}}|| efant (kiend) || '''R r''' || {{Prononciation API|[ʀ]}} || arester (stoppen)
|-
|'''É é''' || {{Prononciation API|[e]}}|| pés (slechter) || '''S s''' || {{Prononciation API|[s]}} || sûner (vluuien)
|-
|'''EA ea''' || {{Prononciation API|[ja/e:/ɛ:]}}|| bea (mooi) || '''SS ss''' || {{Prononciation API|[s]}} || dissu (boaven)
|-
|'''ÉN én''' || {{Prononciation API|[ẽ/ɛ̃]}}|| tchén (hond) || '''SCH sch''' || {{Prononciation API|[h/ʃ/ç/sk]}} || scheter (breken)
|-
|'''EU eu''' || {{Prononciation API|[œ/ø]}}|| feume (vrouwe) || '''SH sh''' || {{Prononciation API|[ʃ/s]}} || shîjh (zesse)
|-
|'''EY ey''' || {{Prononciation API|[ɛj/ɛ:j/i:j/i:]}}|| åjhey (makkelk) || '''T t''' || {{Prononciation API|[t]}} || tins (tied)
|-
|'''F f''' || {{Prononciation API|[f]}}|| filozofe (filosoof) || '''TCH tch''' || {{Prononciation API|[tʃ]}} || tchant (zang)
|-
|'''G g''' || {{Prononciation API|[g]}}|| gueuye (bek) || '''U u''' || {{Prononciation API|[y]}} || pus (meer)
|-
|'''GN gn NY ny''' || {{Prononciation API|[ɲ]}}|| fignesse (raam) || '''Û û''' || {{Prononciation API|[y:]}} || hût (achte)
|-
|'''H h''' || {{Prononciation API|[h]}}|| hoye (holtskool) || '''Un un''' || {{Prononciation API|[œ̃]}} || djun (juni)
|-
|'''I i''' || {{Prononciation API|[i/ɪ]}}|| pitit (klein) || '''V v''' || {{Prononciation API|[v]}} || vint (wiend)
|-
|'''Î î''' || {{Prononciation API|[i:]}}|| pîd (voet) || '''W w''' || {{Prononciation API|[w]}} || walon (Waol)
|-
|'''IN in''' || {{Prononciation API|[ɛ̃]}} || rinde (weerummedoen) || '''X x''' || {{Prononciation API|[ks]}} || taxi (taxi)
|-
|'''J j''' || {{Prononciation API|[ʒ]}}|| jate (kop) || '''XH xh''' || {{Prononciation API|[h/ʃ]}} || pexhon (vis)
|-
|'''JH jh''' || {{Prononciation API|[h/ʒ]}}|| prîjhon (gevangenis) || '''Y y''' || {{Prononciation API|[j]}} || yebe (grös)
|-
|'''K k''' || {{API|[k]}}|| stoumak (mage), || '''Z z''' || {{Prononciation API|[z]}} || zûner (zoemen)
|}

===Fonetiek en fonologie===
*De Latiense [ka] mit [g + e, i, a] gef in 't Waols [[affricaat|affricaten]] die aj spelt as ''tch'' en ''dj'': ''vatche'' (koe), ''djambe'' (bien), zoas in 't [[Old-Fraans]].
*De Latiense [s] is bewaord eblèven: ''spene'' (doorn), ''fistu'' (gapse), ''biesse'' (biest). 't Waols kent dus niet de [[prosthesis]] die van 't Latiense ''scola'' 't Fraanse ''école'' hef emeuken (Old-Fraans ''escole''). Wiedere veurbielden (Latien-Fraans-Waols-Drèents): ''spissus-épais-spès-dikke'', ''stella-étoile-steûle-steern'', ''sternutare-éternuer-stièrnî-proesten'', ''stomachus-estomac-stoumak-mage'', ''strictus-étroit-stroet-recht'', ''scribere-écrire-scrire-schrieven'', ''scabinus-échevin-scabin-wetholder''. 
*'t Waols hef een hulpklinker die tègengiet det d'r een groot antal mitklinkers achter mekare mut wörden uutesproken. Lu zult zeggen: ''Dj'é stî à '''scole''''' (ik bin naor schoele gaone), mar ''ène belle '''escole''''' of '''''sicole''''' of '''''sucole''''' (een mooie schoele), ofhaankelijk van de regio.
*'t Latiense [sc] gef, of wat uutzunderings nao, ''sch'' in 't Waols: ''schame'' (Lat. scabum), ''schoûter'' (auscultare), ''scheure'' (excutulare), ''schåle'' (scala), ''dischåssî'' (descalciare), ezw.
*De [[stemhebbend]]e mitklinkers wördt op 't end van een woord niet uutesproken: ''rodje'' (rood) klinkt krek 't zölfde as ''rotche'' (rots).
*De nasale klinkers wördt mangs evolgd deur nasale mitklinkers, zoas in ''djonne'' (uutspraoke ''djon+ne'', jonk), ''crinme'' (crème), ''branmint'' (veule).
*De klinkerlengte hef een fonologische weerde. Ie kunt d'r woorden mit onderscheiden as ''cu'' (konte) et ''cût'' (ekoakt), ''i l' hosse'' (hi'j wiegt heur) et ''i l' hôsse'' (hi'j tilt heur op), ''messe'' (misse) et ''mêsse'' (meister), etc.

===Morfologie===
*De vrouwelijke bi'jvoeglijke naamwoorden eindigt in 't meervold en veur 't zölfstaandig naamwoord op ''-ès'' zunder accent (behalve in 't Waols-Lotharings): vergeliekt ''li djaene foye'' ('t gèle blad) et ''les djaenès foyes'' (de gèle bladen).
*In de bepaolde lidwoorden en bezittelijke veurnaamwoorden maakt ze gien onderscheid in woordgeslacht (behalve in 't Waols-Lotharings): 't Waols hef ''li vweture'' (de auto) et ''li cir'' (de hemel), waor 't Fraans ''la voiture'' en ''le ciel'' hef. Zo hef 't Waols ok ''si coir'' (zien lief) et ''si finiesse'' (zien raam) veur 't Fraanse ''son corps'' en ''sa fenêtre''.

===Woordenschat===

==Rifferenties==
<references />

[[Kattegerie:Drèents_artikel]]
[[Kattegerie:Romaanse taal]]

[[af:Wallonies]]
[[an:Idioma balón]]
[[ar:لغة والون]]
[[ast:Valón]]
[[be-x-old:Валёнская мова]]
[[bg:Валонски език]]
[[br:Walloneg]]
[[ca:Való]]
[[cs:Valonština]]
[[da:Vallonsk (sprog)]]
[[de:Wallonische Sprache]]
[[el:Βαλλωνική γλώσσα]]
[[en:Walloon language]]
[[eo:Valona lingvo]]
[[es:Idioma valón]]
[[eu:Valoiera]]
[[fr:Wallon]]
[[fi:Valloni]]
[[frp:Valon]]
[[ga:An Vallúinis]]
[[gd:Walloon (cànan)]]
[[gv:Walloonish]]
[[hak:Fà-liùng-ngî]]
[[he:ולונית]]
[[hr:Valonski jezik]]
[[hy:Վալոներեն]]
[[id:Bahasa Walloon]]
[[it:Lingua vallone]]
[[ja:ワロン語]]
[[ko:왈롱어]]
[[kw:Wallonek]]
[[lb:Wallounesch]]
[[li:Waols]]
[[lij:Lengua vallone]]
[[nds:Walloonsch]]
[[nl:Waals]]
[[no:Vallonsk]]
[[nrm:Ouallon]]
[[pl:Język waloński]]
[[pt:Língua valona]]
[[ro:Limba valonă]]
[[ru:Валлонский язык]]
[[simple:Walloon language]]
[[sv:Vallonska]]
[[th:ภาษาวัลลูน]]
[[tr:Valonca]]
[[uk:Валлонська мова]]
[[vi:Tiếng Wallon]]
[[wa:Walon]]
[[zh:瓦龙语]]
