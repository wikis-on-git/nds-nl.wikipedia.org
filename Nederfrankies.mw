[[Ofbeelding:Niederfränkisches Mundartgebiet cropped-nl.png|frame|right|Nederfrankies taalgebeed (zunder t [[Zuudoost-Limbörgs]]). [[Brussel (stad)|Brössel]] is wal vanoalds Nederlaandstalig west, mar t is al veul langer tweetalig dan [[Fraans-Vlaandern]]]]
t '''Nederfrankies''' is n dialektgroep met [[West-Germaanse talen|West-Germaanse]] variëteitn, woar o.a. t [[Hollaans (dialekt)|Hollaands]], [[Utrechts-Alblasserweerds|Utrechts]], [[West-Vloams]], [[Oost-Vloams]], [[Zuud-Gelders]] en t [[Broabaants]] oonder valn. Nederfrankiese dialektn wördn dus vuural sprökn in t zuudn en westn van [[Nederlaand]] en in [[Vlaandern]] en in t westn van [[Duutslaand]] (in noordelik [[Rienlaand (Duutslaand)|Rienlaand]], namelik in de [[Nederrien]], in t noordn van de [[Benrather Linie]]).
Ok t [[Limbörgs]], alhoowal t pas as zölfstaandige strektaal anerkend is, beheurt vuur t groot deel töt t Nederfrankies en vörmt doarvan saamn met t Zuud-Gelders en t [[Nederriens]] de [[Maas-Rienlaands]]e groep.

In Duutslaand gebroekn ze meesttieds de term ''Südniederfränkisch'' vuur t Limbörgs en de doaran verwante dialektn in t noordelike Rienlaand, de [[Nederrien]]. In de Nederlaandse taalkunde neumt ze dizn dialektn [[Zuudoost-Nederfrankies]], dervan oetgoand dat t Nederlaandse taalgebeed in oaverwegnde moate de opvolger is van t Nederfrankiese.

Wieder mag ok t [[Afrikaans]] van [[Zuud-Afrika]] töt t Nederfrankies wördn reaknd. Oet dizn dialektgroep bint t [[Niejnederlaands]] (16e en 17e eeuw) en t [[Afrikaans]] oontwikkeld en nog later t [[Standerdnederlaans|Standaardnederlands]]. 
De oaldste fase wördt t [[Oaldnederfrankies]] of [[Oaldnederlaands]] neumd. De doaropvolgnde heet [[Middelnederlaands]], mangs ok wal [[Diets]] neumd.

[[Kattegerie:Tweants_artikel]]
[[Kattegerie:Taol]]

[[af:Nederfrankies]]
[[br:Yezhoù frankek izel]]
[[de:Niederfränkische Sprachen]]
[[en:Low Franconian languages]]
[[es:Lenguas bajo fráncicas]]
[[fr:Bas-francique]]
[[it:Basso francone]]
[[ksh:Niederfränkisch (Shprooch)]]
[[li:Nederfrankisch]]
[[nds:Nedderfranksche Spraken]]
[[nl:Nederfrankisch]]
