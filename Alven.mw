'n '''Alf''' (meervoald: ''alven'') is naor oald-Germaanse en oald-Noorse opvatting 'n geist in lucht, 't water of waor dan ok in de netuur.

'n Alf (Oaldnoors álfar (nominatief enkelvoald: álfr) betekkent elf) is in de Noorse miethelogie iene van de vruchtbare netuurgeisten of netuurkrachten, din al an 't wark waren veur der nog maar goden ontstön. Zi'j warkt dus met an de opbouw, 't in staand hoalden, maar ok de ofbraak, van de weerlden.

't waren beveurbeeld de alven din zörgden dat 't levenssap van Ymir, de aldereerste oerreus, bi'j de skepping wörden umme-zet töt stromen en zeeen.

oewel 't idee in de bekende bronnen van de Edda narns duudlik wördt bepaold, komt alven op 't algemeen naor veuren as mooie vermeanslikte netuurwezens, de verpersoonliking van vruchtbaarheid.

==Oale status==

Alven bint alleszins stark verbunnen met de kultus van de vrogge veuroalden. De latere folklore löt verstaon dat 't geleuf in alfen hiel algemeen verbreaid was bi'j de Germaanse stammen, en nie allinnig beparkt töt de oale Skandinaviese. Op 't algemeen kenden men ok magiese psychiese krachten toe an disse wezens. Zi'j zoalden meansen rechtstreeks beïnvloeden en deels beteuveren. Bepaolde dreumen en veural nachtmerries zoalden van heur ofkomstig ween.

Men kan der over redetwisten in hoeverre de alven 't Germaans equivalent bint van de nymfen of sirenen in de Griekse en Romeinse mythologie, of van de vili en rusalki in de Slavische mythologie.

==Wanen of Alven==

De Edda levvert 'n mooglike identifikatie van de Wanen met de Alfen, umdat der vake eemgoed wördt melding emaakt van "de Asen en Wanen" as van "de Asen en Alven" as anduuding van "alle goden". Zowel Wanen als Alven waren vruchtbaarheidskrachten en dorumme suggereert die verwisselbaarheid dat de Wanen in feite synoniem waren veur de alfen. 't Zol kunnen dat beide soortnamen wel 'n verskil in status reflecteren, waorbi'j de alfen mindere vruchtbaarheidsgoden waren, vergelekken bi'j de Wanen as meer uut-espreuken vruchtbaarheidsgoden. Op din meniere zol Freyr dan de netuurlijke heerser over de alfen op Álfheim gelden.

Chronologisch zoalden de alfen ok uut 'n vroggere tied kunnen stammen, waornao zi'j geleidlik en slechts gedeeltlik bint substitueerd deur de Wanen, 'n meer uut-espreuken verzaamling individueerde driefkrachten op basis van vruchtbaarheid.

Hedendaagse herbelevving van 'n Noordse rilligie din zich op de Wanen focust wördt manks met Vanatrú an-eduud.


{{Dialekt|sdz}}
[[Kategorie:Noordse mythologie]]
