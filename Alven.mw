'n '''Alf''' (meervoald: ''alven'') is naor oald-Germaanse en oald-Noorse opvatting 'n geist in lucht, 't water of waor dan ok in de netuur.

'n Alf (Oaldnoors álfar (nominatief enkelvoald: álfr) betekkent elf) is in de Noorse miethelogie iene van de vruchtbare netuurgeisten of netuurkrachten, din al an 't wark waren veur der nog maar goden ontstön. Zi'j warkt dus met an de opbouw, 't in staand hoalden, maar ok de ofbraak, van de weerlden.

't waren beveurbeeld de alven din zörgden dat 't levenssap van Ymir, de aldereerste oerreus, bi'j de skepping wörden umme-zet töt stromen en zeeen.

oewel 't idee in de bekende bronnen van de Edda narns duudlik wördt bepaold, komt alven op 't algemeen naor veuren as mooie vermeanslikte netuurwezens, de verpersoonliking van vruchtbaarheid.

==Oale status==

Alven bint alleszins stark verbunnen met de kultus van de vrogge veuroalden. De latere folklore löt verstaon dat 't geleuf in alfen hiel algemeen verbreaid was bi'j de Germaanse stammen, en nie allinnig beparkt töt de oale Skandinaviese. Op 't algemeen kenden men ok magiese psychiese krachten toe an disse wezens. Zi'j zoalden meansen rechtstreeks beïnvloeden en deels beteuveren. Bepaolde dreumen en veural nachtmerries zoalden van heur ofkomstig ween.

Men kan der over redetwisten in hoeverre de alven 't Germaans equivalent bint van de nymfen of sirenen in de Griekse en Romeinse mythologie, of van de vili en rusalki in de Slavische mythologie.

==Wanen of Alven==
De [[Edda]] wöd esprökkn van "de Asen en Wanen" eemgoed as van "de Asen en Alven" as beduuding veur ''alle godn'', waor deur 't lek dat de Wanen en de Alfen d'zölfdn bint. Wanen en Alven waarn beidn vruchtbaarheidskrachtn en dorumme ku-j 't zo boengn dat de Wanen eaglik 'n aandere name is veur de Alfen. 't Kan ween dat 't verskil in naamn der opt zat dat 't 'n aandere status betekknd. De Alfden zolln dat mindere vruchtbaarheidsgodn ween, vergelekkn van de Wanen. Van hieruut zol Fri'j de logiese heerser ween over de Alfen op Alfheim.

Alfn könt dan ok weer 'n oaverbliefsel ween uut vroggere tiedn, Waornao ze tiedig bint achter-ekomm an de Wanen. Din meer persoonlikheid en vruchtbaarheid haarn.

Hedendaagse herbelevving van de Noordse rilligie din zich met de Wanen gaanks höald wördt manks met Vanatrú (geleuf in de Wanen) an-eduud. Daor teegn over stiet de Asatrú (Geleuf in de Asen).


{{Dialekt|sdz}}
[[Kategorie:Noordse mythologie]]
