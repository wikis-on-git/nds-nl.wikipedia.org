'''Alfen''' bint geistn in lucht, 't water of waor dan ok in de netuur. Ze komt veur in de [[Germaanse mythologie|Oaldgermaanse]] en [[Noordse mythologie|Oaldnoorse]] overlevverings.

'n Alf is in de Noorse overlevverings iene van de vruchtbare netuurgeistn of netuurkrachtn, din al in warkn waarn veur der ok maar godn ontstön waarn. Ze warkt met an 't bouwn, 't op staand hoaldn, maar ok 't ofbrekkn, van de weerldn. Din zörgdn beveurbeeld ok dat 't leevnssap van Ymir, de aldereerstn (oer)reus, bi'j de skepping wörden umme-bouwt tut de stromen en zeeen op Middengaard (Aarde). In de [[Edda]] kump 't nie zo duudlik naor veurn, maar vake wördn de Alfn as mooie vermeanslikte netuurweezns of-edaone. De Alfn bint de vruchtbaarheid in persoon.

==d' Oaldn==
Alfn waarn slim anwezig in de weerld en rilligie van de [[Germanen]]. De volksverhaaln van noe laot ziene dat 't geleuf in Alfn wieds was oaver de Germaanse stammen. en nie allinnig bi'j de Skandinaviese. Wieds wördn der magiese en geistlike krachtn an disse weezns toe-edaone. Ze zolln in 'n meanse van alles uut könn warkn en deels beteuvern. Bepaolde dreumn en veural nachtmerries zolln ok bi'j Alfn vandan komm.

Der kan ezegd wördn dat Alfn 't Germaanse neefie bint van de nymfen/sirenen uut de Griekse/Romeinse verhaaln, of van de vili en rusalki uut de Slaviese verhaaln.

==Waann of Alvn==
Op de Edda wöd esprökkn van "de Aansn en Wanen" eemgoed as van "de Aansn en Alven" as beduuding veur ''alle godn'', waor deur 't lek dat de Wanen en de Alfn d'zölfdn bint. Wanen en Alven waarn beidn vruchtbaarheidskrachtn en dorumme kö-j 't zo boengn dat de Wanen eaglik 'n aandere name is veur de Alfn. 't Kan ween dat 't verskil in name der is umdat beide 'n aandere status betekknd. De Alfn zolln dan mindere vruchtbaarheidsgodn ween, vergelekkn met de Wanen. Van hieruut zol [[Frey|Fri'j]] de heerser over de Alfn ween op Alfheim.

Alfn könt dan ok weer 'n oaverbliefsel ween uut vroggere tiedn, waor vandan ze tiedig bint achter-ewördn an de Wanen. Din meer persoonlikheid en vruchtbaarheid haarn.

Disse tiedse weerumme-belevving van de Noordse rilligie din zich met de Wanen gaanks höald wördt manks met Vanatrú (geleuf an de Wanen) an-eduud. Daor teegn over, of nöast, stiet de Asatrú (Geleuf an de Aansn).


{{Dialekt|sdz|[[Vechte|'t Vechtdal]]|ANS}}
[[Kategorie:Noordse mythologie]]
[[Kategorie:Germaanse mythologie| ]]
