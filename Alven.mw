'''Alven''' bint geistn in lucht, 't water of waor dan ok in de netuur. Ze komt veur in de [[Germaanse mythologie|Oaldgermaanse]] en [[Noordse mythologie|Oaldnoorse]] overlevvering.

'n Alf is in de Noorse overlevvering iene van de vruchtbare netuurgeistn of netuurkrachtn, din al in warkn waren veur der ok maar godn ontstön. Ze warkt met an 't bouwn, 't in staand hoaldn, maar ok de ofbraak, van de weerldn. Din zörgdn beveurbeeld ok dat 't leevnssap van Ymir, de aldereerstn (oer)reus, bi'j de skepping wörden umme-bouwt tut stromen en zeeen. In de Edda kump 't nie zo duudlik naor veurn, maar vake wördn de Alvn as mooie vermeanslikte netuurweezns. De Alvn bint de vruchtbaarheid in persoon.

==d' Oaldn==
Alvn waarn slim anwezig in de weerld en rilligie van de [[Germanen]]. De volksverhaaln van noe laot ziene dat 't geleuf in Alvn wied was oaver de Germaanse stammen. En nie allinnig bi'j de Skandinaviese. Wied wördn der magiese en geestlike krachtn an disse weezns toe-ezegd. Ze zoldn in 'n meanse van alles uut könn warkn en deels beteuvern. Bepaolde dreumn en veural nachtmerries zoldn ok van Alvn vandan komm.

Der kan ezegd wördn dat Alvn 't Germaanse neefie bint van de nymfen/ sirenen uut de Griekse/Romeinse verhaaln, of van de vili en rusalki uut de Slaviese verhaaln.

==Waann of Alvn==
De Edda wöd esprökkn van "de Aansn en Wanen" eemgoed as van "de Aansn en Alven" as beduuding veur ''alle godn'', waor deur 't lek dat de Wanen en de Alfen d'zölfdn bint. Wanen en Alven waarn beidn vruchtbaarheidskrachtn en dorumme ku-j 't zo boengn dat de Wanen eaglik 'n aandere name is veur de Alfen. 't Kan ween dat 't verskil in naamn der opt zat dat 't 'n aandere status betekknd. De Alfden zolln dat mindere vruchtbaarheidsgodn ween, vergelekkn van de Wanen. Van hieruut zol [[Frey|Fri'j]] op logieser wiezer heerser ween over de Alvn op Alfheim.

Alfn könt dan ok weer 'n oaverbliefsel ween uut vroggere tiedn, Waornao ze tiedig bint achter-ekomm an de Wanen. Din meer persoonlikheid en vruchtbaarheid haarn.

Hedendaagse herbelevving van de Noordse rilligie din zich met de Wanen gaanks höald wördt manks met Vanatrú (geleuf in de Wanen) an-eduud. Daor teegn over stiet de Asatrú (Geleuf in de Aansn).


{{Dialekt|sdz|[[Vechte|'t Vechtdal]]|ANS}}
[[Kategorie:Noordse mythologie]]
[[Kategorie:Germaanse mythologie| ]]
