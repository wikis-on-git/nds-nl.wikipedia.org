{{Zie dv|Kiekt '''[[Doowop (deurverwiezing)|hier]]''' veur aandere betiekenissen van Doowop.}}
[[Ofbeelding:The Ravens (Musical group), between 1938 and 1948 (William P. Gottlieb 14971).jpg|thumb|250px|Doowop-ensemble The Ravens in de jaoren 1940]]
'''Doowop''' is een soortement [[rhythm-and-blues]]. Kenmarken bint [[a capella|a capellazang]] mit een melodie die oe grep, en een ienvoudige [[maot (meziek)|maot]] mit weinig of gien instermentatie. De stiel kwaamp in de jaoren veertig van de twintigste ieuw op onder Afro-Amerikaans jongvolk en Italiaanse immigranten in de steden in 't noordoosten van de Verienigde Staoten. 't Was een mengeling van zunder instermenten espeulde [[jazz]], a capellameziek, [[scat (jazz)|scat]] (stemimprovisaties in de jazz) en [[opera]]. Vake haj een achtergrondkoortien det ritmische woorden of [[onomatopee|onomatopeeën]] zunder wiedere betiekenis zunk, waor ok de name van de stiel van kump. Doowop was toegaankelijk umdej der gien instermenten bij neudig waren, en bracht massa's tieners dertoe um a capella-groepies op te richten.

Doowop deuden ze in Europa niet veule an, mar de Duutse band de [[Comedian Harmonists]] (actief van 1927 töt 1934) kuj in die hoeke zuken. Nao een pieke in de jaoren vieftig waren mèensen in de jaoren zestig weer wat minder drok op de stiel. Uut de doowop ontstund in de late jaoren zeuventig de [[beatbox|beatboxerije]].

Invloed van de doowop kuj weerummeheuren in de [[surfrock]] van [[The Beach Boys]], de hits van de [[The Four Seasons (groep)|Four Seasons]], de [[teenybopper|teenybopper-variaanten]] van de [[rock-'n-roll]] van end jaoren vieftig (''What Do You Want to Make Those Eyes at Me For?'' van [[Emile Ford & the Checkmates]]) en midden jaoren zeuventig (''Sugar Baby Love'' van [[The Rubettes]]) en [[close harmony|close harmony-groepen]] uut de jaoren tachtig zoas [[The Deep River Quartet]] en [[The Flying Pickets]].

Kenmarkende zinnen:
*''shoo-wap-dee-wap-wap''
* ''showaddywaddy'' en variaant ''Bob-shu-waddy''
*''dun dun dun dun''
*''ne ne ne ne ne''

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Rhythm-and-blues]]
