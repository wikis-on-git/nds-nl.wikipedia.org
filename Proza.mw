[[Ofbeelding:Fritz Reuter 1830.jpg|thumb|200px|De [[Nedersaksische literetuur|Nedersaksische schriever]] [[Fritz Reuter]] schreef ok gedichten, mar wördden veural beroemd deur zien prozawarken (romans)]]
'''Proza''' is eschreven of espreuken [[taol|taal]] die in de riegel ekenmarkt wördt deur [[netuurlijke taal|netuurlijk taalgebruuk]], mit [[grammatica]] zoas mèensen die netuurlijkerwieze toepast. Der kan aans ok ofeweken wörden van de gebrukelijke grammaticariegels, zoas bij [[verhaaltechniek|verhaaltechnieken]] as de [[stream of consciousness]].

In de schrieverije wördt proza onderscheiden van de [[dichtkünst|dichtkeunst]] oftewal poëzie. Poëzie is een bezundere vörm van eschreven of mondelinge literatuur, bestaond uut varsriegels en ericht op esthetische eigenschoppen van taal zoas ritme en riem. Vanwege zokke conventies stiet poëzie wieder of van netuurlijk taalgebruuk as proza.

Deur verneiings in de schrieverije sinds de 20ste ieuw, zoas de ontwikkeling van 't [[vrije vars]] en 't [[prozagedicht]], is 't onderscheid tussen proza en poëzie minder rechtliendig ewörden. De Amerikaanse dichter [[T. S. Eliot]] kwaamp mit de volgende prakkezaotsie: ''"'t onderscheid tussen varzen en proza is dudelk; 't onderscheid tussen poëzie en proza is lange zo dudelk niet."''<ref>T. S. Eliot (2021), ''Poetry & Prose: The Chapbook'', Poetry Bookshop London</ref>

Gebrukelijke genres waorin der proza eschreven wördt, bint (van kört töt lang) 't [[slim kört verhaal]], 't [[kört verhaal]], de [[novelle]] en de [[roman]].

't Woord proza is een verkörting van 't [[Latien|Latiense]] ''prōsa ōrātiō'', 'directe stiel van spreken', waorbij 't eerste element de vrouwelijke vörm is van ''prosus'', eerder ''prorsus'', 'direct'.

== Rifferenties ==
<references />

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Literatuur]]
