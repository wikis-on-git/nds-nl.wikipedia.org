{{wiu}}

{{wrapper}}
|[[Ofbeelding:Lütt-Witt Moor.jpg|right|thumb|250px|Detail van Lütt-Witt moeras in [[Henstedt-Ulzborg]] (Duitsland)]]
|-
|[[Ofbeelding:Hautes-Fagnes.jpg|right|thumb|250px|[[Hoge Venen]], België]]
|-
|[[Ofbeelding:Veenlens5.jpg|right|thumb|250px|[[Kragge]] in de [[Grote Geule]], België]]
|-
|[[Ofbeelding:Peat_artisanal_exploitation2.jpg|thumb|250px|Veenlaoge in Fraankriek]]
|-
|[[Ofbeelding:Morasko leg.jpg|thumb|250px|Europese moerasbos bi'j [[Poznań]] (Polen)]]
|}
'''Vene''' is een natte, zuurstofaarme en sponsachtige [[grondsoorte]], die bestiet uut [[Humus|ehumificeerd]] materiaol. In op-edreugde vorm staot et bekend as [[Törf (braandstof|turf]].

==Veengrond==
Veengrond is een bodemtype waorvan de grond uut vene en aander plaantaordig materiaol bestaot. Vene hej in Nederlaand ok nog op grotere dieptes, as [[zaand]]-op-vene en [[klei]]-op-vene, beveurbield in [[Grunnen (provìnzie)|Grunning]] en [[Drenthe]]. Et is een besundere [[Ofzetting (straotigrafie)|ofzetting]], omreden et niet-[[Klastische gestiente|klastisch]] is. Omdat et in teengstelling tot [[sediment]] op 'e stee evormd is, nuumt ze et [[sedentaot]].

==Veenvorming==
Gewoonlik wodt dood plaantenmateriaol rap of-ebreuken deur de anwezigheid van [[zuurstof]] en de warking van [[Bacterie|bacterieën]]. Veural in slim hiete en dreuge umstaandigheden goat de rotteri'je dan rap. Bi'j [[Aeroob|aerobe]] ofbraak ontstaot dan [[Waoter|H<sub>2</sub>O]] en [[Koolstofdioxide|CO<sub>2</sub>]]. Mar bi'j de ofwezigheid van zuurstof kriej [[Anaeroob|anaerobe]] ofbraak op, daoras [[Methaan|CH<sub>4</sub>]] van komt. In natte en vochtige omstaandigheden gaot de ofbraak staorigran as de ophoperi'je, waoraj veenvorming van kriegen. Vene viej veural in [[Maotig klimaot|maotige]] vochtige kontreien.
In [[Nederlaand]] en [[België]] is et mieste vene vormd in et [[Atlanticum]], lichtkaans deur et vochtoverskot dat optrad deur de overgaank van [[naaldbos]] naor [[loofbos]] in die periode en et sti'jgen van de grondwaeterspiegel onder invloed van et [[zeespiegelsti'jging]].

== Indieling ==
Veensoorten verskillen slim, ofhaankelik van de ligging ten opzichte van et [[grondwaeter]] en van de voedselriekdom.

=== Ligging ten opzichte van et grondwaeter ===
Aj uutgaon van de ligging ten opzichte van et grondwaeter bi'j de veenvorming kuj de volngde indieling maeken:
*''Leegvene'' hef as veurnaemste kenmark dat et vene onder invloed van et grondwaeter ontstaon is. Leegvene is ofhaankelik van de grondwaeterkwaliteit [[Eutrofiëring|eutroof]]-[[oligotroof]]. [[Limnisch]] vene wodt onder de [[waeterspiegel]] evormd, [[telmatisch]] vene in de zone rond de waeterspiegel. Krek daorboven wodt [[terrestrisch]] vene vormd, dat as over et algemien rap [[Oxidaotie|oxideert]] tiedens et uutdreugen, behalven aj hoogveenvorming kriegen.
*''Hoogvene'' hef as veurnaemste kenmark dat et ontstaon is onder invloed van [[regen (meteorologie)|regenwaeter]], zogenaemd [[ombrogeen]] vene. Et is altied [[oligotroof]]. Et veurnaemste bestanddiel is [[Sphagum|veenmos]] (''Sphagum''), dat alderbassens veule waeter opzoegen wil en in ezwollen toestaand veur meer as 90 percent uut waeter kan bestaon. Butendat wil et goed gruuien in zoere omstaandigheden, die aj kriegen deurdat regenwaeter vanzels al aorig zoer en niet ebufferd is. Et milieu is extreem voedselaarm en ontstaot as d'r de dooie plaantenresten op een ondeurlaotende [[humus]]rieke ondergrond liggen, zodat d'r gien voedselriek waeter meer binnendringen kan. Vene dat veurnaemelik deur veenmos evormd is, nuumt ze ok ''veenmosveen''.

In onontgonnen vorm viej et in Nederlaand niet slim veule meer, allend nog in et [[Bargervene]] bi'j [[Schonebeke]] in Drenthe en in de [[Groote Peel]] in [[Noord-Braobant]]. Een groot pat is ja in de [[19e eeuw|neengtiende eeuw]] of-egraven veur de braandstofveurziening. In België hej op de [[Hoge Venen]] (''Hohes Venn of Hautes Fagnes'') nog biester veul hoogvene.

De bovenste laoge (40-60 cm) nuumt ze bonkeerde, en kuj niet gebruken omme d'r turf van te maeken. Dizze bonkeerde wodden in de Grunneger, Drentse en [[Frieslaand|Friese]] veenderi'jen - niet in de Peel - vermengd mit de zaandgrond die nao 't ofgraven weer teveurschien kwam en vormden zo de [[dalgrond]]<ref>Kiek in De Grote Bosatlas, kaortblad 42: 'Nederland - Grondsoorten en bodemtypen'.</ref>, die mit goede bemesting en ontwaetering nog redelike laandbouwgrond gef.

De onderste laoge (30-40 cm) nuumt ze dargvene. Dit is stark saemen eparst en bevat vake et kienholt; wortels en dielen van boomstammen die as bedolven bint deur et vene.

== Rifferenties ==
<references />

{{Dia|Dit stok is eskreven in 't [[Stellingwarfs]] van [[Stienwiekerlaand]].}}
{{commons|peat}}

[[Kattegerie:Stellingwarfs_artikel]]
[[Kattegerie:Grondsoorte]]

[[ay:Juqhu]]
[[bat-smg:Liūns]]
[[br:Taouarc'heg]]
[[cs:Rašeliniště]]
[[cv:Шурлăх]]
[[da:Mose]]
[[de:Moor]]
[[en:Bog]]
[[eo:Torfejo]]
[[es:Pantano]]
[[et:Raba]]
[[eu:Zingira]]
[[fi:Suo]]
[[fr:Tourbière]]
[[hr:Tresetište]]
[[hu:Védett lápok]]
[[is:Mýri]]
[[it:Torbiera]]
[[ja:ボグ]]
[[lt:Pelkė]]
[[lv:Purvs]]
[[nl:Veen (grondsoort)]]
[[nn:Myr]]
[[no:Myr]]
[[pl:Torfowisko]]
[[pt:Paul (ecossistema)]]
[[ru:Болото]]
[[sv:Myr]]
[[tr:Turba bataklığı]]
[[uk:Болото]]
