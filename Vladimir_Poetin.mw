[[Bestaand:VladimirPutinNewYear2012-2.png|thumb|200px|right|Vladimir Poetin, presideant van Ruslaand]]
'''Vladimir Vladimirovitsj Poetin''' ([[Russies]]: Владимир Владимирович Путин, [[Leningrad]], [[7 oktober]] [[1952]]) is nen Russiesen politieker en de presideant van [[Ruslaand]].

Poetin was 16 joar nen Loetenant-Kolonel vuur de [[KGB]]. Doar skeaidn he in [[1991]] met oet um in zinne geboortestad [[Sunt Petersborg]] de politiek in te goan. Hee verhuusdn in [[1996]] noar [[Moskou]] en köm oonder dienst van [[Boris Jeltsin]]. Doar maakn he rap promosie. Op [[31 december]] [[1999]] wör he vervangnd presideant, doo't Jeltsin dr plötseling met oetskeaidn.

Noa twee ambtstiedn as presideant, wör Poetin op [[8 mei]] [[2008]] premier van Ruslaand oonder presideant [[Dimitri Medvedev]]. Skoonwal't nen presideant noar t Russiese stelsel op papier heuger steet as nen premier, leek Poetin in t echt nog aait an de töwkes te trekn. Seend [[7 mei]] [[2012]] is Poetin wier presideant van Ruslaand en ditmoal Medvedev as premier.

Zinne politieke teegnstaanders sprekt skaande van zinne oonderdrukking van [[persvrieheaid]] en zin harte anpakn van demonstrasies en opstaandn. Doarnöast sprekt de leu skaande van de grote [[korrupsie]] oonder zin beweend en de oarmood woerin't völle Rusn leawt. Bie ne aandere groep Rusn is he geleefd umdet he verhooldingswies stabiliteat, [[ekonomie]]sen vuurspood en zelfweardering bracht hef, noa n kroam wat Boris Jeltsin dr van maakt har. De ofkorting van zinn naam (VVP) wörd as zinnen bienaam gebroekt en steet tegelieke vuur de Russiese term vuur "bruto binnlaands produkt". Hee zorgen det t Bruto binnlaands produkt toonöm met 72%.

[[Kategorie:Tweants artikel]]
[[Kategorie:Ruslaand]]
