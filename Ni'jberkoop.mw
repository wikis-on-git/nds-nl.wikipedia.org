[[Ofbeelding:Map NL Eaststellingwerf Nijeberkeap.png|thumb|300px|Liggen van Ni'jberkoop]]
'''Ni'jberkoop''' ([[Nederlaands|Nederlaans]]: ''Nijeberkoop'', [[Westlaauwers Frais|Fries]]: ''Nijeberkeap'') is een dörp in de [[Frieslaand|Friese]] gemiente [[Ooststellingwarf]]. Et kleinste dörp van de gemiente Ooststellingwarf. Omdebi'j 240 inwoners, een [[klokkestoel]], een schoele die niet meer bruukt wodt en een kefé-resteraant bin et meest opvalend.

Et dörp leit an de raand van et [[Nationaol Park Drents-Friese Woold]], een belangrieke toeristentrekker. Ni'jberkoop kreeg laandelike bekendhied deurdat de [[Stichting Pantera]] daor in 1993 heur poorten eupende as roofdierenopvangcentrum. Mit naeme et brullen van leeuwen het veul kemmosie veuroorzaekt in dit plattelaansdörp.

De bi'jnaemen veur de inwoners van Ni'jberkoop bin ''tobbeschieters'' of ''tonneschieters''.

{{Ooststellingwarf}}

[[Kategorie:Stellingwarfs_artikel]]
[[Kategorie:Stellingwarven]]
