Et '''Fering''' is et [[Noordfries]] van et eilaand [[Föhr]]. 

Ongeveer 3000 meensken spreken et dialekt. Et grootste diel van de sprekers woont op et westelike diel van et eilaand Föhr. Dat is ok et ienigste diel van hiel Noord-Frieslaand waor een meerderhied van de bevolking Friestaolig is. In et westen van et eilaand is et sprekersantal stabiel, an de zuudkaant het et Fering de laeste jaoren een betien terrein wonnen.

Et Fering kan mit et [[Öömrang]], et dialekt van [[Amrum]], as ien dialekt van et Noordfries zien wodden. Van de twie dialekten is bi'jgelieks ien woordenboek, et Fering-Öömrang wurdenbuk.

Ien van de eerste schriftelike overleveringen is de vertaeling van Martin Luther zien Kleine Kattegesisme ron et jaor 1600. Ok de ooldste Noordfriese tekst komt van Föhr. Die tekst wodde in de 19e iew schreven, mar de ballade ''A bai a reder'' stamt waorschienlik uut de 15e of 16e iew.

Taelorganisaosies veur et Fries van Föhr bin de Fering Ferian en de Ferring Stiftung. 

[[Kattegerie:Freesk]]
[[Kattegerie:Stellingwarfs artikel]]

[[ca:Fering]]
[[da:Fering]]
[[de:Fering]]
[[en:Fering]]
[[frr:Fering spriik]]
[[fy:Fering]]
[[nl:Fering]]
[[stq:Föhring]]
