[[Ofbeelding:Rieten dak old farmhouse.jpg|250px|thumb|Een ouwe Gelderse boerderieje uut 1872]]
Een '''boerderieje''', '''plaose''' of een '''stee''' is een [[woening|woenige]] of warkplekke van de [[boer]]. Vake wonnen mit een boerderieje oek de hele wark- en woenumgeving van de boer bedoeld, inclusief [[woenhuus]], [[arf]], [[weilaand]], [[bouwlaand]], [[stalle]]n en [[schure]]n.

== Van laand tot gebouw ==
Zo'n duzend jaor eleen wönnen mit 't begrip 'hoeve' 't [[oppervlak]] an laand (stuk laand) an-eduud waorvan een 'normale' femilie kon bestaon (in zien be''hoef''te veurzien). Op arme gronden was een hoeve groter as op rieke gronden; heel aanders as dat 't nao de [[middeleeuwen]] ontwikkelen: ho rieker de grond ho rieker de boer en ho groter zien laand. Dat tegenover de arme keuterboeren op 't zaand. Ontwikkelingen in vormen van gemeenschapsbewuswonnen, individualisasie, liberalisasie en kompetisie bin thema's dee daorbie op de achtergrond meespeulen. Noen is de hoeve allinnig nog 't gebouw (huus mit de stallen) of soms allinnig nog 't woenhuus.

== Benamingen ==
In verschillende delen van [[Nederlaand]] en [[Vlaanderen]] hef een boerderieje soms een iets aandere naam:
*''Heerd'' / ''stee'' ([[Grunnen (provinzie)|Grunningen]])
*''Pleats'' ([[Frieslaand]])
*''Keuterieje'' (een kleine boerderieje)

Op de [[Veluwe]] en in aandere gebieden is de [[heerd]] veural de ''mooie kamer'', in sommigen dialekken zegen ze oek wel ''heerd'' veur een [[veurkamer]] (''woenkamer''). 

Een [[kienderboerderieje]] is neet een boerderieje zoas dat bedoeld is bie boerderiejen waor geld mee emaak mut wonnen of waor ewark wonnen, mar is een plaose waor dieren ehouwen wonnen dee [[kiend]]ers anspreken en dee deur de kienders verzurg kunnen wonnen.

==Nedersaksisch==
*[[Grunnegs]]: ''stee'' of ''heerd''
*[[Stellingwarfs]]: ''boerderi'je'', ''boerkeri'je'' of ''(boere)plaetse''
*[[Tweants]]: ''boerderiej(e)''
*[[Urkers]]: ''boerderije''
*[[Veluws]]:
**''Boerderieje''
**''Boerderie''
**''Boerieje'' ([[Doornspiek]] en [[Oldebroek]])
**''Boederie'' ([[Armel]], [[Putten]], [[Speuld]] en [[Appel]])
**''Boe(r)deri'je'' ([[Attem]])
**''Boerderije'' ([[Lieren]])
**''Boernhuus'' ([[Terwolde]])
**''Plaose'' ([[Nunspeet]])
**''Plaots'' ([[Niekark]])
**''Plaos'' ([[Bunsjoten]])
**''Stee'' ([[Nunspeet]], [[Putten]] e.u.)

[[Kattegerie:West-Veluws artikel]]
[[Kattegerie:Laandbouw]]

[[ca:Granja]]
[[da:Bondegård]]
[[de:Bauernhof]]
[[en:Farm]]
[[eo:Bieno]]
[[es:Granja]]
[[fr:Ferme (agriculture)]]
[[id:Sawah]]
[[ii:ꁌꑗ]]
[[ja:農場]]
[[li:Haof (boerderie)]]
[[nl:Boerderij]]
[[nn:Gard]]
[[no:Gård]]
[[pdc:Bauerei]]
[[pl:Farma]]
[[pt:Fazenda]]
[[ru:Фазенда]]
[[simple:Farm]]
[[sk:Farma (gazdovstvo)]]
[[sv:Bondgård]]
[[zh:农场]]
