Een '''regiosoap''' of '''regionaole zieperiege''' is een dramariege veur de tillevisie die heur ofspeult in een bepaolde regio, en vaeke wodt d'r ok et [[dialekt]] of de [[taol|tael]] van disse regio praot. Zoe'n regiosoap was aenlik veural richt op de meensken uut disse regio's, mar laeter bleek dat ok [[butermeensken]] disse regiosoaps goed bekeken. De eerste regiosoap was de [[Westlaauwers Frais|Fries]]e riege [[Baas Boppe Baas]] (''baos boven baos''), die veur et eerst uutzunnen wodde op [[Omrop Fryslân]] in 2001. Dit bleek zoe'n sukses dat de riege ok op de nationaole en aandere regionaole tillevisiezenders uutzunnen wodde. Daornao kwammen dezelde producenten van Baas Boppe Baas mit een [[Tweants|Twentse]] regiosoap, [[Van Jonge Leu en Oale Groond]]. 

Al gauw volgden d'r nog meer regiosoaps zoas de [[Limburgs]]e riege [[De Hemelpaort]] en et [[Grunnegs|Grunningse]] [[Boven Wotter]], mar ok de regio's zonder slim van et [[Standerdnederlaans]] ofwiekend dialekt of streektael kwammen mit ideeën veur d'r eigen regiosoaps, zoas de [[Utrecht (previnsie)|Utrechtse]] riege [[Nachtegaal en Zonen]], et [[Zuud-Hollaand|Zuud-Hollaanse]] [[Pauwen en Reigers]] en [[Koning van de Maas]] van [[RTV Rijnmond]]. Ok [[Omroep Gelderland]] zicht et sukses van de regiosoaps en wet dat d'r behoefte an is onder de kiekers, al bin d'r nog gien konkrete plannen.

==Regiosoaps==
===Streektael of dialekt===
*[[Baas Boppe Baas]] ([[Westlaauwers Frais|Fries]])
*[[Dankert & Dankert]] (Fries)
*[[Van Jonge Leu en Oale Groond]] ([[Tweants|Twents]])
*[[De Hemelpaort]] ([[Limburgs]])
*[[Boven Wotter]] ([[Grunnegs|Grunnings]])

===Standerdnederlaans===
*[[Nachtegaal en Zonen]] ([[Utrecht (previnsie)|Utrecht]])
*[[Pauwen en Reigers]] ([[Zuud-Hollaand]])
*[[Koning van de Maas]] (in de omkrieten van [[Rötterdaam (stad)|Rotterdam]])

[[Kategorie:Stellingwarfs_artikel]]
[[Kategorie:Tillevisiepergramme van een regionaole omroep]]
