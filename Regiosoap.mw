Een '''regiosoap''' is een [[serie]] die heur ofspeult in een bepaolde regio, en vaeke wodt d'r ok et [[dialekt]] of de [[taol|tael]] van de streek spreuken. Zoe'n regiosoap was aenliks veural richt op de meensken uut disse regio's, mar laeter bleek dat ok [[butermeensken]] disse regiosoaps goed bekeken. De eerste regiosoap op [[tillevisie|tv]] was de [[Fries]]e serie [[Baas Boppe Baas]] (''baos boven baos'') dat veur et eerst uutzunnen wodde op [[Omrop Fryslân]], dit bleek zoe'n sukses dat et ok op de nationaole en aandere regionaole tillevisiezenders uutzunnen wodde. Daornao kwammen dezelde producenten van Baas Boppe Baas mit een [[Tweants|Twentse]] regiosoap [[Van Jonge Leu en Oale Groond]]. 

Al gauw volgde d'r nog meer regiosoaps of ideeën veur regiosoap zoas de [[Limburgs]]e regiosoap [[De Hemelpaort]], de nog te verschienen [[Grunnegs|Grunningse]] regiosoap [[Boven Wotter]], mar ok de regio's zunder eigen dialekt of streektael kwammen mit ideeën veur d'r eigen regiosoaps zoas de [[Utrecht]]se regiosoap [[Nachtegaal en Zonen]] en [[Koning van de Maas]] van [[RTV Rijnmond]]. Ok [[Omroep Gelderland]] ziet et sukses van de regiosoaps, konkrete plannen bin nog niet, mar ziet dat d'r behoefte is an een regiosoap onder de kiekers.

==Regiosoaps==
===Streektael of dialek===
*[[Baas Boppe Baas]] ([[Fries]]; beaendigd)
*[[Dankert & Dankert]] ([[Fries]])
*[[Van Jonge Leu en Oale Groond]] ([[Tweants|Twents]])
*[[De Hemelpaort]] ([[Limburgs]])
*[[Boven Wotter]] ([[Grunnegs|Grunnings]])

===Standerdnederlaans===
*[[Nachtegaal en Zonen]] ([[Utrecht]])
*[[Koning van de Maas]] (in de omkrieten van [[Rotterdam]])

[[Kattegerie:Stellingwarfs_artikel]]
[[Kattegerie:Tillevisiepergramme van een regionaole omroep]]
