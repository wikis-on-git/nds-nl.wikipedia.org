De '''Iesselakkedemiespelling''' of '''IJA-spelling''' is een [[Leegsaksische orthogroafie|spelling]] dee ontwikkeld is veur 't [[Sallaans]] (en 't Noodwest-Overiessels), 't [[Veluws]] (en 't [[Urkers]]). As baosis veur disse spelling is de Nederlaanse spelling ekeuzen, umdat der vanuut egaon wönnen dat iederene dee [[streektaol]] wil schrieven oek Nederlaans kan schrieven, dan wönnen 't oek makkelijker um 't gauwer an te leren. Spellingen as schriemm (schrieven) of oe:mm (oeven) zu'j dus neet tegenkoemen. De Iesselakkedemiespelling lik aorig op de [[SONT-spelling]], op een paor punten nao, bieveurbeeld: ''hontien'' in plaose van ''hondtien'' en t onderscheid tussen de klanken ä [æ] (vuilt in SONT onder e, in verkleinwoorden ä) en ää [æː] (vuilt in SONT onder ae).

==Letters en combinasies==
===Klinkers===
Naos de a, aa, e, ee, i, ie, o, oo, u, uu, y, en de gebrukelijke Nederlaanse tweeklanken he-j onder aandere:
{| class=prettytable
|- 
! Klank
! Opmarking/veurbeeld
! IPA
|-
|ä
|dät, kämpien, därde
|[æ]
|-
|ää
|äärde (eerde), määl (meel)
|[æː]
|-
|èè, è
|algemeen gebruuk - in open<br />lettergrepe èè, in esleuten<br />lettergrepe è, bv. sprèèk/sprèken
|[ɛː]
|-
|ae
|dezelfde klank as èè, gebruken ze<br />allinnig in de [[Kop van Overiessel]] of<br />[[Zwolle]], in woorden as tael en verhael
|[ɛː]
|-
|ö
|lös, jörksken, ehöngen
|[ɶ] of [ɜ]
|-
|öö
|strööltie{{small()|n}}, löög
|[ɶː] of [ɜː]
|-
|ao
|praot, verhaol, aover, kaoken
|[ɔː] of [ɒː]{{Info|Oek in [ɔːə]/[ɔːɑ] of [ɒːə]/[ɒːɑ]}}
|-
|i'j
|wi'j, bi'j, ni'j
|[ɪʲ]
|}

===Medeklinkers===
Krek zoas ze in 't Nederlaans bin.

==Uutgaonde verwiezing==
*[http://ijsselacademie.nl/taal/spellingsbrochure.html IJsselacademie.nl: spellingsbrochure]

[[Kategorie:West-Veluws artikel]]
[[Kategorie:Nedersaksiese spellingsrichliene]]
