[[Bestaand:Cormorant (Phalacrocorax carbo) (14).JPG|mini|300px|Vöär dat dröygend van ear vedderkleyd breydt de ålkraie ear vlünken up en karakteristske manere uut.]]

De '''ålkraie''' (''Phalacrocorax carbo'') is en [[voegel|voagel]] uut de ordening ''Suliformes'', dee sik in 3–4 subspecies updeylt med en vorspreydingsgebeed van West[[Gruunlaand|gröönland]] un de [[Noord-Amerika|noordamerikaanske]] oustküste öäver [[Eurasien]] bet hen nå [[Australië (laand)|Australien]] un [[Ni'j-Zeelaand|Nyseyland]] to. De twey in [[Afrika|Afrika]] bröden subspecies wardet vandage as en eygen aard [[witbostålkraie]] (''Phalacrocorax lucidus'') teld.<ref>A. Kuus & E. Leibak (2018). ''Linnuatlas : Eesti haudelindude levik ja arvukus''. Tartu: Eesti Ornitoloogiaühing</ref>

== Name == 

Den [[Nedersaksisch|sassisken]] name "ålkraie", jüst so as den [[Nederlaands|nedderlandsken]] name "aalscholver", het disse voagel kreagen, döärdat hee [[ål]]s as syn vödelse prefereert.<ref>V. H. Suolahti (1909). ''Die deutschen Vogelnamen : eine wortgeschichtliche Untersuchung''. Strassburg: Karl J. Trübner</ref> Paralleelformen to den name "ålkraie" vindet sik ouk in dialekten van de vastland[[Skandinavië|skandinaavsken]] språken blangen de standardform "(stor)skarv", eksempelwyse "ålkråka" in [[Zweeds|sweedsk]]<ref>[http://www.fageln.se/art/storskarv.aspx fageln.de en fågelbok på nätet – Storskarv]</ref>, "ålekråke " in [[Noors|noorsk]]<ref>G. Hardeng (1999). ''Lokale fuglenav i Østfold''. [http://nhm2.uio.no/botanisk/nbf/ofa/nio199902/4-fuglenavn_i_o.pdf Natur i Østfold]</ref> un "ålekrage" in [[däänsk]].<ref>J. Madsen ålekrage i ''Den Store Danske'', Gyldendal. Hentet 24. november 2019 fra [http://denstoredanske.dk/index.php?sideId=185410]</ref> Up [[kraienvoagels]] vorwyset ouk de weatenskoplike name ''Phalacrocorax'' (''corax'' = 'rave' in [[Latien|latynsk]]) un de [[Fransk|franske]] name ''cormoran'', uut vulgäärlatynsk ''corvus marinus'' 'seyrave', den sik veal europääske språken uutleynd hebbet, mang ander [[Engels|ingelsk]], [[Duuts|düütsk]] un [[Esties|eestensk]].  

== Markteykens == 

De ålkraie is twüsken 77 un 94 cm grout un het en vlünkenspanwydde van 121–149 cm. Döär de lyke grötde un den lyken vlünkenslagrytmus löt see in earen vlog en beaten gooshaftig. See het avers en groaver hals, en kraftigen [[sneb|snavel]] un en länger staert.<ref>L. Svensson (2017, andra reviderade upplagan). ''Fågelguiden – Europas och Medelhavsområdets fåglar i fält''. Bonnier Fakta</ref> An dat kin is see wit, man anders sügt dat vedderkleyd swarthaftig uut, uut de naegde meist metalsk blenkeren gröön or blauw. Juvenile voagels hebbet anders as de adulten voagels en witten bet grysen buuk.<ref>P. Koskimies (2019). ''Linnut – Lajiopas''. readme.fi</ref>
[[Bestaand:Phalacrorax carbo 2.JPG|thumb|upright|Juvenile ålkraie in winterkleyd.]]

== Vorspreyding un leavensgebeed ==
[[Bestaand:PhalacrocoraxCarbo.png|mini|400px|De werldwyde vorspreyding van de ålkraie. Kyk up, wat hyr de afrikaansken subspecies med inteykend sint, dee hüüdtodaags as separate species witbostålkraie ''Phalacrocorax lucidus'' reakend wardet.<br />
{{Kaortlegenda|#00FF00|Brödend|outline=gray}} 
{{Kaortlegenda|#008000|Standvoagel|outline=gray}} 
{{Kaortlegenda|#00FFFF|Trekkend|outline=gray}} 
{{Kaortlegenda|#007FFF|Wintergebeden|outline=gray}}
]]

De werldwyde populatioon van de ålkraie bedrigt nå skätting 1,4–2,9 miljoon individuen. Van de subspecies brödet twey in [[Europa (werelddeel)|Europa]]: ''sinensis'' un ''carbo'', wårvan in dat jår 2006 de europääske populatioon van ''sinensis'' 232.300 pår un dee van ''carbo'' 52.100 pår bedroog. Dat wardt vormoded, wat de heyle pårantal in Europa meddewyle up 401.000–512.000 anwussen is. Talrykst is de ålkraie in Europa in disse landen:
* [[Ruslaand|Rusland]]: 65.000–120.000 pår
* [[Oekraïne|Ukraine]]: 65.000–75.000 pår
* [[Sveden|Sweden]]: 43.500 pår
* [[Denmaark|Däänmark]]: 32.850 pår
* [[Polen]]: 27.100 pår
* [[Duutslaand|Düütskland]]: 22.000–26.000 pår
* [[Nederlaand|Nedderlanden]]: 20.500–24.750 pår

De subspecies van de ålkraie vordeylet sik nå de achternåkoamen manere:
* ''P. c. carbo'': de küstengebeden van den [[Atlantische Ozeoan|Noordatlantik]]
* ''P. c. sinensis'': van [[Europa (werelddeel)|Kontinentaaleuropa]] bet hen nå [[Azie|Oustasien]] inklusive [[Japan]]
* ''P. c. novaehollandiae'': [[Australië (laand)|Australien]] un [[Ni'j-Zeelaand|Nyseyland]]<ref>A. Kuus & E. Leibak (2018). ''Linnuatlas : Eesti haudelindude levik ja arvukus''. Tartu: Eesti Ornitoloogiaühing</ref>

Medto wardt de japaanske ålkraie ouk as eygen subspecies ''P. c. hanedae'' teld.<ref>Avibase: [http://avibase.bsc-eoc.org/species.jsp?avibaseid=ACD40E8C3CC720BF ''Phalacrocorax carbo'']</ref>

== Leavenswyse ==

De ålkraie höldt sik in swarms or gruppen vöäral an klippen, velsen un up houge sey up. Geslächtsryp wardt de ålkraie med 3 or 4 jår un bröden deit see in gemeynskoppen in uut sprokholt bouwde nesten up velsen or in böyme up lütte eilanden. Twüsken aprilmånd un meimånd legt dat wyven 3–5 eier, dee de ölderen en 28–31 eavenlyds tyd bebrödet. De jungvoagels hödet se en 120–130 eavenlyds tyd, dårvan 45–55 eavenlyd in dat nest.<ref>P. Koskimies (2019). ''Linnut – Lajiopas''. readme.fi</ref>

==Referensen==
<references/>

{{Dialekt|hst||Nysassiske Skryvwyse}}

{{DEFAULTSORT:Alkraie}}
[[Kategorie:Voegel]]
