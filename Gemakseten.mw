[[Bestaand:Hamburger sandwich.jpg|thumb|Hamburger]]
'''Gemakseten''', '''gauw-klaor-eten''' of '''vullisvoer''' is n verzamelnaam veur [[eten]] dat gauw klaor te maken en op te dienen is. t Is meestentieds niet naor duur. t Wörden veural verkocht bie restaurants en kraampjes die der eigen daor spesiaal op ericht hebben, zo as bieveurbeeld [[patatzake]]n. A'j t over ''vullisvoer'' hebben dat geet t veural um eten mit n minne voedingsweerde, terwiel dat bie ''gemakseten'' en ''gauw-klaor-eten'' niet zo hoeft te ween.

De gemaksetensindustrie is n arg grote, winstgevende industrie, die greuit deurdat meensen steeds minder tied nemen um zelf te koken. 

==Veurbeelden==
In [[Europa (werelddeel)|Europese]] laanden en [[Amerika]] he'j as gemakseten veural [[friet]], [[kroket]]ten, [[frikandel]]len, [[eierbal]]len, [[bamischieve]]n, [[nasischieve]]n, [[hamburger]]s, [[pizza|pizza's]] en brukjes mit [[gyros]], [[döner kebab]], [[shoarma]] of [[falafel]] en in Engelaand [[vis]] mit [[patat]] en [[eek]]. 

In Aziatiese laanden he'j van oorsprong aandere gemaksgerechten. Zo bin der in [[Japan]] veule kraampjes waor ze [[soesie|sushi]] verkopen. Oek [[noedels]], [[rieste]] en vleisgerechten uut onder aandere de [[Chinese keuken]] gelden in Azië as gemakseten. 

In t [[Midden-Oosten]] is veural [[kebab]] populaer as gemakseten.

== Uutgaonde verwiezing ==
{{Commonscat|Fast food}}

{{Dialekt|wvel|Nunspeet|Algemene Nedersaksiese Schriefwieze}}
[[Kategorie:Eten]]
