[[Ofbeelding:Glanerbeek near the Aamsveen, The Netherlands.jpg|250px|thumb|right|Glanerbekke in t Amstvenne.]]
[[Ofbeelding:Glanerbeek in Glanerbrug.jpg|250px|thumb|right|Glanerbekke in De Glanerbrögge.]]
[[Ofbeelding:Dutch-German border, Glanerbrug.jpg|250px|thumb|right|Brögge oawer de Glanerbekke tuskn Neerlaand en de Pruus.]]
De '''Glanerbekke''' öf '''Mulderinksbekke''' is nen ziejstroom van n [[Deenkel]]. De bekke öntspröng in t [[Duutslaand|Duutse]] deal van t [[Oamsven]], net oawer de greanze met [[Neerlaand]] in t distrikt [[Borken]] in n dealstoat [[Noordrhain-Westfele|Noordrien-Westföale]].

De bekke ström an n Neerlaandsen kaant van de greanze deur de gemeante [[Eanske]]. In de Eanskse niejbaawwiek [[De Eschmarke]] makket de bekke deal oet van de doar an-legde [[ekozone]]. Doarnoa vörm de bekke biej t dernoar vernöamnden [[Glanerbrug|De Glanerbrögge]] oawer ne längte van önnevear 2 km ne netuurlike greanze met de Pruus. De bekke mönd biej [[De Glaan]] in n Deenkel.

t [[Woaterskop]] [[Woaterskop Regge en Deenkel]] hef n gröt deal van de bekke restaureard. Hierveur he't woaterskop twea olde [[meander|meanders]] an-kocht en öp t woatersyteam an-slötten en öp eankele ploatsen n niej kreunkelnd bekkeberre groawen. Wieter is der ne [[vistrappe]] an-legd (disse leg biej [[Oikos]], nen wiek in De Glanerbrögge) en öp eankele pläkke laanks de euver wälskens metseld met nestelmöglikheaden veur n [[iesvoggel]] en n [[gealn kwikstoart]] öf [[grötten gealn kwikstoart]].

Laanks de Glanerbekkewegge hef [[Natuurmonumenten]] ne nieje, breadere bekke an-legd as de hierveur nöamde bekke. Ok bint in dit niej an-legde deal n antal ziejkaanten met keaien dich-legd öm bodemerosie te veurkömmen. Oawer de nieje bekke bint twea bröggen an-legd, woareuver de Pruus leupend öf feetesnd binnen-goan kän wörn. Dit healn stök is in [[2006]] an-legd veur [[amfibie|amfibieën]] as [[kikker|kikkern]] en kleaine [[salamander|woatersalamänder]], met n hoop det der meardere seurte plänte goat greuien dee der veurhenne nich öf zoowat nich greuien, zoo-as de [[geale lisse]], t [[woaterdreablad]] öf n [[vennewortel]].

[[Kategorie:Tweants artikel]]
[[Kategorie:Revier ien Duutslaand]]
[[Kategorie:Revier in Nederlaand]]
[[Kategorie:Woater in Noordrien-Westfoale]]
[[Kategorie:Woater in Oaveriessel]]
[[Kategorie:Woater in Eanske]]
[[Kategorie:Geografie van Tweante]]
[[Kategorie:Loster]]
