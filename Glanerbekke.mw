[[Ofbeelding:Glanerbeek near the Aamsveen, The Netherlands.jpg|250px|thumb|right|Glanerbekke in t Amstvenne.]]
[[Ofbeelding:Glanerbeek in Glanerbrug.jpg|250px|thumb|right|Glanerbekke in De Glanerbrögge.]]
[[Ofbeelding:Dutch-German border, Glanerbrug.jpg|250px|thumb|right|Brögge oawer de Glanerbekke tuskn Neerlaand en de Pruus.]]
De '''Glanerbekke''' öf '''Mulderinksbekke''' is nen ziejstroom van n [[Deenkel]]. De bekke öntspröng in t [[Duutslaand|Duutse]] deil van t [[Amstvenne]], net oawer de greanze met [[Neerlaand]] in t distrikt [[Borken]] in n deilstoat [[Noordrhain-Westfele|Noordrien-Westföale]].

De bekke ström an n Neerlaandsn kaant van de greanze deur de gemeante [[Eanske]]. In de Eanskse niejbaawwiek [[De Eschmarke]] makket de bekke oet van de doar an-legde [[ekozone]]. Doarnoa vörm de bekke biej t d'rnoar vernöamndn [[Glanerbrug|De Glanerbrögge]] oawer ne längte van önnevear 2 km ne netuurlike greanze met de Pruus. De bekke mönd biej [[De Glaan]] in n Deenkel.

t [[Woaterskop]] [[Woaterskop Regge en Deenkel]] hef n gröt deil van de bekke restaureard. Hierveur he't woaterskop twea olde [[meander|meanders]] an-kocht en öp t woatersyteam an-slötn en öp eankle plöatse n niej kreunklnd bekkeberre groawn. Vearer is d'r ne [[vistrappe]] an-legd (disse leg biej [[Oikos]], nen wiek in De Glanerbrögge) en öp eankle pläkke laanks de euver wälskns metseld met nestelmöglikheadn veur n [[iesvoggel]] en n [[gealn kwikstoart]] öf [[grötn gealn kwikstoart]].

Laanks de Glanerbekkewegge hef [[Natuurmonumenten]] ne nieje, breadre bekke an-legd as de hierveur nöamde bekke. Ok bint in dit niej an-legde deil n antal ziejkaantn met keain dich-legd öm boodemerosie te veurkömn. Oawer de nieje bekke bint twea brögn an-legd, woareuver de Pruus leupnd öf feetsnd binnn-goand kän wörn. Dit healn stök is in [[2006]] an-legd veur [[amfibie|amfibieën]] as [[kikker|kikkern]] en kleaine [[salamander|woatersalamänder]], met n hoop det d'r meardre seurte plänte goat greujn dee d'r veurhenne nich öf zoowat nich greujn, zoo-as de [[geale lisse]], t [[woaterdreablad]] öf n [[vennewortel]].

[[Kategorie: Tweants artikel]]
[[Kategorie: Woater in Eanske]]
[[Kategorie: Woater in Oaveriessel]]
[[Kategorie: Woater in Noordrien-Westfoale]]
