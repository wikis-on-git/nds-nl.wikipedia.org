Et '''Grieks''' is ien van de [[Indo-Europese taelen]]. Et wodde deur de [[Achaeërs]] naor [[Griekenlaand|Griekelaand]] ebrocht rond 1700 veur [[Christus]]. In eerste instaansie weren d'r verschillende spreuken dialekten, mit as belangriekste groepen: Ionisch-Attisch, Dorisch en Aeolisch Grieks.
 
Et eerste schrift veur disse tael is Lineair B en et ooldste mit dat schrift verbunnen Grieks (1450 - 1250 v. Chr.?) wodt [[Myceens]] nuumd. Sund de tied van de klassieken is de tael schreven in et [[Grieks alfabet]], dat 24 letters het.
 
Attisch Grieks was de tael die spreuken wodde in [[Athene]]. De meerderhied van de [[literetuur]] die uut die tied nog beweerd bleven is, is in dit dialekt schreven. Mar toch schreven schrievers zoas [[Herodotos]] in et [[Ionisch]]. Dit dialekt klinkt veul zangeriger as et Attisch omdat vervoegingen vervormd wodden om meer klinkers in een woord te kriegen.

[[Alexander de Grote]] speulde een belangrieke rol in et saemenvoegen van disse dialekten tot ''Koinè''-Grieks (naor et Griekse woord veur ''algemien''). Deur de ientaelighied van zien leger wodde de kommunikaosie makkeliker. Ok leerden de bewoners van bezette gebieden dit ''Koinè'', waordeur et de staotus van "wereldtael" kreeg. Koinè-Grieks wodde dan ok de [[lingua franca]] in et oostelike gedielte van et [[Romeinse Riek]] (ok wel [[Byzantiense Riek]]). Et mederne Grieks stamt hiervan of.

[[Kategorie:Stellingwarfs artikel]]
[[Kategorie:Taol]]
[[Kategorie:Griekenlaand]]
[[Kategorie:Syprus]]
