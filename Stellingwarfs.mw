{{Tw-logo|Stellingwarver taelwiezer}}
{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>{{PAGENAME}}</big>
|-
|'''Stellingwarfs Wikipedie-logo'''
|[[Ofbeelding:Wiki-stl.png|Logo]]
|-
|Nedersaksische naeme
|Stellingwarfs
|-
|Nederlaanse naeme
|Stellingwerfs
|-
|Laand  
|[[Nederlaand]]
|-
|Taelgebied  
|[[Frieslaand|Zuud-Frieslaand]] (behalve in [[Haulerwiek]], [[Waskemeer]] en rond [[Noordwoolde]]), [[Oaveriessel|Noordwest-Overiessel]] en [[Drenthe|Zuudwest-Drenthe]]
|-
|Antal sprekers
|omdebi'j 51.000 ([[1999]])
|-
|Taelklassifikaosie  
|
*[[Indo-Europees]] 
**[[Germaans]] 
***[[West-Germaans]] 
****[[Nederduuts]] 
****[[Nedersaksisch]] 
*****'''Stellingwarfs''' 
|-
|Schrift  
|Et [[Latainse alfabet|Latiense alfabet]] 
|-
|Biebelvertaeling
|Ja ([http://www.stellingwerfs-eigen.nl])
|-
|Taelstaotus 
|Nedersaksisch dialekt
|-
|Dialekten
|Stellingwarfs, Kuunders, Westhoeksters, Blokziels, Vollenhoofs, ''(indieling onbekend veur de rest van Stellingwarfstaelig Overiessel en Drenthe)''
|-
|Taelkode ISO 639-1  
|n.v.t. 
|-
|Taelkode ISO 639-2  
|n.v.t. 
|-
|Taelkode ISO 639-3/DIS 
|stl
|}
[[Ofbeelding:Stellingwarfse kaorte.gif|thumb|290px|Verspreiding van et Stellingwarfs]]
[[Ofbeelding:Stellingwarfs.png|thumb|290px|Taelkaorte van 't Stellingwarfs van dichtebi'j]]
Et '''Stellingwarfs''' is een [[Nedersaksisch]] dialekt dat praot wodt in de gemienten [[Ooststellingwarf|Oost]]- en [[Weststellingwarf]] (tegere de [[Stellingwarf|Stellingwarven]]) in Zuudoost-[[Frieslaand]], mit uutzundering van de Friestaelige dörpen [[Haulerwiek]] en [[Waskemeer]] (beidend Ooststellingwarf) en et gebied rond et dörp [[Noordwoolde]], waor onder invloed van de [[veenkelonie|veenkeloniën]] een eigen streektael ontwikkeld is (in de volksmond ''Veenkeloniaols'' nuumd). Et dialekt in et Noordwesten van Overiessel (omdebi'j de gemiente [[Stienwiekerlaand]]) en et Zuudwesten van Drenthe (omdebi'j de gemiente [[Westerveld]]) beheurt ok tot et Stellingwarfs. Et ooldste Stellingwarfs dawwe in drok tegenkommen is van [[1837]].

Van et Stellingwarfs kan zegd wodden dat et ien van de levendigste dialekten van et Nedersaksisch is, mit veul schreven infermaosie. D'r bin ok hiel wat schrievers die in et Stellingwarfs schrieven. De bekendste bin: [[Johan Veenstra]], [[Karst Berkenbosch]], [[Harmen Houtman]], [[Anke Hoornstra]], [[Jan Oosterhof]], [[Benny Holtrop]] en [[Sietske Bloemhoff]]. De laeste schrieft veural veur kiender.

==Taelgebied==
Et Stellingwarfs het zien oorsprong in et [[Nedersaksisch]] en is daordeur verwaant an onder meer et [[Drèents|Drents]] en et [[Sallaands|Sallaans]]. De streektael van de gemiente Stienwiekerlaand ([[Kop van Overiessel]]) wodt ok tot et Stellingwarfs rekend. In zuudwestelik Drenthe beheurt et grootste diel van de gemiente Westerveld, kleine stokken van de gemienten [[Midden-Drenthe]] en [[Noorderveld]] en een smalle stroke van de gemiente [[Möppelt|Meppel]] tot et Stellingwarfs. Wieder wodt in et oostelike diel van de Friese gemiente [[Lemsterlaand]] Stellingwarfs praot.

Ok in de vuuf oostelike dörpen van de [[Frieslaand|Friese]] gemiente [[Lemsterlaand]] ([[Delfstrehuzen]], [[Bantege]], [[Echtenerbrogge]], [[Echten]] en [[Oosterzee]]) wodt Stellingwarfs praot. Hier is et liekewel niet inheems, mar is et d'r hennebrocht deur luden uut [[Gieteren]], in Stienwiekerlaand, die d'r vanof de vrogge [[19e eeuw|negentiende ieuw]] et [[vene (grondsoorte)|leegvene]] ontginden. Krek zo wodde et Stellingwarfs vrogger ok praot in de dörpen in et zuden van de gemiente [[Et Vene (gemiente)|Et Vene]]: [[Hoornsterzwaog]], [[Jubbege]], [[Ooldehoorn]] en [[Ni'jehoorn]].

De Stellingwarven beheuren tegere mit [[Et Bildt]] ([[Bildts]]), [[Liwwadden (stad)|Liwwadden]] ([[Stadsfries]]) en de [[Waddenailaand|Waddeneilanen]] [[Vlielaand (eilaand)|Vlielaand]] en [[Amelaand (eilaand)|Amelaand]] tot de gebieden in Frieslaand waor gien [[Fries]] praot wodt. Uutzunderings bin de Stellingwarver dörpen [[Waskemeer]] en [[Haulerwiek]].

==Kenmarken==
Et Stellingwarfs is veur Nederlaanstaeligen over et algemien goed leesber. De Stellingwarfse [[literetuur]] is meerstal medern en kent een verfiend taelgebruuk. Pattie kenmarken gaon dudelik terogge op et Fries. Zo ontbrekt et wederkerend warkwoord ''zich'', waor ze ''him'' of ''hum'' veur bruken. Et Saksische ienhiedsmeervoold op ''-t'' is in de mieste Stellingwarfse dialekten vervangen deur ''-en'' (''zi'j maeken'', niet ''zi'j maakt''). Dit bin inkelde kenmarken die ok in et [[Veluws]] veurkommen. De ''-en''-vorm wodt zelfs bruukt veur de twiede persoon inkelvoold (''ie maeken'', niet ''ie maakt'').

Ok typisch Stellingwarfs is et veraanderen van de 'aa' in 'ae' (langrekte èè) in bepaolde woorden, niet in 'ao' zoas ze dat in de omkrieten doen. Et Stellingwarfse sjibbolet is dan ok: ''et waeter slaet tegen de raemen dat et klaetert''. Ze zeggen bi'jgelieks ''tael'', mar d'r binnen toch - net as in de aandere Nedersaksische dialekten - een protte woorden mit 'ao', zoas ''gaon'', ''staon'', ''raod'', ''taofel'', ''vraoge''. In et [[Veluws]] bruken ze gien 'ae' mar 'aa'. In et noordelikste punt waor ze [[Oost-Veluws]] praoten en et zudelike [[Sallaands|Sallaans]] bruken ze: ''ää'', dit is etzelde as de Stellingwarfse ''ae''. Vergeliek: 

{| class="toccolours" style="margin: 0em 0em;"
|'''[[West-Veluws]]'''&nbsp;||'''[[Oost-Veluws]]/[[Sallaands|Sallaans]]'''''&nbsp;||'''Stellingwarfs'''
|-
|taal||tääl||tael
|-
|vake||väke||vaeke
|-
|schaap||schaop||schaop
|-
|maken||maken||maeken
|-
|waoter||water, wäter||waeter
|}

== Variaanten ==
Binnen et Stellingwarfs bestaon dudelike variaanten.

=== Ooststellingwarf ===
Woorden die in et grootste part van et Stellingwarfse taelgebied aendigen op "''-aer''" wodden in Ooststellingwarf uutspreuken as "''-eer''". Allend in et westelikste punt van Ooststellingwarf zeggen ze "''-aer''". Toch praoten ze niet van een apat "Weststellingwarfs" tegenover een "Ooststellingwarfs". De gemientegreens is gien taelgreens. <ref>[http://www.stellingwarfs.nl/index.php?pagina=info Thuusblad van de webstee van de Stellingwarver Schrieversronte]</ref>

=== Stienwiekerlaand ===
Rond [[Stienwiek]] bruken ze niet "''jim''" en "''jow''" zoas in de Stellingwarven, mar "''jullie''" en "''joe(n)''". Ze zeggen niet "''hi'j het en geft''", mar "''hi'j hef en gef''". 't Voltooid dielwoord maeken ze mit e-: niet "''bleven''" en "''maekt''", mar "''ebleven''" en "''emeuken''". In Stienwiekerlaand praoten ze ok niet van "heit" en "mem", zoas ze in de Stellingwarven doen.

=== Drenthe ===
In de Smildes in de gemiente Midden-Drenthe is de warkwoordsvervoeging zoas in de Stellingwarven en Stienwiekerlaand: gien Saksisch ienhiedsmeervoold op ''-t'', mar ''-en'' (''wi'j, ie, zi'j jaegen'') en ''-en'' bi'j de twiede persoon inkelvoold (''ie jaegen''). Et voltooid dielwoord het daor gien ''e-'' (''hef jeugen''). In et grootste pat van Stellingwarfstaelig Drenthe bruken ze et Saksisch ienhiedsmeervoold wel (''wi'j, ie, zi'j jaegt''), en he'j ''-t'' bi'j de twiede persoon inkelvoold (''ie jaegt''). Et voltooid dielwoord het daor wel een ''e-'' (''hef ejeugen, ejacht''). <ref>Darwinkel, Abel, Jan Germs en H. Slot (2005), ''Moi! Taalgids Drenthe'', Assen: In Boekvorm Uitgevers bv (p.78)</ref>

=== Ofzunderlike plaetsen ===
In et [[Kuunders]], dat praot wodt in de omkrieten van [[De Kuunder]] en [[Blankenham]], wodt d'r "''aa''" zegd in plaets van "''ae''" en in de vier westelikste dörpen van Weststellingwarf ([[Munnikeburen]], [[Ni'jtriene]], [[Scharpenzeel]] en [[Spange]]) wodt naost een algemiener Stellingwarfs ok nog een aandere variaant praot, et zogenaemde Westhoeksters, dat stark op et Kuunders liekt. De dialektoloog [[Harrie Scholtmeijer]] schrift dat et "Westhoekers" praot wodt in Spange, [[Sliekenborg]], Scharpenzeel en [[De Langelille]]. <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv (p.23)</ref>

Veerder is d'r nog et [[Blokziels]], dat praot wodt in et dörp [[Blokziel]] en de omkrieten. Hier zeggen ze "''ao''" ("ô") in plaets van "''ae''". In et Vollenhoofs, dat in de omkrieten van [[Veno|Vollenhove]], [[Sint Jansklooster]] en [[Wannepervene]] praot wodt, zeggen ze "''aa''" in plaets van "''ae''". Et Blokziels en et Vollenhoofs wodden deur pattie taelkundigen niet tot et Stellingwarfs rekend. Scholtmeijer besprekt et Kuunders, Blankenhams en Blokziels saemen en nuumt een protte eigenaordighieden d'r-van. <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv (p.16-29)</ref>

==Sprekers==
[[Ofbeelding:Grafiek_Stellingwarfs.GIF|border|right|290px|Beheersing van et Stellingwarfs deur de inwoners van Weststellingwarf]]
Et antal sprekers van et Stellingwarfs is niet percies bekend, mar d'r wodt schat dat dit d'r omdebi'j 51.000 meensken bin. Hiervan wonen zoe'n 14.000 in Weststellingwarf, 7.000 in Ooststellingwarf, 20.000 in Stienwiekerlaand en 10.000 in zuudwestelik Drenthe.

Behalven an et Nederlaans moet dit [[dialekt]] ok an et Fries terrein votgeven; veural Ooststellingwarf is sund de negentiende ieuw stark verfriest. De Stellingwarvers bin liekegoed taelbewust en et dialekt wodt vaeke opschreven. D'r is ok een Stellingwarfs woordeboek, die uut niet minder as vier dielen bestaot.

===Staotestieken in percentages===
Hieronder staot een lieste mit percentages uut een onderzuuk naor taelbeheersing van et [[Nedersaksisch]] (waoronder dus et Stellingwarfs). De percentages bin ofkomstig uut de ''Taaltelling Nedersaksisch'' publiceerd in [[2005]].

====[[Weststellingwarf]]====
*et Stellingwarfs redelik tot goed praoten kunnen: 64,6%
*et Stellingwarfs thuus inderdaod een boel praoten: 53,2%
*et Stellingwarfs lezen kunnen: 77,2%
*et Stellingwarfs redelik vaeke lezen: 52,3%

====[[Ooststellingwarf]]====
*et Stellingwarfs redelik tot goed praoten kunnen: 48.9%
*et Stellingwarfs thuus inderdaod een boel praoten: 29,5%
*et Stellingwarfs lezen kunnen: 66,7%
*et Stellingwarfs redelik vaeke lezen: 47,5%

====[[Stienwiekerlaand]]====
*et Stellingwarfs redelik tot goed praoten kunnen: 67,4%
*et Stellingwarfs thuus inderdaod een boel praoten: 49,3%
*et Stellingwarfs lezen kunnen: 77,9%
*et Stellingwarfs redelik vaeke lezen: 41,7%

==De Stellingwarver Schrieversronte==
In [[1972]] is de ''[[Stellingwarver Schrieversronte]]'' opricht, die sund die tied boeken uutgeft, taelkursussen verzorgt en onderzuuk doet naor de Stellingwarfse tael en kultuur. Mit zoe'n 1.300 leden is et naor verholing de grootste Nedersaksische streektaelorganisaosie in [[Nederlaand]]. De ''Schrieversronte'' gaot liekewel allienig over et Stellingwarfse taelgebied in de perveensie [[Frieslaand]]. Et Stellingwarfs-praotende gebied in Overiessel vaalt onder de verantwoording van de [[IJsselacademie]] (''Iesselakkedemie'') in [[Kampen]], wiels dat in Drenthe verzorgt wodt deur de Stichting ''Drentse Taol'' in [[Assen]]. Alle drie de organisaosies bin ansleuten bie de SONT, de Federaosie van Streektaelorganisaosies in et Nedersaksische Taelgebied.

==Et Stellingwarfse Woordeboek==
Vanof [[1975]] het et ''Instituut veur Stellingwarver tael en kultuur'', in [[Berkoop]], dat insteld is deur de ''Stellingwarver Schrieversronte'', in saemenwarking mit et [[Nedersaksisch Instituut]] an de [[Rieksuniversiteit Grunningen]], warkt an de uutgaove van een groot Stellingwarfs woordeboek. Nao een jaorenlange anloop kwam in [[1994]] et eerste diel van et ''Stellingwarfs Woordeboek'' uut, diel II, dat de letters F tot en mit K besleug en 843 bladzieden bevatte. In [[1997]] verscheen diel III, van de letters L tot en mit R (1.151 bladzieden) en in [[2001]] diel IV, van de letters S tot en mit Z (985 bladzieden). Et laeste diel om uutgeven te wodden, in [[2004]], was diel I, dat de letters A tot en mit E besleug en 821 bladzieden het. Mitmekeer bestonnen de vier dielen uut percies 3.800 bladzieden, mit naor schatting 70.000 tot 80.000 woorden.

In september [[2005]] verscheen d'r ok een inkotte edisie, et ''Stellingwarfs-Nederlands Verklarend Handwoordenboek'', dat 704 bladzieden bevatte.

==Et Stellingwarfs in de media==
In de Stellingwarven het et Stellingwarfs een eigen tiedschrift, '''De Ovend''', waor proza, poëzie, literetuurreceensies en stokken over taelkunde, volkskunde en geschiedenis allegeer in publiceerd wodden. Veerder verschient d'r in et weekblad ''Stellingwerf'' en in de ''[[Leeuwarder Courante]]'' elke weke vaaste rebrieken in et Stellingwarfs.

Wat aandere media angaot, beide lekaole radiostesjons in de Stellingwarven zennen et streektaelpergramme "''Huus en Hiem''" uut, d'r verschienen cd's mit Stellingwarfse meziek, d'r is een Stellingwarfse kabberetgroep mit de naeme "''Evenpies bi'jpraoten''" en altemet wodt d'r zundags in de karken in et Stellingwarfs preekt.

Vremd genog het disse bluui van et Stellingwarfs in de Stellingwarven tot now toe nog gien grote invloed had op 'e Stellingwarfs-praotende gebieden in de Kop van Overiessel en zuudwestelik [[Drenthe]].

D'r is ok et digitaol Stellingwarfs maondblad ''An de liende'' van de stichting Stellingwerfs Eigen.

==Zie ok==
*Et [[Stellingwarfs woordeboek]]

==Uutgaonde verwiezings==
*[http://www.stellingwarfs.nl/ Stichting Stellingwarver Schrieversronte]
*[http://www.stellingwerfs-eigen.nl Stichting Stellingwerfs Eigen (mit o.a. de Biebelvertaeling)]

==Referenties==
<div class="references-small">
<references/>
</div>

{{SNLV}}

[[Kattegerie:Stellingwarfs artikel]]
[[Kattegerie:Stellingwarfs|!!]]

[[en:Stellingwarfs]]
[[fi:Stellingwerfs]]
[[fy:Stellingwerfsk]]
[[li:Stellingwerfs]]
[[nds:Stellingwarfs]]
[[nl:Stellingwerfs]]
[[no:Stellingwerfsk]]
[[stq:Stellingwerfsk]]
