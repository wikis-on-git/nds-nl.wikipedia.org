{{Wb-logo|Stellingwarfs woordenboek}}
Et '''Stellingwarfs''' is een [[Nedersaksisch]] dialekt dat praot wodt in de gemientes [[Ooststellingwarf|Oost]]- en [[Weststellingwarf]] (saemen de [[Stellingwarven]]) in Zuudoost-[[Frieslaand]], mit uutzundering van de Friestaelige dörpen [[Haulerwiek]] en [[Waskemeer]] (beidend Ooststellingwarf) en et gebied rond et dörp [[Noordwoolde]], waor zich onder invloed van de [[veenkoloniën]] een eigen streektael ontwikkeld het (in de volksmond ''[[Klainkolonioals|Veenkoloniaols]]'' nuumd).

Et Stellingwarfs het zien oorsprong in et [[Nedersaksisch]] en is daordeur verwaant an onder meer et [[Drèents|Drents]] en et [[Sallaands]]. Verrassend genog is de streektael van [[Stienwiekerlaand]] en van een klein angreenzend diel van [[Drenthe]] oek Stellingwarfs. Ok in et oostelike diel van de Friese gemiente [[Lemsterlaand]] wodt Stellingwarfs praot.

De Stellingwarven beheuren saemen mit [[Et Bildt]] ([[Bildts]]), [[Liwwadden (stad)|Liwwadden]] ([[Stadsfries]]) en de [[Waddenailaand|Waddeneilanen]] [[Vlielaand (eilaand)|Vlielaand]] en [[Amelaand (eilaand)|Amelaand]] tot de gebieden in Frieslaand waor gien [[Freesk|Fries]] praot wodt. Uutzunderingen bin de Stellingwarver dörpen [[Waskemeer]] en [[Haulerwiek]].

==Kenmarken==
Et Stellingwarfs is veur Nederlaandstaeligen deurgaons goed leesber. De Stellingwarfse literetuur is meestal medern en kent een raffineerd taelgebruuk. Pattie kenmarken gaon dudelik terogge op et Fries. Zo ontbrekt et reflexief ''zich'', waor men ''him'' of ''hom'' veur gebruukt. Et Saksische ienhiedsmeervoold op ''-t'' is vervangen deur ''-en'' (''zi'j slaepen'', niet ''zi'j slaopt''), dit bin inkelde kenmarken die ok in et [[Veluws]] veurkommen.

Ok typisch Stellingwarfs is et veraanderen van de 'aa' in 'ae' (èè) in bepaolde woorden, niet in 'ao' zoas men dat in de omkrieten dot. Men zegt bi'jveurbeeld ''tael'' [tèèl] (mar ''gaon'', ''raod'', ''staon'', ''vraoge''). In et [[Veluws]] wodt dit ok wel daon, men gebruukt allend gien 'ae' mar 'aa' (vergeliek: ''taal'' [tael], ''vake'' [vaeke] mar ''waoter'' [waeter]). Et Stellingwarfse sjibbolet is dan ok: ''et waeter slaet tegen de raemen dat et klaetert''.

==Zie ok==
*Et [[Stellingwarf woordenboek]]

==Externe verwiezings==
*[http://www.stellingwarfs.nl/ Stichting Stellingwarver Schrieversronte]
*[http://www.stellingwerfs-eigen.nl Stichting Stellingwerfs Eigen (mit o.a. Biebelvertaeling)]

[[Category:Stellingwarfs artikel]]
[[Category:Nedersaksisch]]

[[en:Stellingwarfs]]
[[fy:Stellingwerfsk]]
[[li:Stellingwerfs]]
[[nds:Stellingwarfs]]
[[nl:Stellingwerfs]]
