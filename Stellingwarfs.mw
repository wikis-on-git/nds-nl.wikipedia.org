{{etalage}}{{Tw-logo|Stellingwarver taelwiezer}}
{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>{{PAGENAME}}</big>
|-
|'''Stellingwarfs Wikipedie-logo'''
|[[Ofbeelding:Wiki-stl.png|Logo]]
|-
|Nedersaksische naeme
|Stellingwarfs
|-
|Nederlaanse naeme
|Stellingwerfs
|-
|Laand  
|[[Nederlaand]]
|-
|Taelgebied  
|[[Frieslaand|Zuud-Frieslaand]] (behalve in [[Haulerwiek]], [[Waskemeer]] en rond [[Noordwoolde]]), [[Oaveriessel|Noordwest-Overiessel]] en [[Drenthe|Zuudwest-Drenthe]]
|-
|Antal sprekers
|Tussen 10.600 en 51.000 
|-
|Taelklassifikaosie  
|
*[[Indo-Europees]] 
**[[Germaanse sproaken|Germaans]] 
***[[West-Germaans]] 
****[[Nederduuts]] 
****[[Nedersaksisch]] 
*****'''Stellingwarfs''' 
|-
|Schrift  
|Et [[Latainse alfabet|Latiense alfabet]] 
|-
|Biebelvertaeling
|2010 <ref>[http://www1.omropfryslan.nl/69423/Bibel-no-ek-yn-Stellingwerfsk.aspx Bibel no ek yn Stellingwerfsk] van de Omrop Fryslân website</ref>
|-
|Taelstaotus 
|Nedersaksisch dialekt
|-
|Dialekten
|Stellingwarfs, Kuunders, Westhoeksters, Blokziels, Vollenhoofs, ''(indieling onbekend veur de rest van Stellingwarfstaelig Overiessel en Drenthe)''
|-
|Taelkode ISO 639-1  
|n.v.t. 
|-
|Taelkode ISO 639-2  
|n.v.t. 
|-
|Taelkode ISO 639-3/DIS 
|stl
|}
Et '''Stellingwarfs''' is een [[Friso-Saksische toalen|Friso-Saksisch]] dialekt dat praot wodt in de gemienten [[Ooststellingwarf|Oost]]- en [[Weststellingwarf]] (tegere de [[Stellingwarf|Stellingwarven]]) in Zuudoost-[[Frieslaand]], mit uutzundering van de Friestaelige dörpen [[Haulerwiek]] en [[Waskemeer]] (beidend Ooststellingwarf) en et gebied rond et dörp [[Noordwoolde]], waor onder invloed van de [[veenkelonie|veenkeloniën]] een eigen streektael ontwikkeld is (in de volksmond ''Veenkeloniaols'' nuumd). Et dialekt in et noordwesten van [[Overiessel]] (omdebi'j gemiente [[Stienwiekerlaand]]) en et zuudwesten van [[Drenthe]] (omdebi'j de gemiente [[Westerveld]]) beheurt ok tot et Stellingwarfs. Et ooldste Stellingwarfs dawwe in drok tegenkommen is van 1837.

==Taelgebied==
[[Ofbeelding:Stellingwarfs kaorte.png|thumb|200px|left|Verspreiding van et Stellingwarfs]]
Et Stellingwarfs het zien oorsprong in et [[Nedersaksisch]] en is daordeur verwaant an onder meer et [[Drèents|Drents]] en et [[Sallaands|Sallaans]]. De streektael van de gemiente Stienwiekerlaand ([[Kop van Overiessel]]) wodt ok tot et Stellingwarfs rekend. In zuudwestelik Drenthe beheurt et grootste diel van de gemiente Westerveld, kleine stokken van de gemienten [[Midden-Drenthe]] en Noorderveld en een smalle stroke van de gemiente [[Möppelt|Meppel]] tot et Stellingwarfs. Et kerngebied van et Stellingwarfs bin de gemienten Weststellingwarf en Ooststellingwarf. 

In de vuuf oostelike dörpen van de [[Frieslaand|Friese]] gemiente [[Lemsterlaand]] ([[Delfstrehuzen]], [[Bantege]], [[Echtenerbrogge]], [[Echten (Frieslaand)|Echten]] en [[Oosterzee]]) wodde vrogger ok Stellingwarfs praot. Hier was et Stellingwarfs liekewel niet inheems, mar is et d'r hennebrocht deur luden uut [[Gieteren]], in Stienwiekerlaand, die in de laete [[18e eeuw|achttiende]] en vrogge [[19e eeuw|negentiende ieuw]] et [[vene (grondsoorte)|leegvene]] ontginden. Krek zo wodde et Stellingwarfs vrogger ok praot in de dörpen in et zuden en oosten van de gemiente [[Et Vene (gemiente)|Et Vene]]: [[Hoornsterzwaog]], [[Jubbege]], [[Ooldehoorn]] en [[Ni'jehoorn]]. Pas in de 20e ieuw wodde de Kuunder een dudelike taelgreens.

De Stellingwarven beheuren tegere mit [[Et Bildt]] ([[Bildts]]), [[Liwwadden (stad)|Liwwadden]] ([[Stadsfries]]) en de [[Waddenailaand|Waddeneilanen]] [[Vlielaand]] en [[Amelaand]] tot de gebieden in Frieslaand waor gien [[Westlaauwers Frais|Fries]] praot wodt. Uutzunderings bin de Stellingwarver dörpen [[Waskemeer]] en [[Haulerwiek]].

== Klassifikaosie ==
[[Ofbeelding:Stellingwarfse kaorte.gif|thumb|Taelgebied van et Stellingwarfs binnen et Nedersaksische taelgebied.]]
Et Stellingwarfs wodt vaeke indeeld as onderdiel van et [[Nedersaksisch]], ien van de dialektgroepen binnen et [[Nederduuts]] (Plat). Et Stellingwarfs is een Friso-Saksische tael zoas et Grunnegs of Oostfries. Binnen de [[Friso-Saksische toalen|Friso-Saksische taelen]] is et Stellingwarfs, eers as et [[Grunnegs]] en [[Oostfries]], onderdiel van et [[Westfaols]] en niet van et [[Noord-Nedersaksisch]]. Mit bi'jgelieks de verkleinwoorties, zelsstaandige naemwoorden en uutspraok het et Stellingwarfs grote geliekenissen mit et een aander Westfaols dialekt, et [[Drents]]. Zo bin d'r veur de [[Stellingwarver spelling]] verscheidene grondbeginselen uut de Drentse schriefwieze overneumen.

Pattie kenmarken het et Stellingwarfs ok gemeenschoppelik mit et [[Westlaauwers Frais|Fries]], of gaon terogge op et Fries. Zo ontbrekt et wederkerend warkwoord ''zich'', waor ze ''him'' of ''hum'' veur bruken. Nao een veurzetsel as ''op'' vaalt van et lidwoord ''de'' vake de ''d'' vort: ''op 'e taofel'' (Fries: ''op 'e tafel''). En in plak van et Saksische ienhiedsmeervoold op ''-t'' (''wi'j maakt'') hej in de mieste Stellingwarfse dialekten vervangen ''-en'' (''wi'j maeken''). De ''-en''-vorm wodt ok bruukt veur de twiede persoon inkelvoold (''ie maeken'', niet ''ie maakt''). In de daegelikse woordenschat bin d'r een protte woorden die allenig in et Fries en Stellingwarfs veurkomen, en niet in ere Nedersaksische dialekten.

Ok typisch Stellingwarfs is et gebruuk van 'ae' (langrekte èè) in plak van 'aa' in een bulte woorden, niet in 'ao' zoas dat in de omkrieten veurkomt. Et Stellingwarfse sjibbolet is dan ok: ''et waeter slaet tegen de raemen dat et klaetert''. Ze zeggen bi'jgelieks ''tael'', mar d'r bin toch - krek as in de ere Nedersaksische dialekten - een protte woorden mit 'ao', zoas ''gaon'', ''staon'', ''raod'', ''taofel'', ''vraoge''. In et [[Veluws]] bruken ze gien 'ae' mar 'aa' (of 'ao'). In et noordelikste punt waor ze [[Oost-Veluws]] praoten en in et [[Oaveriessels#Noord-Oaveriessels|Noord-Overiessels]] ([[Sallaands|Sallaans]]) bruken ze ok ''ää'', disse klaank leit tussen de Stellingwarfse ''ae'' en de [[Nederlaands|Nederlaanse]] 'aa' in. Vergeliek: 

{|
|-
| width="50%" valign="top" |
{| class="wikitable"
!colspan="16"|'''Overienkomsten tussen et Stellingwarfs en et Fries'''
|-
|'''[[Westlaauwers Frais|Fries]]'''||'''Stellingwarfs'''||'''[[Nederlaans]]'''
|-
|omkriten||omkrieten||omgeving
|-
|bygelyks||bi'jgelieks||bijvoorbeeld
|-
|heit||heit||vader/papa
|-
|tegearre||tegere/saemen||samen
|-
|wis/grif||wis/grif||zeker
|}
| width="33%" valign="top" |
{| class="wikitable"
!colspan="16"|'''Overienkomsten mit et Veluws/Sallaans'''
|-
|'''[[West-Veluws]]'''||'''[[Oost-Veluws]]/[[Sallaands|Sallaans]]'''||'''Stellingwarfs'''
|-
|taal||taal, tääl{{Info|Veural Sallaans}}||tael
|-
|vaak, vake||vake, väke{{Info|Veural Sallaans}}||vaeke
|-
|schaap||schaap, schaop/skaop||schaop
|-
|maken||maken, mäken{{Info|Veural Sallaans}}||maeken
|-
|waoter||waoter, water, wäter{{Info|Veural Sallaans}}||waeter
|}
|}

== Variaanten ==
Woorden die in et grootste part van et Stellingwarfse taelgebied aendigen op "''-aer''" wodden in Ooststellingwarf uutspreuken as "''-eer''". Allend in et westelikste punt van Ooststellingwarf zeggen ze "''-aer''". Toch praoten ze niet van een apat "Weststellingwarfs" tegenover een "Ooststellingwarfs". De gemientegreens is gien taelgreens. <ref>[http://www.stellingwarfs.nl/index.php?pagina=info Thuusblad van de webstee van de Stellingwarver Schrieversronte]</ref>

Rond [[Stienwiek]] bruken ze niet "''jim''" en "''jow''" zoas in de Stellingwarven, mar "''jullie''" en "''joe(n)''". Ze zeggen niet "''hi'j het en geft''", mar "''hi'j hef en gef''". 't Voltooid dielwoord maeken ze mit e-: niet "''bleven''" en "''maekt''", mar "''ebleven''" en "''emeuken''". In Stienwiekerlaand praoten ze ok niet van "heit" en "mem", zoas ze in de Stellingwarven doen. In plaatse van erekte klinkers (''veerder'', ''oold''), heur ie körte klinkers: (''verder'', ''old'').

In de Smildes in de gemiente Midden-Drenthe is de warkwoordsvervoeging zoas in de Stellingwarven en Stienwiekerlaand: gien Saksisch ienhiedsmeervoold op ''-t'', mar ''-en'' (''wi'j, ie, zi'j jaegen'') en ''-en'' bi'j de twiede persoon inkelvoold (''ie jaegen''). Et voltooid dielwoord het daor gien ''e-'' (''hef jeugen''). In et grootste pat van Stellingwarfstaelig Drenthe bruken ze et Saksisch ienhiedsmeervoold wel (''wi'j, ie, zi'j jaegt''), en he'j ''-t'' bi'j de twiede persoon inkelvoold (''ie jaegt''). Et voltooid dielwoord het daor wel een ''e-'' (''hef ejeugen, ejacht''). <ref>Darwinkel, Abel, Jan Germs en H. Slot (2005), ''Moi! Taalgids Drenthe'', Assen: In Boekvorm Uitgevers bv (p.78)</ref>

In et [[Kuunders]], dat praot wodt in de omkrieten van [[De Kuunder (Stienwiekerlaand)|De Kuunder]] en [[Blankenham]], wodt d'r "''aa''" zegd in stee van "''ae''" en in de vier westelikste dörpen van Weststellingwarf ([[Munnikeburen]], [[Ni'jtriene]], [[Scharpenzeel (Frieslaand)|Scharpenzeel]] en [[Spange]]) wodt naost een algemiener Stellingwarfs ok nog een aandere variaant praot, et zogenaemde Westhoeksters, dat stark op et Kuunders liekt. De dialektoloog [[Harrie Scholtmeijer]] schrift dat et "Westhoekers" praot wodt in Spange, [[Sliekenborg]], Scharpenzeel en [[De Langelille]]. <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv (p.23)</ref>

Veerder is d'r nog et [[Blokziels]], dat praot wodt in et dörp [[Blokziel]] en de omkrieten. Hier zeggen ze "''ao''" ("ô") in stee van "''ae''". In et Vollenhoofs, dat in de omkrieten van [[Veno|Vollenhove]], [[Sint Jansklooster]] en [[Wannepervene]] praot wodt, zeggen ze "''aa''" in plak van "''ae''". Et Blokziels en et Vollenhoofs wodden deur pattie taelkundigen niet tot et Stellingwarfs rekend. Scholtmeijer besprekt et Kuunders, Blankenhams en Blokziels saemen en nuumt een protte eigenaordighieden d'r-van. <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv (p.16-29)</ref>

==Sprekers==
[[Ofbeelding:Tael in de Stellingwarven.jpg|thumb|180px|Tael in de Stellingwarven.]]
Deur de kleine verschillegies tussen et Stellingwarfs en et Nederlaans is et niet makkelik om de tael van de meensken al of niet as Stellingwarfs te klassifiseren. Nao de jaoren '50 is veural et Nederlaans sterker wodden in et taelgebruuk van de inwoners van [[Stellingwarf]]. Een in omvang toenemende groep Stellingwervers gong uutslutend of haost uutslutend Nederlaans spreken. Behalven an et Nederlaans moet et Stellingwarfs ok an et Fries terrein votgeven; veural Ooststellingwarf is sund de negentiende ieuw stark verfriest.<ref>[http://taal.phileon.nl/nds_stellingwerfs.php Taal in Nederland] over et Stellingwarfs</ref>

Et gebruuk van et Stellingwarfs nimt veural onder de jeugd of. Uut verschillende onderzuken komt naor veuren dat et Nedersaksisch ongeveer deur vief procent van de jeugd praot wodt.<ref>[http://www.hoesnel.nl/maatschappelijke_ontwikkeling/afname-dialecten-streektalen.html Afname van het gebruik van streektalen en dialecten in Nederland]</ref> Veur et Stellingwarfs liekt dat niet aanders te wezen. Op de schoelen is et Stellingwarfs as daegelikse omgangstael zo goed as vot.<ref>[http://www.frieschdagblad.nl/index.asp?artID=55406 Pieter Jonker niet somber over Stellingwerfs] artikel in 't Friesch Dagblad van 1 juli 2011</ref> Geert Driessen van de Radboud Universiteit Nijmegen het onderzuuk daon in 1995, 2001 en 2011 naor et Nedersaksische taelgebruuk. Hi'j maekte daor een onderscheid tussen volwassenen en kiender. In 2011 zol 15% van de heiten en memmen nog kroemepraoten mit mekeer en bi'j de kiender zol 1% een Nedersaksisch dialekt praoten mit zien of heur vrienden.<ref>Geert Driessen (2012) "Ontwikkelingen in het gebruik van Fries, streektalen en dialecten in de periode 1995-2011. Nijmegen: ITS.</ref>

Hieronder staot de lieste Taeltelling 2005 mit percentages uut een onderzuuk naor taelbeheersing van et [[Nedersaksisch]] (waoronder dus et Stellingwarfs). De percentages bin ofkomstig uut de Taaltelling Nedersaksisch publiceerd in [[2005]]. In 2007, 2011 en 2015 het de perveensie Fryslân een Quick-Scan onderzuuk daon naor et gebruuk van taelen en streektaelen in de perveensie Frieslaand/Fryslân. De Taeltelling het et over et ''kunnen praoten en lezen'' en de Quick-Scan het et gebruuk van et Stellingwarfs as ''thuustaal'' onderzocht. 

{|
|-
| width="50%" valign="top" |
{| class="wikitable"
!colspan="16"|'''Taeltelling 2005'''
|-
|'''Praoten/lezen'''||'''Weststellingwarf'''||'''Ooststellingwarf'''||'''Stienwiekerlaand'''
|-
|Et Stellingwarfs redelik tot goed praoten kunnen||64,6 %||48.9 %||67,4 %
|-
|Et Stellingwarfs thuus inderdaod een boel praoten||53,2 %||29,5 %||49,3 %
|-
|Et Stellingwarfs lezen kunnen||77,2 %||66,7 %||77,9 %
|-
|Et Stellingwarfs redelik vaeke lezen||52,3 %||47,5 %||41,7 %
|}

{| class="wikitable"
!colspan="16"|'''Quick-Scan 2007'''
|-
|'''Thuustael'''||'''Weststellingwarf'''||'''Ooststellingwarf'''
|-
|Stellingwarfs||29%||12%
|-
|Fries||18%||41%
|-
|Nederlaands||53%||47%
|}
{| class="wikitable"
!colspan="16"|'''Quick-Scan 2011'''
|-
|'''Thuustael'''||'''Weststellingwarf'''||'''Ooststellingwarf'''
|-
|Stellingwarfs||22%||11%
|-
|Fries||22%||39%
|-
|Nederlaands||56%||50%
|}
{| class="wikitable"
!colspan="16"|'''Quick-Scan 2015'''
|-
|'''Thuustael'''||'''Weststellingwarf'''||'''Ooststellingwarf'''
|-
|Stellingwarfs||21%||12%
|-
|Fries||24%||38%
|-
|Nederlaands||52%||44%
|}
|}

==Kultuuruterings in et Stellingwarfs==
{{Heufdartikel|Stellingwarfse schrieveri'je|stl}}
In [[1972]] is de [[Stellingwarver Schrieversronte]] opricht, die sund die tied boeken uutgeft, taelkursussen verzorgt en onderzuuk dot naor de Stellingwarfse tael en kultuur.  De Schrieversronte gaot liekewel allienig over et Stellingwarfse taelgebied in de perveensie [[Frieslaand]]. De ''Schrieversronte'' geft zes keer in 't jaor et tiedschrift ''[[De Ovend]]'' uut, waor proza, poëzie, literetuurreceensies en stokken over taelkunde, volkskunde en geschiedenis allegeer in publiceerd wodden. Veerder verschient d'r in et weekblad ''Stellingwerf'' en in de [[Leeuwarder Courante]] elke weke vaaste rebrieken in et Stellingwarfs. Van 2005 tot 2011 wodde ok et digitaol Stellingwarfs maondblad ''[[An de Liende|An de liende]]'' van de stichting [[Stellingwerfs Eigen]] uutbrocht. Wat aandere media angaot, beide lekaole radiostesjons in de Stellingwarven zennen et streektaelpergramme "Huus en Hiem" uut. In Noordwest-Overiessel verschient viermaol in et jaor et tiedschrift [[Kopstôkken (tiedschrift)|Kopstôkken]] mit bi'jdregen in de tael van disse regio, waoronder dus ok et Stellingwarfs. De Stelligwarfstaelige dielen van Drenthe doen wat streektael anbelangt miest mit aktiviteiten binnen Drenthe mit. 

Et Stellingwarfs is veur Nederlaanstaeligen over et algemien goed leesber. De Stellingwarfse [[literetuur|schrieveri'je]] is meerstal medern en kent een verfiend taelgebruuk. Onder de bekendste Stellingwarfstaelige schrievers bin [[Hendrik Johannes Bergveld]] en [[Johan Veenstra]]. De [[H.J. Bergveld-pries]] en de [[De Stellingwarver Schrieveri'je Pries]] bin op 't heden de twie Stellingwarver schrieveri'jepriezen.

==Zie ok==
*[[Stellingwarfse schrieveri'je]]
*[[Stellingwarver Schrieversronte]]
*[[Stellingwarver taelwiezer]]

==Uutgaonde verwiezings==
*[http://www.stellingwarfs.nl/ Stichting Stellingwarver Schrieversronte]

==Referenties==
<references/>

{{SNLV}}

[[Kategorie:Stellingwarfs artikel]]
[[Kategorie:Stellingwarfs| ]]
[[Kategorie:Streektaol in Drenthe]]
[[Kategorie:Streektaol in Oaveriessel]]
[[Kategorie:Kop van Overiessel]]
[[Kategorie:Stienwiekerlaand]]
