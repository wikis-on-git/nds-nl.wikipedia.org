Et '''Stellingwarfs''' is 'n [[Nedersaksisch]] dialekt dat praot wodt in de gemientes [[Ooststellingwarf|Oost]]- en [[Weststellingwarf]] (saemen de [[Stellingwarven]]) in Zuudoost-[[Frieslaand]], mit uutzundering van de Friestaelige dörpen [[Haulerwiek]] en [[Waskemeer]] (beidend Ooststellingwarf) en et gebied rond et dörp [[Noordwoolde]], waor zich onder invloed van de [[veenkoloniën]] een eigen streektael ontwikkeld het (in de volksmond ''[[Klainkolonioals|Veenkoloniaols]]'' nuumd). 
Et Stellingwarfs het zien oorsprong in et [[Nedersaksisch]] en is daordeur verwaant an onder meer et [[Drèents|Drents]] en [[Sallaands]]. Verrassend genog is de streektael van [[Stienwiekerlaand]] en van een klein angreenzend diel van [[Drenthe]] oek Stellingwarfs. Ok in et oostelik diel van de Friese gemiente [[Lemsterlaand]] wodt Stellingwarfs praot.

Et Stellingwarfs is veur Nederlaandstaeligen deurgaons goed leesber. De Stellingwarfse literatuur is meestal modern en kent een raffineerd taelgebruuk.

De Stellingwarven beheuren saemen mit [[Et Bildt]] ([[Bildts]]), [[Liwwadden (stad)|Liwwadden]] ([[Stadsfries]]) en de [[Waddenailaand|Waddeneilanen]] [[Vlielaand (eilaand)|Vlielaand]] en [[Amelaand (eilaand)|Amelaand]] tot de gebieden in Frieslaand waor gien [[Freesk|Fries]] praot wodt.

==Externe verwiezings==
*[http://www.stellingwarfs.nl/ Stichting Stellingwarver Schrieversronte]
*[http://www.stellingwerfs-eigen.nl Stichting Stellingwerfs Eigen (mit o.a. Biebelvertaeling)]

[[Category:Stellingwarfs artikel]]
[[Category:Nedersaksisch]]

[[en:Stellingwarfs]]
[[fy:Stellingwerfsk]]
[[nds:Stellingwarfs]]
[[nl:Stellingwerfs]]
