[[Ofbeelding:Megastunt-Zwarte-Cross-2009.jpg|thumb|300px| Megastunt in 2009]]
[[Ofbeelding:Freestyle motorcylist with audience.jpg|thumb|300px|right|Stunten op den Zwarte Cross]]
Et '''Zwarten Cross Festival''' (sprek oet:Zwatten Kross) is et grootste [[muziekfestival]] van Oost-Nederlaand en den grootsten motorcross van [[West-Europa]]. Op de elfde uutvoering van et dreedaagse festival in [[2007]] kwamen ruum 90.000 bezeukers af, in [[2011]] meer as 150.000. De organisatie dervan is zo'n betjen in hende van rockband [[Jovink en de Voederbietels]]. Et wöd joarleks eholden bi-j [[Lechtenvoorde]] in den [[Gelderlaand|Geldersen]] [[Achterhook]]

==Geskiedenis==
Den Zwarten Cross wöd in [[1997]] veur et eerst organiseerd, en was anvankelek nen grap. Et was nen crosswedstried woar iederene an met mocht doon, mit nen motor, brommer, scooter of n ander vervoermiddel noar keuze. Den name "Zwarten Cross" grep weerumme noar n verschiensel uut de [[joaren 60]], toon blérbekken in t café dee al te völle an et broezen waren oaver eure kunsten op den crossmotor of -brommer uut-edaagd wodden eur können in nen zwarten cross te bewiezen.

In [[1997]] wöd dan et verschiensel ni-j leaven in-ebloazen en wöd in [[Hummelo]] n crosslandjen ereageld. Moar undanks n betjen illegoale uutstraling wöd braaf vergunning verkreggen. Op groand van allenig mondeling neugen wöd n dealnemmerantal van 150 ehaald, en der kwamen rundumme doezend kiekers. Den dag wöd of-eslotten deur n optreaden van Jovink.

Den opzet blek an te sloan: et tweede joar waren der al 350 dealnemmers en 4 doezend man publiek. Eén en ander endegden oaveregens wal in n alderbastend antal gewonden en blesseerden, wat et veur de organisatie neudeg maken samenwarking te zeuken mit nen ervoaren crossclub. Dizzen wöd evonden in [[Halle (Nederlaand)|Halle]] in den HALMAC (Halse Auto en Motor Club). Doardeur kon vanof [[1999]] et officiële Grand Prix circuit ''de Kappenbulten'' gebroekt wodden.

Noa et deursloand sukses van den Zwarten cross bunt der meer soortgelieke evenementen annevangen. Op riege Den [[Knastercross]], [[Dollweekend]] en den [[Stouten cross]].

== Uutgoande verwiezingen ==

* [http://www.zwartecross.nl/ Webstea van den Zwarten Cross]
* [http://www.festivalinfo.nl/festival_detail.php?festival_id=2667 Festivalinfo oaver den Zwarten Cross]

[[Kattegerie:Achterhooks_artikel]]
[[Kattegerie:Achterhook]]
[[Kattegerie:Motorsport]]
[[Kattegerie:Muziekfestival]]

[[nl:Zwarte Cross]]
