[[Ofbeelding:Megastunt-Zwarte-Cross-2009.jpg|thumb|300px| Megastunt in 2009]]
[[Ofbeelding:Freestyle motorcylist with audience.jpg|thumb|300px|right|Stunten op den Zwarte Cross]]
Et '''Zwarten Cross Festival''' (sprek oet:Zwatten Kross) is et grootste [[muziekfestival]] van Oost-Nederlaand en den grootsten motorcross van [[West-Europa]]. Op de elfde uutvoering van et dreedaagse festival in [[2007]] kwamen ruum 90.000 bezeukers af, in [[2011|2019]] zo'n 220.000. De organisatie dervan is zo'n betjen in hende van rockband [[Jovink en de Voederbietels]]. Et wöd jaorliks eholden bi-j [[Lechtenvoorde]] in den [[Gelderlaand|Geldersen]] [[Achterhook]]

==Geskiedenis==
Den Zwarten Cross wöd in [[1997]] veur et eerst organiseerd, en was anvankelek nen grap. Et was nen crosswedstried waor iederene an met mocht doon, mit nen motor, brommer, scooter of n ander vervoermiddel naor keuze. Den name "Zwarten Cross" grep weerumme naor n verschiensel uut de [[jaoren 60]], toon blérbekken in t café dee al te völle an et broezen waren aover eure kunsten op den krossmotor of -brommer uut-edaagd worden eur können in nen zwarten cross te bewiezen.

In [[1997]] wöd dan et verschiensel ni-j leaven in-eblaozen en wöd in [[Hummelo]] n crosslandjen ereageld. Maor undanks n betjen illegale uutstraoling wodden braaf vergunning an evraogd en verkreggen. Op graond van allenig mondeling neugen wodden n dealnemmerantal van 150 ehaald, en der kwamen rundumme doezend kiekers. Den dag wodden of eslotten deur n optreaden van Jovink.

Den opzet blek an te slaon: et tweede jaor waren der al 350 dealnemmers en 4 doezend man publiek. Eén en ander endigden aoverigens wal in n alderbastend antal gewonden en blesseerden, wat et veur de organisatie neudeg maken samenwarking te zeuken mit nen ervaoren crossclub. Dizzen wodden evonden in [[Halle (Nederlaand)|Halle]] in den HALMAC (Halse Auto en Motor Club). Daordeur kon vanof [[1999]] et officiële Grand Prix sirkuit ''de Kappenbulten'' gebroekt worden.

In 2010, 4 dagen veur dat t zol beginnen, wier t festivalterein op eschrikt deur nen storm. Hierbie raken 4 leu gewond. Alle tenten dee op dat moment al op ebouwd waren, wieren vort eblaozen, en de mega-tente raken onherstelbaor beschadigd. Daorumme wier der n butenpodium neer ezat. De schaa was zo'n 1 miljoen euro. 2 dage later was der weer nen storm, maor de schaae was disse kere neet zo groot. 
Op den zaoterdag van dat zelfde jaor kwam der bi'j n ongeluk met ene van den karmis-machines een metwarker umme.

Nao et deurslaond sukses van den Zwarten cross bunt der meer soortgelieke evenementen annevangen. Op riege Den [[Knastercross]], [[Dollweekend]] en den [[Stouten cross]].

== Uutgaonde verwiezingen ==

* [http://www.zwartecross.nl/ Webstea van den Zwarten Cross]
* [http://www.festivalinfo.nl/festival_detail.php?festival_id=2667 Festivalinfo aover den Zwarten Cross]

[[Kategorie:Achterhooks_artikel]]
[[Kategorie:Sport in Gelderlaand]]
[[Kategorie:Achterhook]]
[[Kategorie:Motorsport]]
[[Kategorie:Muziekfestival]]
