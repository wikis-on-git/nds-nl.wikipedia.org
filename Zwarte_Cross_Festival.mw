[[Ofbeelding:Freestyle motorcylist with audience.jpg|thumb|200px|right|Stunten op den Zwarte Cross]]
Et '''Zwarte Cross Festival''' is et grootsten [[muziekfestival]] van Oost-Nederlaand en den grootsten motorcross van [[West-Europa]]. Op den elfden uutvoering van et dreedoagsen festival in [[2007]] kwamen ruum 90.000 bezookers op af. Den organisatie doarvan is zo'n betjen in hende van rockbend [[Jovink en de Voederbietels]]. Et wöd joarleks eholden bi-j [[Lechtenvoorde]] in de [[Gelderlaand|Geldersen]] [[Achterhook]]

==Geskiedenis==
Den Zwarte Cross wöd in [[1997]] veur et eerst organiseerd, en was anvankelek nen grap. Et was nen crosswedstried woar iedereen an met mocht doon, mit nen motor, brommer, scooter of nen ander vervoermiddel noar keuze. Den noam "Zwarte Cross" grep trög uut nen verschiensel uut de [[joaren 60]], toon blérbekken in de kroeg dee al te völ an et broezen waren oaver hun kunsten op de crossmotor of -brommer wödden uut-edoagd hun künnen in nen zwarten cross te bewiezen.

In [[1997]] wöd dan et verschiensel ni-j leaven in-ebloazen en wöd in [[Hummelo]] nen crosslandjen ereageld. Moar undanks nen betjen illegoalen uutstroaling wöd broaf vergunning verkreggen. Op groand van allenig mundelingen uutneudiging wöd nen dealnemmerantal van 150 leu ehoald, en doar kwamen rundumme doezend kiekers. Den dag wöd of-eslotten deur nen optreaden van Jovink.

Den opzet blek an te sloan: et tweeden joar waren doar al 350 dealnemmers en 4 doezen kiekleu. Een en ander endigden oaverigens wal in nen alderbastend antal gewonden en geblessierden, wat den organisatie noopte saomenwarking te zeuken mit nen ervoaren crossclub. Dizze wöd evonden in [[Halle (Nederlaand)|Halle]] in den HALMAC (Halse Auto en Motor Club). Dit maakten et meugelek um vanof [[1999]] et officiële Grand Prix circuit ''den Kappenbulten'' te bruuken.

Noa et deursloand sloagen van den Zwarte cross bunt doar meer soortgelieken evenementen annevangen. Op riege Den [[Knastercross]], [[Dollweekend]] en de [[Stoute cross]].



== Uutgoande verwiezingen ==

* [http://www.zwartecross.nl/ Webstee van den Zwarte Cross]
* [http://www.festivalinfo.nl/festival_detail.php?festival_id=2667 Festivalinfo oaver den Zwarte Cross]

[[nl:Zwarte Cross]]

[[Kattegerie:Achterhooks_artikel]]
[[Kattegerie:Kultuur]]
[[Kattegerie:Achterhook]]
