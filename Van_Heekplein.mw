[[File:031-1211 Enschede 043.JPG|thumb|right|300px|t Hendrik Jan van Heekplein]]

t '''Hendrik Jan van Heekplein''' (measttieds '''Van Heekplein''' nömd) is n plein in de [[binnenstad (Eanske)|binnenstad]] van [[Eanske]]. t Plein is as n deal van de noa-kriegse stadsverniejige in t leawn kömmen. t Sentrum van Eanske wörn tiedens de [[Tweede Wereldoorlog|Tweade Wearldkrieg]] beheurlik an stökken slöagen. Biej de wiederöpbaaw dernoa besprökken de gemeante Eanske nen verkeersoader deur t sentrum, t zo-nömde [[Boulevardplan]]. Det plan wörn tusken 1950 and 1960 woarmoakt, woarbiej t Van Heekplein as markt- en weenkelplein an n [[Boulevard 1945]] an-slötten wörn. t Plein dröagt n noame van [[Hendrik Jan van Heek]], en van de groondleggers van n tekstielfebriek [[Van Heek]].

Öp en roond ömme t plein kö'j t weenkelheart van Eanske veenden. Dreks an t plein leagen bint de twea weenkelsentra [[De Klanderij]] en [[Twentec]] en weenkels as [[Primark]] en [[V&D]].

Ölken deensdag en zoaterdag kö'j öp t plein eann van de grötste märkte in [[Neerlaand]] veenden.

Dreks önner t plein lög eane van de grötste parkeergarages van Neerlaand, de [[Van Heek-parkeergarage]], woar 1650 auto's stoan könt.

==Oetgoande lienden==
*[http://www.enschede-stad.nl/~Reportage/Heekplein/index3.htm t Van Heekplein öp Enschede-stad.nl]

[[Kattegerie:Tweants artikel]]
[[Kattegerie:Eanske]]
