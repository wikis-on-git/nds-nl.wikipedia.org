{{Infobox zanger
| naam           = Bob Marley
| ofbeelding     = Bob-Marley-in-Concert Zurich 05-30-80.jpg
| umschrieving   = Bob Marley tiedns een van zien leste optreedns, in [[Zürich]], [[1980]]
| geboren        = [[6 febrewaori|6 februwoari]] [[1946]]
| sturven        = [[11 mei]] [[1981]]
| spraoke        = [[Engels]], [[Kreoolsproake|Jamaikaans Kreool]]
| land           = [[Jamaika]]
| genre                = [[Reggae]]
| webstee        = http://www.bobmarley.com
}}
'''Robert "Bob" Nesta Marley''' ([[6 febrewaori|6 februoari]] [[1946]] - [[11 mei]] [[1981]]) was nen [[Jamaika]]ansen zanger, leedkesskriewer, [[gitaar|gitarist]] en aktivist. Hej Wör duur mekaar zeen as n bekeandsten en meest invloodrieken [[reggae]]maker.

Zin bekeandste nommers beent "[[No Woman No Cry]]" (Nee, vrouwke, neet huuln), "[[I Shot the Sherrif]]" (Ik skeute n [[sherrif]] daale) en "[[One Love]]" (Ene leefde).

Noa dat he oet de tied köm, is dr n [[Album]] van zinne bekeandste nummers oet egiewn ("Legend") den met 12 miljoen kopiejn t meest verkochte reggae-album van de wearld is.

== Vraue leawn en loopbaan ==
Marley wör geboorn n klean pleatsken, ''Nine Mile'' (Niegn Mijl) in Jamaika. Hei heetn offisjeel Nesta Robert Marley, mear eenn den at zin paspoort maakn mos, wisselden ziene naamns umme. Zien vaar was nen blaankn Jamaikaansen [[marine]]offisier met [[Engels]]e vuurooldn, den in [[Liverpool]] woondn. Den gaf Bob zien moo wal geeld, mear hei hef zik noadat Bob geboorn was nooit wier zeene loatn. Hei köm oet de tied toew at Bob 10 joar oold was. Bob wör in zinne jeugd völle ploagnd duur blaankn, mear ook duur de zwartn, umdat hei van genne van bealn nen echten was.

Noa at zien vaar oet de tied köm, verhuusdn he met zien moor noar [[Kingston]] [[Trenchtown]]. Doar wör he wier völle ploagnd um ziene kluur en um ziene leankte (1,63 m). Doar leardn he zikzölf te verdeadign, wat um naar good lukn. Doarumme kreeg he n skeeldnaamn "Tuff Gong" (Jamaikaans [[Patois]] vuur t [[Engels]]e ''tough going'') wat later n naamn vuur zien eigne opnamestudio wör. Hei wör kammeröa met Neville Livingston, den at zik later [[Bunny Wailer]] neumn.<br />Toew at he 14 was, gung he van skole en gung in de lear biej nen [[lassen|lasser]]. In ziene vrieje tied maakn he [[meziek|muziek]] met zien moat Bunny en [[Joe Higgs]], nen plaatseliken zanger. Den wör Bob zien [[leraar]]. Tiedns eene van disse muzieksessies wördn ze kunnig met ene Peter McIntosh, den zik later [[Peter Tosh]] neumn. Bob was van hoes oet slim [[Rooms-Katholieke Karke|Rooms]], mear hei bekeardn zik töt t [[rastafarianisme]], woervan he n boskop aaltied vuurop de tonge har.

== Muziekloopbaan ==
In 1963 zat Bob Marley met Bunny Wailer, Peter Tosh, Junior Braithwaite, Beverly Kelso en Cherry Smith in n groepken wat zik ''The Teenagers'' neumn. Den naamn veraandern ze later noar ''The Wailing Rudeboys ''en vervolgens in ''The Wailing Wailers''. In den tied wördn ze oontdekt duur plaatnmaker [[Coxsone Dodd]]. Doarnoa veraandern ze öarn naam noar ''The Wailers''. Öarn single "Simmer Down" oet [[1964]] wör nen nommer 1-hit in Jamaika, met ne verkoop van 70.000 singels. Vanof det oognblik hadn ze toogang töt bekeande Jamaikaanse muzikaantn.

In [[1966]] warn allene Marley, Livingston en McIntosh nog oawer van "The Wailers". In detzelfde joar trouwn Marley met [[Rita Anderson]], dee ene van de zängeressen oet Bob's latere achtergroondkoorken The I-Threes was. Marley verhuusdn met ziene vrouwe noar Wilmington, [[Delaware (stoat)|Delaware]] in de [[Vereanigde Stoatn van Amerika|Vereanigde Stoatn]], woer at hei verskeadene baankes har.

Marley was streng [[Rooms-Katholieke Karke|Rooms-Katholiek]] op evoedt. Mer gedoernde de zestiger joarn raakn hei interesseerd in t [[Rastafarianisme]]. Dau at hei wierköm noar Jamaika, nöm hei det geleuf offisjeel an en leut de ''dreadlocks'', de kenmaarkende knuphöare, gröain. 

The Wailers kreegn verskel met Dodd oawer de seantn. Doarumme gungn ze wieter met geluudsman [[Lee "Scratch" Perry]] en zienen studioband The Upsetters. Disse samenwaarking doern nog gen joar, mer toch meant völle lue at in den tied t beste van The Wailers op enömn wör. Doarnoa kreegn Marley en Perry ook verskel oawer de rechtn van de opnames en gung oet mekaar, mer bleewn wal gode bekeandn van mekaar en waarken ook nog wal mangs saamn.

Tusken [[1968]] en [[1972]] nömn Bob en Rita, Peter Tosh en Bunny Wailer n antal oolde nommers vanniejs op bie JAD Records in Kingston en [[Londen]] um t geluud van The Wailers wat better verkoopbaar te maakn. Bunny veund at disse nommers nooit op n album oet ebracht mosn wordn, mer as demo's vuur plaatnmoatskoppiejn zoln deenn. [[1968]] gungn Bob en Rita hen kuiern bie leedskriewer Jimmy Norman in [[Niej-York (deurverwiezing)|Niej-Jork]]. Den har de tekste skreewn vuur [[Kai Winding]] zien "Time is on My Side" (wat later oawernömn wör duur de [[Rolling Stones]]) en ook vuur [[Johnny Nash]] en [[Jimi Hendrix]]. Hier maakn  Marley in drei daagn tied ne opname van 24 minuutn, woerin't te heurn is dat hei probeern t reggaegeluud wat mear op de Amerikaanse maarkt of te stemn. Marley woonn in Ridgmount Gardens in [[Bloomsbury]], Londen in [[1972]].

In [[1973]] wör ear album "Catch a Fire" in de hele wearld good oontvöngn. Zien hit "I Shot the Serrif" wör zölfs heroetegiewn duur [[Eric Clapton]]. Hej wör onmeundig bekeand in zowat de hele wearld, mear vuural in [[Afrika]].

Noa nen zet toern met ear drein, besleutn Bunny Livingston en Peter McIntosh vuur zikzelf te beginn. Det was t eande van ''The Wailers''. Ook zee kreegn ne grote groep anhangers, mer ze haaldn t nooit bie Bob Marley's sukses. Den breuk internasjonaal as soloartiest duur met zin album ''Exodus''.
== Wietere leawn ==
In [[1977]] wör Bob op enömn in t [[zeeknhoes]] en wör ne staarke vorm van [[kaanker]] in zienen grootn tei biej um an etröfn. Dat was vuurt ekömn oet n weundjen wat hej bie n [[voetbal]] har ekreegn. Hej wol zik n tei neet loatn ofsniedn, umdat zien [[Rastafari]]-geleuf dat neet tau leut. n Kaanker zeaidn toew oet noar ziene [[harsens]], [[longen|longn]], [[leaver|leawer]] en ziene [[maag]]e. Tiedns zienen lesten wearldtoer, toew at he in [[Amerika]] was, stortn he in toew at he n stuksken gung hardloopn. n Toer wör drekt of ebloazn.

Toew at he van [[Duutslaand]] noar hoes (Jamaika) vleug, wör he neet good. Ze beent toew elaand in [[Miami]], [[Amerika]], woer at he in n zeeknhoes is oawerleedn. Bob Marley is 36 joar oold ewördn.

== Familie ==
Bob Marley hef n antal keender: dree met zinne vrouwe Rita, twee an enömnen van  Rita's vurige verhooldings, en verskeaidene aandere bie verskilnde vroale. De offisjele Bob Marley-webstea erkeant eelf wichter.

*[[Sharon Marley|Sharon]], [[23 november]] [[1964]], van Rita's vurige verhoolding
*[[Cedella Marley|Cedella]], [[23 augustus]] [[1967]], van Rita
*[[David "Ziggy" Marley|Ziggy]], [[17 oktober]] [[1968]], van Rita
*[[Stephen Marley|Stephen]], [[20 april]] [[1972]], van Rita
*[[Robert Marley|"Robbie"]], [[16 mei]] [[1972]], bie [[Pat Williams]]
*[[Rohan Marley|Rohan]], [[19 mei]] [[1972]], bie [[Janet Hunt]]
*[[Karen Marley|Karen]], [[1973]], bie [[Janet Bowen]]
*[[Stephanie Marley|Stephanie]], [[17 augustus]] [[1974]]; voolgens [[Cedella Booker]] was ze ne dochter van Rita en nen kearl den't Ital heetn, woer't Rita ne verhoolding met har; toch wör he an enömn as Bob's dochter.
*[[Julian Marley|Julian]], [[4 juni]] [[1975]], bie [[Lucy Pounder]]
*[[Ky-Mani Marley|Ky-Mani]], [[26 februwoari]] [[1976]], bie [[Anita Belnavis]]
*[[Damian Marley|Damian]], [[21 juli]] [[1978]], bie [[Cindy Breakspeare]]
*[[Makeda Marley|Makeda]], [[30 mei]] [[1981]], bie [[Yvette Crichton]], noa Bob Marley's dood. Meredith Dixon's book neumt eer as Marley's wich, mear he steet neet zo op de webstea van Bob Marley.  

Verskeaidene aandere websteas neumt ook ne Imani Carole, geboorn op [[22 mei]] [[1963]] bie [[Cheryl Murray]], mear dee steet ook neet bie op de webstea.

== Oetgoande verbeendege ==
* [http://www.bobmarley.com www.bobmarley.com] webstea oawer Bob Marley, van zinne femilie

{{Dia|Disse pagina is eskreewn in t [[Eanter]]s}}

{{DEFAULTSORT:Marley, Bob}}

[[Kategorie:Tweants artikel]]
[[Kategorie:Muzikaant]]
[[Kategorie:Reggae]]
[[Kategorie:Zanger]]

{{Link FA|be-x-old}}
{{Link FA|he}}
