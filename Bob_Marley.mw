[[ofbeelding: Bob-Marley-in-Concert Zurich 05-30-80.jpg|thumb|right|400x|Bob Marley tiedns een van zien leste optreedns, in [[Zürich]], [[1980]]]]

'''Robert "Bob" Nesta Marley''' ([[6 febrewaori|6 februoari]] [[1946]] - [[11 mei]] 1981) was nen [[Jamaika|Jamaikaansen]] zanger, leedkesskriewer, [[gitaar|gitarist]] en aktivist. Hej was, en is n bekeandsn [[reggae]]maker.

Zin bekeanste nummers beent "[[No Woman No Cry]]" (Nee, vrouwke, neet huuln), "[[I Shot the Sherrif]]" (Ik skeute n [[sherrif]] daale) en "[[One Love]]" (Ene leefde).
Noa dat-e oet de tied köm, is dr n [[Album]] van zinne bekeandste nummers oetegiewn ("Legend") den met 12 miljoen kopiejn t meest verkochte reggae-album van de wearld is.

==Vraue leawn en loopbaan==
Marley wör geboorn n klean pleatsken, ''Nine Mile'' (Niegn Mijl) in Jamaika. Hej heetn offisjeel Nesta Robert Marley, mear eenn den at zin paspoort maakn mos, wisseldn ziene naamns umme. Zien vaa was nen blaankn Jamaikaansen [[marine]]offisier met [[Engels]]e vuurooldn, den in [[Liverpool]] woondn. Den gaf Bob zien moo wal geeld, mear hej hef zik noadat Bob geboorn was nooit wier loatn zeene en köm oet de tied toew at Bob 10 joar oold was. Bob wör in zinne jeugd völle ploagnd duur blaankn, mear ook duur de zwartn, umdat-e van genne van bealn nen echen was.<br />
Noa at zien vaa dood gung, verhuusdn-e met zien moo noar [[Kingston]] [[Trenchtown]]. Doar wör-e wier völle ploagnd um zien kluur en um ziene leankte (1,63m). Doar leardn-e zikzölf<br />
te verdeadign, wat um naar good lukn. Doarumme kreeg-e n skeeldnaamn "Tuff Gong" (Jamaikaans [[Patois]] vuur t [[Engels|Engelse]] ''tough going'') wat laater n naamn vuur zien eigne opnamestudio wör. Hej wör kammeröa met Bunny Livingston, den at zik laater [[Bunny Wailer]] neumn.<br />
Toew at-e 14 wazze, gung-e van skoole en gung in de lear biej nen [[lassen|lasser]]. In ziene vrieje tied maakn-e [[meziek]] met zien moat Bunny en [[Joe Higgs]], nen plaatseliken zanger. Den wör Bob zien [[leraar]]. Tiedns eene van disse mezieksessies wördn ze könnig met ene Peter McIntosh, den zik laater [[Peter Tosh]] neumn. Bob was van hoes oet slim [[Rooms-Katholieke Karke|Rooms]], mear hee bekeardn zik töt t [[rastafarianisme]], woervan-e n boskop aaltied vuurop de tonge har.

==Meziekloopbaan==
Met Bunny en Peter vörmden-e oeteandelik "Bob Marley & The Wailers". In [[1973]] wör eer album "Catch a Fire" in de hele wearld good oontvöngn.
Zien hit "I Shot the Serrif" wör zölfs heroetegiewn duur [[Eric Clapton]].
Hee wör onmeundig bekeand in zowat de hele wearld, mear vuural in [[Afrika]].

==Wietere leawn==
In [[1977]] wör Bob op enömn in t [[zeeknhoes]] en wör ne staarke vorm van [[kaanker]] in zienen grootn tei biej um kostateerd. Dat was vuurt ekömn oet n weundjen wat-e bie n [[voetbal]] har ekreegn. Hej wol zik n tei neet loatn ofsniedn, umdat zien [[Rastafari]]-geleuf dat neet tau leut. n Kaanker zeaidn toew oet noar ziene [[harsens]], [[longen|longn]], [[leaver|leawer]] en ziene [[maag]]e. Tiedns zienen lesten wearldtoer, toew at-e in [[Amerika]] was, stortn-e in toew at-e n stuksken gung hardloopn. n Toer wör drekt of ebloazn.

Toew at-e van [[Duutslaand]] noar hoes (Jamaika) vleug, wör-e neet good. Ze beent toew elaand in [[Miami]], [[Amerika]], woer at-e in n zeeknhoes is oawerleedn. Bob Marley is 36 joar oold ewördn.

==Oetgoande verbeendege==
*[http://www.bobmarley.com www.bobmarley.com] webstea oawer Bob Marley, van zinne femilie

{{Dia|Disse pagina is eskreewn in t [[Eanter|Eanters]]}}

[[Kattegerie: Tweants artikel]]
[[Kattegerie: Muzikaant]]
[[Kattegerie: Reggae]]
[[Kattegerie: Zanger]]

{{Link FA|be-x-old}}
{{Link FA|he}}

[[af:Bob Marley]]
[[als:Bob Marley]]
[[an:Bob Marley]]
[[ar:بوب مارلي]]
[[ast:Bob Marley]]
[[be-x-old:Боб Марлі]]
[[bg:Боб Марли]]
[[bn:বব মার্লি]]
[[br:Bob Marley]]
[[bs:Bob Marley]]
[[ca:Bob Marley]]
[[cs:Bob Marley]]
[[cy:Bob Marley]]
[[da:Bob Marley]]
[[de:Bob Marley]]
[[el:Μπομπ Μάρλεϊ]]
[[en:Bob Marley]]
[[eo:Bob Marley]]
[[es:Bob Marley]]
[[et:Bob Marley]]
[[eu:Bob Marley]]
[[fa:باب مارلی]]
[[fi:Bob Marley]]
[[fr:Bob Marley]]
[[ga:Bob Marley]]
[[gl:Bob Marley]]
[[he:בוב מארלי]]
[[hr:Bob Marley]]
[[ht:Bob Marley]]
[[hu:Bob Marley]]
[[id:Bob Marley]]
[[io:Bob Marley]]
[[it:Bob Marley]]
[[ja:ボブ・マーリー]]
[[ka:ბობ მარლი]]
[[ko:밥 말리]]
[[la:Robertus Marley]]
[[lt:Bob Marley]]
[[lv:Bobs Mārlijs]]
[[mk:Боб Марли]]
[[nds:Bob Marley]]
[[nl:Bob Marley]]
[[no:Bob Marley]]
[[oc:Bob Marley]]
[[pap:Bob Marley]]
[[pl:Bob Marley]]
[[pt:Bob Marley]]
[[qu:Bob Marley]]
[[ro:Bob Marley]]
[[roa-rup:Bob Marley]]
[[ru:Марли, Боб]]
[[scn:Bob Marley]]
[[sco:Bob Marley]]
[[sh:Bob Marley]]
[[simple:Bob Marley]]
[[sk:Bob Marley]]
[[sl:Bob Marley]]
[[sq:Bob Marley]]
[[sr:Боб Марли]]
[[sv:Bob Marley]]
[[sw:Bob Marley]]
[[szl:Bob Marley]]
[[ta:பாப் மார்லி]]
[[th:บ็อบ มาร์เลย์]]
[[tl:Bob Marley]]
[[tr:Bob Marley]]
[[uk:Боб Марлі]]
[[yo:Bob Marley]]
[[zh:巴布·馬利]]
