{{Gemiente |
naeme = Heemstede |
bestaansnaeme vlagge = Heemstede flag.png |
bestaansnaeme waopen = Heemstede wapen.png |
lekaosie = LocatieHeemstede |
perveensie = [[Ofbeelding:Flag North-Holland, Netherlands.svg|20px]] [[Noord-Holland]] |
heufdplak = [[Heemstede]] |
oppervlak = 9,61 |
oppervlak laand = 9,46 |
oppervlak waeter = 0,15 |
inwoners = 25.556|
daotum inwoners = [[1 juli]] [[2006]] |
dichthied = 2701 |
brettegraod = 52°21 |
lengtegraod = 4°37 |
verkeersaoder = [[N201]], [[N208]] |
netnummer = 023 |
postkode = 2100-2106 |
webstee = [http://www.heemstede.nl/ www.heemstede.nl] |
}}
'''Heemstede''' is een plaetse en gemeente in den Nederlaandse provinsee [[Noord-Hollaand]] en hef een oppervlaakte van 9,61 km² (woarvan 0,15 km² woater). Binnen de gemeentegrenze bunt gene aandere darpen.

In [[New York City|New York]] kom i-j een verbasterden vorm teggen van Heemstede: [[Hempstead]]. Dit was vrögger een koloniale nederzetting noabi-j [[Nieuw Amsterdam]].

== Geskiednis ==
[[Ofbeelding:Heemstederaadhuisfront.jpg|left|thumb|Heemsteedsen Roadhoes]]
Den name Heemsteden kump al rundum et joar 1000 veur en beteakent meugelek "wonplaetse" (Grönedeek, 2000) of "wonplaats van ene Emece" (Groesbeake, 1972). Et gebeedjen dat in dee tied den name Heemstede had, is volkommen onbedudend. Pas as Haarlem in 1245 van grave Willem II stadsrechten kreg, under veurwoarden dat et een begrensd gebeed wödt, wödden den laandenleke gebeedn buten den ni-je stadswallen antrekkelek en wödt et belangriek um hier namen an te gevven. Dizzen ni-je buutengebeeden, ok wal ambachten (bestuurs- en rechtskringen), wödden òf deur skolten en skepenen bestuurd, òf beleend an leenkearls.

Dit belenen gebeurden veur Heemstede deur den opvolger van Willem II, graaf Floris V van Hollaand, rundum [[1284]]. Dit Heemstede is aanders dan dee van noe. Floris beleent in dee tied immers Barkenroden afzunderlek, moar guf een stuksen groond weg dat löp van den huudigen Lanckhorstlan/Bronsteewegge tot an den zee in Zandvoort, an et St. Elisabethsgasthuus. Wal löp et Heemsteeds groondgebeed in noordeleken richting deur tot iets veurbi-j den huudigen Gedempten Olden Grachte. In et oosten wödt Heemsteden neet allenig begrensd, moar ok veul lastiggevallen deur et Haarlemmermeer.

Den eerste Here van Heemsteden - den titel die den leenkearl kreg deur et betalen van een somme geld - is Reinier van Holy, ok wal Reinier van Holijden. Tussen [[1284]] en [[1300]] bouwt dizzen adeleken kearl uut Vloardingen an et [[Spoarne]] et [[Slot Heemsteden]]. Dit rundumme en noarbi-j et joar 1400, enkele moalen verwooste en wier opgebouwden kasteel wödt, noa groot herstel ten tieden van [[Adrian Pauw]], uutendelek in 1810 deur [[Jan Dolleman]] af-ebrokken. Ovvereblevven bunt et 17e-eeuwsen bouwhoes, Doevenpoorte en "Pons Pacis" ofwal Vredensbrugge, opgericht noar anleiding van den [[Vreden van Münster]] (1648) woar Adrian Pauw den belangrieksten gezant van den [[Rippebliek van de Zeuven Verienigde Nederlaanen|republiek]] was.

In [[1304]] vund, noar ze zegt, den eerst kriege bi-j et Manpad ploats. Dat 'Witte van Haamsteden', bastaardzünne van Floris V, hier mit den Haarlemmers den Vlamingen versloat, wödt deur velen noe as legenden gezeen. Toch bunt er ok nog belangrieke historici dee dizzen geskiednis vermeudeek woarachtig neumt. De tweeden kriege bi-j et Manpad, in [[Wigbolt Ripperda|1573]], is neet umstreaden, mit uutzunderink van et woordjen "tweede". Bi-j dizzen kriege starft 1500 Haarlemmers en Spanjolen, deur iets te haard teggen elkoar an te houwen.

In den lope van den 14e eeuwe onsteet dan in de buurte van et Heemsteeds kasteel een darpjen, dat mit noame deur den bouw van een Mariakapelleken ([[1347]]) en een [[Hageveld|Bernaditenkloster]] ([[1458]]) greujt. 

Tot [[1653]] maakten [[Bennebrook]] dele uut van de ambachtsheerlijkheid Heemstede. In [[1857]] wödt de gemeente [[Barkenrode]] bi-j Heemstede in-enommen. In 1927 wödt et noordeleken dele van Heemstede, net as een grooten dele van [[Haarlemmerholt]], bi-j de gemeente Haarlem in-enommen. Et inwonnertal daalt dan van 17.071 noar 11.562.

== Butenplaetsen ==
[[Ofbeelding:Oudeslot.jpg|right|thumb|Et Olde Slot van Heemstede.]]
[[Ofbeelding:Molentje.jpg|right|thumb|Het mölleken van Grönendaal.]]
[[Ofbeelding:Vrijheidsbeeld-heemstede.jpg|right|thumb|Vri-jheidsbeeld, Vri-jheidsdreef, Grönendaal]]
[[Ofbeelding:Hartecamp.JPG|right|thumb|Hartekamp]]
Veul heern uut den vroodschop van [[Amsterdam]] koften zommerverblieven in Heemstede in den 17e eeuwe. [[Adriaen Pauw]] wonden doar in de zommermoanden noa ankoop van de heerlijkheid Heemstede en et Huus te Heemstede veur ƒ 36.000,- van de arven van Hendrik van Hovijne. In et zuden van de gemeente ligt et 80 bunder groten loofwoold Grönendaal. Grönendaal was zelf een butenplaetse, opgezet as park deur den rieken bankier John Hope, neef van Henry Hope, de bouwer van butenplaetse 'Laandhuus Walgeleggen' in [[Haarlem]]. Toon hi-j Bosbeek koft in [[1784]] van een Amsterdamsen burgemeistersfamilie, nam hi-j den parklaanden in en sloopten Grönendaal's belangrieksten gebouw, moar den opri-jloane vanof den Herenwegge besteet noe nog. Grönendaal is dree keer et middelpunt ewest van de internationale Flora tentoonstelling. Dizzen vond plaetse in de joaren 1925, 1935 en 1953. De Flora tentoonstellingen woaren de veurloppers van de [[Floriade]]. 

In de 17e en 18e eeuwe telden Heemstede veule buutenplaetse. Heernhuze, bi-jgebouwen en/of tunen resteerd nog van Old-Barkenroede, Huus te Manpad, den Hartekamp, laandgood Bosbeake, Meer en Barg, Kennemeroord en Gliphovven.
Tussen [[1735]] en [[1738]] warkten de beroomde Zweedsen onderzeuker [[Carolus Linnaeus|Linnaeus]] as holder van den tuun en liefartse van George Clifford op et laandgood Den Hartekamp. In 1738 verschenen et bookwark [[Hortus Cliffortianus]], een inventarisatie van den tuun, Et herbarium en de natuurwetenschoppeleken bibliotheek. [[Jacob van Lennep]] brecht zien zommers deur in Heemstede op den butenplaetsen van zien familie.

== Ambachten ==
Van de 16e tot 20e eeuwe was de bleakeri-j nieverheid van belang, vanof de 18e eeuwe ok de bloombollenteelt. In 1912 nam et gemeentebestuur een deur de architecten [[J.Th.J. Cuypers]] en [[Jan Stuyt]] ontwarpen Uutbreidingsplan an veur den heile gemeente, dat mit wiezigingen tot 1940 löp. Doardeur ontwikkelden de gemeente zich in de joaren twintig en dartig van den 20e eeuwe tot een forensengemeente.

== Overige informoatie ==
[[De Naoald]] wierd geplaatst deur [[David Jacob van Lennep]] in 1817 ter herinnering an twee kriegen in 1304 teggen de Vlamingen en 1573 teggen de Spaansen bezetters.

[[Nicolaas Beets]] was van 1840 tot 1854 predikant [zichzelf neumende 'harder'] van de Hervormde Karke.

De letterkundige en advocaat mr. [[Jacob van Lennep]] verblef in zien jeugd veule op et zommerverblief van zien va,  professor [[David Jacob van Lennep]] in et Huus te Manpad an de Herenwegge.

[[Godfried Bomans]] schref in zien olderlek huus [[Berkenrode]] zien eerste sprookjes en dele van ''De memoires of gedenkschriften van Mr. P(ieter) Bas.''

Heemstede ligt an den spoorliene Leiden-Haarlem en hef éne station, Heemstede-Aerdenholt. Dizzen spoorliene volgt veur et grootsen dele den Leidse trekvoart, die zeen 350e verjoardag vierden in 2007.

Den Heemsteedse voetbalclub [[RCH]] behoalden twee laandskampioonskoppen, den letste in 1953.

In de gemeente is ok et instituut [[Meer en Bosch]], beheerd deur den Stichting epilepsie instellingen Nederlaand
(SEIN).

In Heemstede is ok den abortuskliniek Bloomenhove.

In december 2004 verhuusden et vröggere Diaconessenhuus (Heemstede), samen-egoan mit den [[Mariastichting]] in Haarlem noar een ni-je huusvesting van et Spoarne Zekenhoes in [[Hoofddarp]], gemeente [[Haarlemmermeer]]. Wal is in Heemstede nog een dagafdeling mit poliklinieken van et zekenhoes.

De veurmaligen butenplaetse de [[Hartekamp]] is teggenwoordig heufdvestiging van Stichting Den Hartekamp Groop, een instellink veur zorg en deenstverlening an leu mit een verstaandeleken of meervoldigen beparking in de regio Midden- en Zuud-Kennemerlaand mit o.a. een nevenvestiging 'Harteheem' te [[Heemskarke]].

Sinds de 17e eeuwe heurt de [[buurtschop]] De Glip ok bi-j de gemeente Heemstede.

== Biblioteke ==
De deur ridder dr. [[Adrian Pauw]] gestichte [[Bibliotheca Heemstediana]] was vanof et midden van den 17e eeuwe mit meer dan 16.000 beuke den grootsten van Nederlaand. Noa Pauw zien ovverlieden is dizzen in 1656/1657 geveild en kwam een dele terecht in de Herzog-August-Bibliothek van Wolfenbüttel.
De gemeentelekken openboare biblioteke besteet vanof 1947 en steet sinds 1986 in et gebouw van den veurmaligen Dreefskole (noe een gemeentelek monument). Hier is et archeef anwezzig van den Vereniging Old Heemstede-Bennebrook. De deur directeur [[Hans Krol]] bi-jeen gebrachte 'Heemstede-collectie' bevindt zich noe - evenas et gemeentearcheef - in et Noord-Hollaands Archieef te [[Haarlem]].

== Bronnen ==

* Boer, H.W.J. de, H. Bruch en H. Krol (red.). ''Adriaan Pauw; staatsman en ambachtsheer''. Heemstede, 1985.
* Bulte, Marcel en Hans Krol. ''Heemstede 1940-1945; een gemeente in bezettingstijd''. Haarlem, De Vrieseborch, 1995. Herdruk 2005.
* Bussen, Pierre en Cees Raateland. ''Een eeuw Heemstede; verrassend veranderd''. Heemstede, 1999.
* Groenedijk, T. (2000). ''Nederlandse plaatsnamen''. Slingenberg Boekproducties, 't Oogeveine, 2000.
* Groesbeek, J.W. ''Heemstede in de historie''. Heemstede, 1972. 
* Krol, Hans. ''Heemsteedse gemeentepolitiek in de jaren tussen omstreeks 1750 en 1900''. Heemstede, VOHB, 1989.
* Krol, Hans e.a. ''Heemstede - Berkenrode - Bennebroek; drie heerlijkheden in Zuid-Kennemerland.'' Heemstede, 1992.
* Krol, Hans en Gerard Pley. ''Spaarne Ziekenhuis; van Diaconessenhuis en Mariastichting tot Spaarne Ziekenhuis.'' Haarlem, De Vrieseborch, 2005.
* ''Monumenten van Heemstede; een keuze uit de parels van de Heerlijkheid.'' Heemstede, VOHB, 2004.
* ''Monumenten van Heemstede en Bennebroek; opnieuw een keuze uit de parels van de Heerlijkheden.'' Heemstede, VOHB, 2005.
* Smit, H. ''Geschiedenis en verklaring van de straatnamen in Heemstede.'' Den Haag, Kruseman, 1985.

== Uutgoande verwiezingen ==
* [http://www.heemstede.nl Webstee van de gemeente]

{{Noord-Hollaand}}
{{NederlaandsePrevinsies}}

[[Kattegerie:Gemeente in Noord Hollaand]]
[[Kattegerie:Achterhooks artikel]]
[[Kattegerie:Noord-Hollaand]]

[[de:Heemstede]]
[[en:Heemstede]]
[[fi:Heemstede]]
[[fr:Heemstede]]
[[id:Heemstede]]
[[it:Heemstede]]
[[jv:Heemstede]]
[[li:Heemstede]]
[[ms:Heemstede]]
[[nl:Heemstede (Noord-Holland)]]
[[no:Heemstede]]
[[ro:Heemstede]]
[[sv:Heemstede]]
[[vi:Heemstede]]
[[zea:Heemstede]]
[[zh:海姆斯泰德]]
