[[Image:LocatieBorne.jpg|thumb|right|280px|De ligging van Boorn in Nederlaand]]
[[Image:Oude Kerk Borne.jpg|thumb|right|250px|De Oalde Kearke in Oald-Boorn]]
'''Boorn''' is ne gemeante in [[Tweante]] in de [[Nederlaand|Nederlaandse]] proveensie [[Oaveriessel]]. De gemeante lig noordwestelik van [[Hengel]], hef ne oppervlakte van 26,15 veerkaante kilometer en har op 'n eerstn januari [[2006]] 20.531 inwonners. Nöast Boorn zölf heurn ok [[Hertem]] en [[Zeander]] töt de gemeente. Töt de gemeentelike herindeling van [[1 januari]] [[2001]] heurn ok [[Boornerbrook]] töt de gemeente Boorn, seend heurt 't töt de gemeente [[Almelo]].

==Geschiedenis==
Boorn wördn in [[1206]] al neumd doo 't doarp ''Burgunde'' oonder zegnschop van 'n bisschop van [[Uutrech]] kwam. Töt 't end van de achtteende eeuw was Boorn ne aarme plattelaandsgemeente. In [[1828]] stichtn ne [[Duutslaand|Duutse]] jörre, [[Salomon Jacob Spanjaard]], 'n bedrief, dat oetgreuin töt een van de völle linngoodfabriekn in Tweante. Roond 1920 har ''de Spanjaard'' 'n groot deel van de manlike inwonners in 't weark. In 'n [[Tweedn Weerldoorlog]] kwamn völle leu oet de familie Spanjaard te stearvn. In [[1973]] höaldn 't bedrief op. Boorn was in [[1895]] de eerste plattelaandsgemeente in Nederlaand met zien eign elektries. Seend [[1983]] hef Boorn saamnwearkingsverbond met de Duutse gemeente [[Rheine]].

==Eksterne verbeending==
[http://www.borne.nl/ Officiële webstie van de gemeente]

[[Kategorie:Tweants artikel]]
[[Kategorie:Tweante]]

[[da:Borne]]
[[de:Borne (Niederlande)]]
[[en:Borne (Overijssel)]]
[[es:Borne (ciudad)]]
[[fr:Borne (Overijssel)]]
[[fy:Borne]]
[[gl:Borne]]
[[id:Borne]]
[[it:Borne (Paesi Bassi)]]
[[li:Borne]]
[[nl:Borne (Overijssel)]]
[[no:Borne (Overijssel)]]
[[pt:Borne (Países Baixos)]]
[[ro:Borne]]
[[sv:Borne]]
