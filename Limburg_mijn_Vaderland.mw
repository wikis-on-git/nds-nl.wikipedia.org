'''Limburg mijn Vaderland''' is 't Limburgse volkslied en is eskreven deur onderwiezer [[Gerard Krekelberg]] in [[1909]]. De meziek is ekompeneerd deur [[Hendrik Thyssen|Hendrik (of Henri) Thyssen]] uut [[Roermond (stad)|Ruurmond]]. 't Volkslied is eskreven in 't Nederlaans. 't Lied is ontstaon op [[31 jannewaori]] [[1909]].

In de dagelijkse realiteit in Limburg rond 1900 speulde 't [[Nederlaands|Nederlaans]] gien rolle van betekenis. De tääl van 't openbaore leven was 't [[Limburgs]]. [[Krante|Kraanten]] verskenen in de [[19e eeuw|19e]] en tot in de [[20e eeuw]] (ok) in 't [[Duuts]], in sommige dielen van Limburg was [[Duuts]] de tääl in de kärke en 't onderwies, terwiel Mestricht in disse tied nog de hieltied nauw verbunnen was mit 't [[Frans]]tälige Loekse laand. 't Gedicht van Krekelberg werd dan ok bewust gebruukt um Limburg as een diel van Nederlaand te portretteren. Daorop duudt 't gebruuk van 't Nederlaans in pläse van 't Limburgs. Ok de uut 1939 daterende "on-Limburgse" anhankelijkeidsverklaoring an 't Oranjehuus wil Limburg naodrukkelijk as een diel van Nederlaand prissenteren.

't Bronsgruun iekenolt waorover Gerard Krekelberg dichtte, waren de (ondertussen verdwenen) [[eek|ieken]] rond 't [[kasteel|kesteel]] [[Borgitter]] in [[Kessenich]]. Dit kesteel leg op de raand van de Itterbeek op de grens mit de dörpskern van 't [[Nederlaand|Nederlaanse]] [[Neeritter]].

't Lied wördt tegensworig ezien as [[volkslied]] van zowel [[Limburg (Nederlaand)|Nederlaans-]] as [[Limburg (België)|Belgisch-Limburg]] al wördt 't leste couplet (netuurlijk ok in [[België]]) nooit ezungen. 't Leste couplet dateert werskienlijk uut 1939 en is deur dirigent Snackers van 't Ruurmons mannenkoor toe-evoegd. 

't Lied werd al gauw popelair, zowel in [[Limburg (Nederlaand)|Nederlaans-]] as [[Limburg (België)|Belgisch-Limburg]] en gelt tegensworig as "volkslied" van beide Limburgen. In België wörden der allienig de eerste drie strofen ezungen, ok deur de jeugdbewegingen, studentenverienigen en op manefestaosies. In Nederlaand is 't volkslied veural popelair bie de [[Mannenkoor|mannenkoren]].

==Tekste==
[[Ofbeelding:Bronsgroen.png|thumb|300px|Melodie van 't Limburgs volkslied.]]
:''Waar in 't bronsgroen eikenhout,'t Nachtegaaltje zingt.''
:''Over 't malse korenveld,'t lied des leeuwriks klinkt.''
:''Waar de hoorn des herders schalt, langs der beekjes boord.''
:''Daar is mijn Vaderland. Limburgs dierbaar oord!'' (2x)

:''Waar de brede stroom der Maas, Statig zeewaarts vloeit.''
:''Weeldrig sappig veldgewas, kostlijk groeit en bloeit.''
:''Bloemengaard en beemd en bos, Overheerlijk gloort''
:''Daar is mijn Vaderland. Limburgs dierbaar oord!'' (2x)

:''Waar der vaadren schone taal, klinkt met heldre kracht.''
:''Waar men kloek en fier van aard, vreemde praal veracht.''
:''Eigen zeden, eigen schoon, 't hart des volks bekoort.''
:''Daar is mijn Vaderland. Limburgs dierbaar oord!'' (2x)

:''Waar aan 't Oud Oranjehuis, 't volk blijft hou en trouw.''
:''Met ons roemrijk Nederland, een in vreugd en rouw.''
:''Trouw aan plicht en trouw aan God, Heerst van Zuid tot Noord.''
:''Daar is mijn Vaderland. Limburgs dierbaar oord!'' (2x)

Läter is deur Piet Zeegers uut Posterholt een [[Limbörgs|Limburgstälige]] versie van 't lied emääkt. Disse versie is niet zomär een vertäling, mär veraandert ok de tekste en laot bi'jveurbeeld de leste strofe weg.

{{Dia|Disse pagina is eskreven in 't [[Gällemuun|Gällemunigers]]}}

[[Kattegerie:Sallaans artikel]]
[[Kattegerie:Limburg (Nederlaand)]]
[[Kattegerie:Limburg (België)]]
[[Kattegerie:Nederlaands volkslaid]]

[[de:Limburg mijn Vaderland]]
[[en:Limburg mijn Vaderland]]
[[li:Limburg mijn Vaderland]]
[[nl:Limburg mijn Vaderland]]
[[zea:Limburg mijn Vaderland]]
