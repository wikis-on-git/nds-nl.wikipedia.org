'''Geleuven''' is 'n [[Psychologie|psychiese]] toestaand waorin 'n meanse onder bepaolde veurweerden 'n bepaolden bewering veur waor wil nemmen. [[Geleuf]] en geleuven bint tarms die op 'n bepaolde meniere wel met mekare te maken hebt, mar daor giet 't artikel later op verder.

De eersten betekenisse van geleuven is de anname dat iets waor of nie waor is. Geleuven in dit verbaand is as 'n inschatting die iemand maakt dat 'n bewering met 'n zekeren waorschienlikheid waor of onwaor zollen kunnen ween. Disse waorschienlikheid is in 't geval van 'geleuven' grooter as wenneer men 'gin idee' hef, en kleaner as wenneer men iets 'zeker wet'. Disse waorschienlikheden wödden deur personen persoonlik toe-ekend. In disse betekenisse van geleuven geldt dus dat der gin zekerheid is oover 't geval.

'n Tweeden betekenisse van geleuven is 't hemmen van vertrouwen of overtuging in 'n verwachting in iets of iene, wat beveurbeeld töt uuting kump in de uutsprake "zi'j geleuft in mi'j". In disse betekenisse giet 't dus um 'n persoonliken overtuging dat iets zoo is, giet gebeuren of vastestiet. Geleuven is dan vertrouwen en vervolns stellen dat iets zo is.

Geleuven is 'n algemen begrip, dat vaake in verbaand ebracht wödt met [[Religie|rilligie]]. Mar men kan naos 't geleuven in God, ok geleuven in beveurbeeld parrenormale verschiensels, zolange zök soort zaken nie vastestiet. Weten en geleuven (in de betekenisse van overtuging en vertrouwen) gaot vake samen, en staot nie in tegenstelling töt mekare. Geleuven en weten in de betekenisse van 'n wetenschaplik bewezen waorheid of onwaorheid stiet echter vaker tegenoover mekare. As 'n feit bewezen is ('de aarde is rond'), is 't muuilik te geleuven in 't tegendeel dervan.

Wenneer men deankt dat men iets wet is der vaake ok 'n illement van overtuging of geleuven anwezig, dat men echter manks nie graag wil erkennen. Men is soms eneigd 'n eagen meningen zo objektief meuglik te wullen zien, waorbi'j 't anwezig ween van geleuf of vertrouwen in de eagen mening 't objektieven kerakter dervan vermindert, en daorumme veur de butenweerld onwenslik is. 't Sprek veur zich dat iene arns in kan geleuven zunder dat der veur dit geleuf (wetenschaplik) bewies bestiet, net as dat men kan deanken iets te weten, mar 't desondaanks toch fout hef.

Geleuven (in de betekenisse van overtuging) kan 'n zekere exklusiviteit inhoalden. Geleuven in 't iene slöt immers 't geleuf in iets wat daormet in tegenspraak is, van nature uut.

{{Dialekt|sdz}}
[[Kategorie:Psychologie]]
[[Kategorie:Filosofie]]
[[Kategorie:Geleuf]]

[[nl:Geloven (gedrag)]]
[[ar:عقيدة]]
[[bg:Вяра]]
[[bn:বিশ্বাস]]
[[br:Feiz]]
[[bs:Vjera]]
[[ca:Creença]]
[[co:Fedi]]
[[cs:Víra]]
[[cy:Ffydd]]
[[da:Tro]]
[[de:Glauben]]
[[el:Πίστη]]
[[en:Belief]]
[[eo:Kredo]]
[[es:Creencia]]
[[et:Uskumus]]
[[eu:Fede]]
[[fa:اعتقاد]]
[[fi:Usko]]
[[fr:Croyance]]
[[fy:Leauwe]]
[[gan:信仰]]
[[he:אמונה]]
[[hr:Vjerovanje]]
[[ht:Lafwa]]
[[hu:Hit (filozófia)]]
[[ia:Credentia]]
[[id:Keyakinan dan kepercayaan]]
[[is:Trú]]
[[it:Credenza]]
[[ja:信念]]
[[ko:믿음]]
[[lv:Ticība]]
[[ms:Kepercayaan]]
[[new:आस्था]]
[[nn:Tru]]
[[nrm:Crianche]]
[[pl:Wiara]]
[[pt:Crença]]
[[ro:Credință]]
[[ru:Вера]]
[[simple:Belief]]
[[sk:Viera (náboženstvo)]]
[[sq:Besimi]]
[[sr:Уверење]]
[[sv:Tro]]
[[sw:Imani]]
[[th:ความเชื่อ]]
[[tr:İnanç]]
[[tt:Íman]]
[[uk:Віра (соціальна)]]
[[ur:عقیدہ]]
[[vi:Tín ngưỡng]]
[[yi:גלויבן]]
[[zh:信仰]]
