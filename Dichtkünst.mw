'''Dichtkünst''', '''dichten''' of '''dichterye''' (ouk mangs '''poesy''' andüded) is nen künstförm wårin as de ritmyk, struktuur en klank van ne språke bruked wördt üm beteakenis an een gevööl te geaven of ne gedachte oaver te draegen. Een stükken dichtkünst wördt een ''gedicht'' enöömd.

Dichterye hevt förme en gebruken üm verskillende uutleggen an wöörde med te geaven en üm lüde up et gemood te spöälen. Vakebrukede stylfiguren sint [[rym]], [[onomatopee|onomatopeen]] en [[ritme]], wårmed as een gedicht ne [[muziek|musikale]], [[zangkeunst|sängerige]], ''preykerige'' of ''töyvelachtige'' uutwarking kan krygen. Döär bewüste dübbelsinnigheid, symbolen, [[irony]] en andere stylistiske elementen kan een gedicht vake up meyrdere wysen begreapen worden. Ouk döär gebruuk van [[metafoor|metaforen]], [[vergelyking]]en en [[metonymy]] wordet mangs bealden an mekander koppeld dee anders nooit samen solden gån. Dårmed unsteyt ne upeynstapeling van beteakenissen en untståt unverwachtse verbanden. Vöär de samenhang kan nen dichter der vöär kesen üm binnen syn gedicht, wat uut meyrdere kupletten bestån kan, deselvde struktuur an te holden. 

Wat lüde under dichtkünst verståt hangt af van de kultuur en de språke wårin as et emaked wördt. Binnen de traditionäle westerske dichtkünst is et gebrukelik dat gedichten een strak afemeaten [[rymskema]] volget en een regelmåtig [[metrum]]. Moderne dichters sint dår klår med en gåt dår jüüst teagenin. Döär de nauere wearldwyde verbündenheid seyt de intreade van et [[internet]] wördt der vöäle meyr hen en weader eleynd tüsken kulturen. By vöärbeald de [[haiku (dichtvörm)|haiku]] uut [[Japan]] is de lätste jåren ouk in de westerse wearld populäär.

[[Kategorie: Tweants artikel]]
[[Kategorie: Dichtkeunst]]
