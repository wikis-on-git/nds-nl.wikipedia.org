[[Ofbeelding:Thai_rain_forest.jpg|thumb|300px|Tropisch regenwold op [[Ko Yao-archipel|Ko Yao Noi-eilaand]], Thailaand]]
Een '''regenwold''' is een [[bos|bebost]] [[ekosysteem]] mit esleuten [[boomlaoge]] waorin et hiele jaor deur vule [[regen]] vaalt. As minumumneerslag wodt 1700 tot 2500 millimeter in et jaor aneholden, mit een bepaold minimum per maond. As de regen ongeliek over et jaor verdield is, kan der spraoke wezen van een [[moessonbos]]. Naor een bepaold soort regenwold dat teugen barghellings opgruit en vaeke in nevel ehuld is, wodt verwezen as [[nevelwold]]. Ofhaankelik van de klimaatzone, wodt der onderscheid emeuken tussen [[tropisch regenwold]] en [[gemaotigd regenwold]].

Naor regenwolden wodt ok wel verwezen mit de termen [[oerwold]], [[jungle]] en [[rimboe]]. 

==Plaanten en dieren==
In regenwolden komp vegetatie veur die van vochtigheid ofhaankelik is. Kenmarkend bin [[epifyt|epifyten]] (organismes die op levende plaanten gruien zonder daoran voedingsstoffen te onttrekken) en [[liane|lianen]] (holtige klumplaanten die as steun om te gruien bomen gebruken). Meer as een kwart van de netuurlike [[medesien|medesienen]] is in regenwolden evunden. Ok nemen zokke wolden 28% van de [[zoerstof|zoerstofomzet]] veur heur rekening.

[[Ofbeelding:Mt_Hood_Wilderness_near_Ramona_Falls.jpg|thumb|300px|Gemaotigd regenwold in de [[Mount Hood Wilderness]], Oregon, Verienigde Staoten]]
Wieder bin et grote antal diersoorten en de hoge [[biodiversiteit]] kenmarkend veur regenwolden. Meer as de helfte van de plaantensoorten en diersoorten op eerde koemen in regenwolden veur. Regenwold wodt op grote schaole [[ontbossing|ekapt]], waordeur alle jaoren duzenden diersoorten wegraeken.

{{Dia|Dit stok is eschreven in et [[Stellingwarfs]] van de Kop van Overiessel.}}

[[Kategorie:Stellingwarfs artikel]]
[[Kategorie:Bos]]
