'''Requiem veur een hunebed ''of'' petrae in de vrömde''' is een [[Drèents]]talig gedicht deur de [[Drenthe|Drèentse]] dichter en schriever [[Martin Koster]]. 't Verscheen veur 't eerst in jaorgaank tweie, nummer iene van Drèents letterkundig tiedschrift ''[[Roet (tiedschrift)|Roet]]'', onder schrieversname [[Riest (revier)|E. Vandriest]]. 't Wördden ok ofedrokt in ''Roet''-themanummer ''Ave Reest'' (jaorgaank 21, winter 1999-2000) en openeumen in Koster zien bundel ''Hotel an 't spoor'' (2010). 't Gedicht löd:

<poem style="margin-left:1.5em; font-style:italic">
lillijke stienebulten
zaand deraover
</poem>

Onderwarp van 't gedicht bint de Drèentse [[hunebed]]den en de dichter zien verholding daortoe. Opmarkelijk genog is de titel mit negen woorden (negenendartig letters) langer as 't gedicht zölf, det bestiet uut vier woorden (dreiendartig letters), verdield aover twee riegels. Literatuurhistoricus [[Henk Nijkeuter]] schref:

:"''Een kenmerk van zijn [Kosters] dichterschap is dat hij zo veel mogelijk met zo weinig mogelijk woorden wil zeggen. Daardoor ontstaan dikwijls korte gedichten die ook de kracht van de Drentse taal bewijzen. Dat blijkt duidelijk uit het gedicht ''Requiem veur een hunebed of petrae in de vrömde'' [sic]"''.

Al hoe kört of 't gedicht is, in ''Moi! Taalgids Drenthe'' wördden 't in een ofwiekende variaant openeumen:

<poem style="margin-left:1.5em; font-style:italic">
lillijke stienebulten zaand deraover
</poem>

==Bronnen==
*Abel Darwinkel, Jan Germs en H. Slot (2005), ''Moi! Taalgids Drenthe'', Assen: In Boekvorm Uitgevers bv, blz. 120
*Martin Koster (2010), ''Hotel an 't spoor'', Beilen: Het Drentse Boek, blz. 36
*Henk Nijkeuter (2016), ''Waor roet en blommen wortel schiet in 't veld. Geschiedenis van de Drentse literatuur 1945-2015'', Beilen: Het Drentse Boek, blz. 231

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Nedersaksiese schrieveri'je]]
[[Kategorie:Hunebed]]
