'''Mekelenborg-Vuurpommern''' ([[Hoogduuts]]: ''Mecklenburg-Vorpommern'') is een [[boondslaand]] in et noordoosten van [[Duutslaand]]. Et lig in et middeln van de zudelike [[Oostzee]]. In [[juni]] [[2015]] wonden der 1.600.599 leu op ne vlakte van 23.211,05 km².

Et laand ontsteund in [[1945]] toen as de oolde strekkken [[Mekelenborg]] en [[Vuurpommern]] bie mekaar ezat wörden. Noa de opdeling in dree strekken in de [[Duutse Demokratiese Republiek|DDR]] in [[1952]] wör et in [[1990]] vanniejs op erichtet en een deel van de [[Boondsrepubliek Duutslaand]] noa de [[Duutse wiervereniging]]. In et noorden ligt et an de Oostzee, in et westen an [[Sleeswiek-Holsteen]] en [[Nedersaksen]], in et zuden an [[Braandenborg]] en in et oosten tegen [[Polen]] an. Et laand is opdeeld in zes [[Duutsen laandskreenk|laandskringe]] en twee [[Kreenkvrieje stad|kreenkvrieje steaden]]. De heuwdstad is [[Zwerin]], mer de grötste stad is [[Rostock]]. Aandere grote steaden zeent Zwerin, [[Niejbraandenborg]], [[Stroalsund]]-[[Griepswoold]], [[Wiesmar]] en [[Güstrow]]. De [[metropool]]steaden [[Hamborg]] en [[Berlien]], de [[Öresundstrekke]] tusken [[Zweden]] en [[Denemaarken]], en et Poolse [[Stettin]] hebt invlood op et boondslaand.

Belangrieke industrietäkke zeent de skeepvoart, machinebouw, energietechniek, leawensmiddelindustrie, [[hoge technologie]] met vuural de [[biotechnologie]], [[medisientechniek]]. [[locht- en ruumtevoarttechniek]], en [[informasietechnologie|IT]]. Doarnöast zeent [[toerisme]], deenstverlening, [[laandbouw]] en gezoondheadsdeenste belangriek vuur de laandsknippe. De [[Ernst-Moritz-Arndt-universiteat]] in Griepswoold en de [[Universiteat van Rostock]] zeent twee van de euldste van Europa. Disse en wietere heugere skolen trekt verdan mear startende oondernemmers, mer ook oontwikkelde technologiebedriewe an.

Mekelenborg-Vuurpommern hef dree van de 16 [[Nasjonale parken van Duutslaand]]. Det zeent der mear as ieder aander boondslaand. Doarnöast gef et doar acht [[natuurparken in Duutslaand|Natuurparken]] en hoonderden [[natuurbeskaarmingsgebeed|beskaarmde natuurgebeden]]. De twee grötste [[eilaand]]en van Duutslaand, [[Rugen]] en [[Oezedom]] ligt an de Oostzeekuste van Vuurpommern. Mekelenborg-Vuurpommern is heuwdzakelik vlak, mer et gef duur den lesten [[Iestied]] een antal heuwelkettens zo as [[Mekelenborgs Zwitserlaand]] en mearenlaanden zo as et [[Mekelenborgse mearenlaand]]. Et laand is slim waterriek. Et hef ne kusteliene van ongevear 2000 km en verskeaidene [[Bocht (zee)|bochten]] en lagunes. Doarnöast lig der een oetgebreaid net an rivieren en kanalen. Doar komt nog mear as 2000 mearen bie. Et grötste doarvan is [[Murits]], wat ook meteen et grötste van Duutslaand is. Mekelenborg-Vuurpommeren hef een vastelaands-koelgematigd klimaat, wat oonder invlood steet van de Oostzee.

[[Kategorie: Tweants artikel]]
[[Kategorie: Duutslaand]]
