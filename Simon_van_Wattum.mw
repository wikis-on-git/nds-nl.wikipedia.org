[[Ofbeelding:Simon van Wattum door Marten Grupstra.jpg|thumb|200px|Simon van Wattum deur Marten Grupstra, börstbield in de openbaore bibliotheek van Knoal]]
'''Simon van Wattum''' ([[Knoal (dörp)|Knoal]], [[11 december]] [[1930]] - [[Winschoot]] [[29 december]] [[1995]]) was n dichter en journalist dij schreef in t [[Veenkelonioals]], [[Oldambtsters]] en [[Nederlaands]]. Noast zien dichtwaark schreef er verhoalen en [[fulleton|foajetons]], en vertoalde en bewaarkte hai tejoaterstukken. 
Op zien achttiende publizeerde Van Wattum zien eerste dichtbundel. In 1954 richtte hai mit [[Jan Niehoff]] en [[Willem Diemer]] t [[Nedersaksisch|Leegsaksische]] letterkundege bladje ''[['t Swieniegeltje]] op.

In 1955 wör er journalist-[[nöalstukken|stukkiesschriever]] bie de [[Winschoter Courant]], woar of er van [[1967]] tot [[1972]] heufdredakteur van was. Doarnoa gong er over noar t [[Nijsblad van t Noorden]]. Hierin muik er tuzzen [[1973]] en [[1990]] onder aander noam mit de rubriek 'Bericht uit 't Oostereind' (''Bericht uut t Oosterìnd'').

In 1966 wör t satirische bladje ''[[Twijspaalk]]'' opricht, woar of Van Wattum de laaidende redakteur was.

Van Wattum zien teksten binnen onder meer bruukt deur de Grunnenger [[folk|folkgroep]] [[Törf (band)|Törf]].

==Schrieverij==
*''Wachtwoorden: Groninger kwatrijnen'' (1964)
*''Boerenzoad dut 't aaltied: de twaalf speulstökjes oet 't toneelprojekt "Waark"'' (1974)
*''De helft is verzonnen: vijftig verhalen uit 't Oostereind'' (1974)
*''Koegeltjeblaauw en aander verhoalen van Steven en Wemeltje'' (1979) ISBN 90-6108-190-4
*''Twijstried: tussen wenst en wereld. Verzoamelde gedichten'' (1980) ISBN 90-6272-441-8
*''Steven en Wemeltje: datteg verhoalen oet t Ol Loug'' (1986) ISBN 90-70323-13-3
*''Kneels en Biene: verhoalen uut de Veenkolonies'' (2001)
*''Aigen woarhaid'' (2005) ISBN 90-75258-07-0

==Priezen==
Simon van Wattum kreeg verschaaiden priezen veur zien literère schrieverij:
* De [[Hendrik de Vriespries]] van [[Grunnen (stad)|Stad]] (1974)
* De Pervìnzjoale Kulturele Pries van de [[Grunnen (provìnzie)|pervìnzie Grönnen]] (1975) 
* De [[Literère pries]] van de [[Stichten t Grunneger Bouk]] (1981)

==Bronnen==
*[http://www.streektaalzang.nl/strk/geen/gronswan.htm Simon van Wattum op streektaalzang.nl]

{{Dia|Dit stok is schreven in t [[Veenkelonioals]]}}

[[Kattegerie:Grunnegs artikel]]
[[Kattegerie:Schriever ien t Grunnegs]]

[[nl:Simon van Wattum]]
