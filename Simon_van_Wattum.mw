[[Ofbeelding:Simon van Wattum door Marten Grupstra.jpg|thumb|200px|Simon van Wattum deur Marten Grupstra, bòrstbeeld in de openboare bibliotaik van Knoal]]
'''Simon van Wattum''' ([[Knoal (dörp)|Knoal]], [[11 december]] [[1930]] - [[Winschoot]] [[29 december]] [[1995]]) was n dichter en journalist dij schreef in t [[Veenkelonioals]], [[Oldambtsters]] en [[Nederlaands]]. t Veenkelonioals was de toal dij er van huus uut metkregen het; Oldambsters het er leerd noa vervoaren noar Winschoot deur waark en traauwen. Noast zien dichtwaark schreef er verhoalen en [[fulleton|foajetons]], en vertoalde en bewaarkte hai tejoaterstukken.

Op zien achttiende publizeerde Van Wattum zien eerste dichtbundel. In 1954 richtte hai mit [[Jan Niehoff]] en [[Willem Diemer]] t [[Nedersaksisch|Leegsaksische]] letterkundege bladje ''[['t Swieniegeltje]]'' op, doar Van Wattum de noam van uutdaacht.

In 1955 wör er journalist-[[nöalstukken|stukkiesschriever]] bie de [[Winschoter Courant]], woar of er van [[1967]] tot [[1972]] heufdredakteur van was. Doarnoa gong er over noar t [[Nijsblad van t Noorden]]. Hierin muik er tuzzen [[1973]] en [[1990]] onder aander noam mit de rubriek 'Bericht uit 't Oostereind' (''Bericht uut t Oosterìnd'').

In 1966 wör t satirische bladje ''[[Twijspaalk]]'' opricht, woar of Van Wattum de laaidende redakteur van was.

Hai was aine dij zien schrieverij in t Grunnegs slim moderniserend was. Hoogleroar [[Nedersaksisch]] [[Hendrik Entjes]] schreef:

:'' 'In zijn gedichten maakte hij het dialect zelf met klank en woord graag tot onderwerp van bespiegeling en dichterlijke overweging om zo eigentijdse problemen aan de orde te stellen [...] Zijn stukken in de krant, verhalen en berichten, kregen al gauw de spotlust, het sarcasme, cynisme zelfs, van de hedendaagse column mee.' ''

Van Wattum zien teksten binnen onder meer bruukt deur de Grunneger [[folk|folkgroep]] [[Törf (band)|Törf]].

==Schrieverij==
*''Wachtwoorden: Groninger kwatrijnen'' (1964)
*''Boerenzoad dut 't aaltied: de twaalf speulstökjes oet 't toneelprojekt "Waark"'' (1974)
*''De helft is verzonnen: vijftig verhalen uit 't Oostereind'' (1974)
*''Koegeltjeblaauw en aander verhoalen van Steven en Wemeltje'' (1979) ISBN 90-6108-190-4
*''Twijstried: tussen wenst en wereld. Verzoamelde gedichten'' (1980) ISBN 90-6272-441-8
*''Steven en Wemeltje: datteg verhoalen oet t Ol Loug'' (1986) ISBN 90-70323-13-3
*''Kneels en Biene: verhoalen uut de Veenkolonies'' (2001)
*''Aigen woarhaid'' (2005) ISBN 90-75258-07-0

==Priezen==
Simon van Wattum kreeg verschaaiden priezen veur zien literère schrieverij:
* De [[Hendrik de Vriespries]] van [[Grunnen (stad)|Stad]] (1974)
* De Pervìnzjoale Kulturele Pries van de [[Grunnen (provìnzie)|pervìnzie Grönnen]] (1975) 
* De [[Literère pries]] van de [[Stichten t Grunneger Bouk]] (1981)

==Bronnen==
*[http://www.streektaalzang.nl/strk/geen/gronswan.htm Simon van Wattum op streektaalzang.nl]
*Henk Bloemhoff, Jurjen van der Kooi, Hermann Niebaum en Siemon Reker (red.) (2008), ''Handboek Nedersaksische Taal- en Letterkunde'', Azzen: Van Gorcum
*Siemon Reker (2005), ''Goidag! Taalgids Groningen'', Azzen: In Boekvorm Uitgevers bv

{{Dia|Dit stok is schreven in t [[Veenkelonioals]]}}

[[Kattegerie:Grunnegs artikel]]
[[Kattegerie:Schriever ien t Grunnegs]]

[[nl:Simon van Wattum]]
