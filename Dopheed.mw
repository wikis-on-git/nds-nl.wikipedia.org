[[Ofbeelding:Graue Glockenheide (Erica cinerea).jpg|thumb|250px|Rooie dopheed]]
'''Dopheed''' ([[Latien]]: ''Erica'') is een plaantegeslach uut de [[heedfemilie]]. De meeste soorten bin dwargheesters van 20 tot 80 centimeter hoge. De grootste bin de [[boomheed]] (''Erica arborea'') en de [[bezemdopheed]] (''Erica scoparia''), dee 6 tot 7 meter hoge kunnen wonnen. Alle lejen van 't geslach hem kleine altiedgreune, naoldachtige [[blaojen]] van 2 tot 15 millimeter lange. De [[wienter]]harde soorten bin in [[Nederlaand]] en [[Vlaanderen]], geliefde [[tune|tuunplaanten]].

Van de meer as 750 soorten koemen der ruum 600 in 't [[vienbos]] in de Kaapstreek van [[Zuud-Afrika]] veur. De overige soorten bin inheems in de res van [[Afrika]], 't [[Middellaanse Zee]]gebied en [[Europa (continent)|Europa]].

De naam ''erica'' is of-eleid van 't Griekse ''ereike'', wat heedveld betekent. Dopheed is zo eneumd umdat de vruchen op noetedoppen lieken.

== Soorten ==
In [[Nederlaand]] en [[België]] koemen de volgende soorten veur:
* [[Bezemdopheed]] (''Erica scoparia'')
* [[Gewone dopheed]] (''Erica tetralix'')
* [[Rooie dopheed]] (''Erica cinerea'')

Een paor aandere soorten bin:
* [[Boomheed]] (''Erica arborea'')
* ''[[Erica lusitanica]]''
* [[Reuzeveurjaorsheed]] (''Erica erigena'')
* [[Sneeheed]] (''Erica carnea'')

== Nedersaksisch ==
* [[Drèents]]: ''döphei''
* [[Veluws]]: ''dopheed''

[[Kategorie:West-Veluws artikel]]
[[Kategorie:Plaante]]
