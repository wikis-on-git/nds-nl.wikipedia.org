[[Ofbeelding:Templarsign.png|right|250px|thumb|Zegel van de Tìmpelders: '''SIGILLUM MILITUM CHRISTI''' (''zegel van de straaidende Kristens''). De twij mannen op ain peerd geft aan dat zai te aarm wazzen om veur elk n peerd te hebben.]]
[[Ofbeelding:TempleChurch-Exterior.jpg|250px|right|thumb|De [[Temple Church]] ien [[Londen]] was ain van de belaangriekste stees van de Tìmpelders ien [[Engelaand (regio)|Engelaand]].]]
[[Ofbeelding:Templars Burning.jpg|right|250px|thumb|Tìmpelders op de braandstoapel. t Ploatje geft ook goud aan hou dat mìnsken over de Tìmpelders aan t proaten wazzen en op dij menaaier veur n slèchte reputoatsie zörgden.]]

De '''Orde van de aarme ridders van Kristus en van de Tìmpel van Solomon''' ([[Latain]]: ''Pauperes commilitones Christi Templique Solomonici''), ook '''de Tìmpelders''' ([[Fraans]]: ''les Templiers'') of '''de Tìmpelridders''', wazzen ien begunnen n Reumskatholieke ridderorde dij ien tied van de [[kruustochten]] n hillege oorlog vouerden om t [[Hillege biebelse stees|Hillege Laand]]. t Beston zowel oet mìnsken van de [[adel]] (eerste stand) as oet [[munneks]] (twijde stand), entegen de maiste kruusvoardersordes. De orde wör oprichten doan om en bie 1120 noa aanlaaiden van de [[eerste kruustocht]] van [[1096]] en het sikkom 2 aiven bestoan. De keern van de tìmpelders was ien Zuudfrankriek ien wat nou vernuimd is as [[Languedoc]] ien de [[Regionen van Fraankriek|regioon]] [[Languedoc-Roussillon]].

== Stiften en grui ==
t Nij veroverde laand, ook wel de [[kruusvoarderslanden]] nuimd, kwammen der joarlieks doezenden pelgrims noar de landen tou om de hillege stees tou bezuiken. t Laand was anders nait hailmoal onder kontrôle van de Kristens, woardeur der regelmoateg pelgrims overvalen en ombrocht wörren. Om dizze pelgrims te beschaarmen kwammen de olle ridders van de eerste kruustocht [[Hugues de Payens|Hugo van Payns]] en [[Godfried de Saint-Omer|Godfried van Sunt-Omaars]] mit t plan om n [[ridderorde]] te môken dij dizze pelgrims beschaarmen zol. Zie kregen n heufkertaaier op de [[Tìmpelbaarg]] ien Jeruzalum, woar oeit de [[Tìmpel van Solomon]] stonden haar en woar allend de [[kloagmuur]] nog n overbliefsel van is. Op dizze menaair kwammen zai aan heur noam. Ien t begun wazzen zai, noar heur noam, den ook nait riek. Totdat [[Bernard de Clairvaux|Berend van Claurvaux]] n goud woordje veur heur dee en zai eerkend wörren deur de kìrk. Ook kregen zai n oetzundernspositsie, dankens [[paaps Innocentius II]], op de wetten van [[Keunenkriek Jeruzalum|Jeruzalum]], woaronder vraaihaid van [[belasten (fiskoal)|belasten]] en [[macht]] op dat van de [[paus|paaps]] noa. Van dou ôf aan gruide t aantel vôlgers ienörm. De vôlgers dij nait noar Jeruzalum gongen, bleven thoes om veur finansjele steun te zörgen. Toch bleven de ridders zulf aarm, omrezen ain van de weerden van de orde was om ien [[aarmou]] tou leven. Rieke luu dij geern vôlger worden wollen, mochten bloots klaider en wat lutje spullen mitnemen noar Jeruzalum (liek as woapens, n kruus, de biebel, enz.).

Vanôf dij tied wazzen de tìmpelders dainstboar veur de kruusvoarders en pelgrims dij verlet haren van hulp bie t beschaarmen of deurkommen van t Hillege Laand. Ain menaaier van beschaarmen was t omjounen van bezit van pelgrims bie n Tìmpelder veur [[wizzelpampier]]en en oetìndelk gèld, woardeur zai minder vlot beroofd worden zollen. Dizze vrouge vörm van [[bankiern]] leverde heur wìnst op en al gaauw wörren zai n machtege schoakel ien t doagelks leven van grode dailen van Uropa en de kruusvoarderlanden. Nait allend haren zai haile gebieden onder heur gezag, môr ook verschaaidene bedrieven oet dij tied. Der wordt ook wel ais sègd dat de Tìmpelders de eerste [[multinational]] wazzen.

== Ìnde ==
Deurdat de Tìmpelders zo machteg wazzen, finansjeel, wat aantal vôlgers en heur laand aangaait en omrezen zai oetzundern haren op de wet, woardeur zai binoa ale grìnzen van de kristelke wereld zomôr over mochten, wörren zai al gaauw zain as n bedraaigen. Ook de kruusvoarderslanden stonden onder drok. Ien [[1187]] vuilen de legers van [[Saladin]], wel de Tìmpelders al eerder versloagen haren, de landen binnen. De tìmpelders verloren deur slèchte militère strategie en doarnoa verloren zai aal meer laand, macht, steun en vôlgers. Veuraal dou de moslims de kruusvoarderlanden terugveroverd haren. 

Dou de Tìmpelders ien Fraankriek n aaigen laand stichten wollen, liekas de [[Duutse orde]] [[Praissen]] vörmd haren, kregen zai ook keunen [[Filip IV van Fraankriek]] tegen zok. Dails omrezen zai al wat laand haren ien [[Champanje]] en op [[Zyprus]], woardeur zai ien ogen Filip te machteg wörren. Doarnoast haren de Tìmpelders n hail ìnde gesloten riuwelen zo as de ienwaaiden. Ook dizze gehaime seremonies wazzen n rezen veur wantraauwen van de Tìmpelders deur de keunen. Op vraaidag [[13 oktober]] [[1307]] vuil n leger van keunen Filip verschaaidene Tìmpelderslougen binnen en arresteerde honderden mìnsken dij tourìcht stonden veur n hail ìnde aanklachten zo as [[duvel]]vereren en andere vörms van [[ketterij]]. Hierdeur wörren zai apmoal marteld, bieveurbeeld deur mit n lutje vuurtje van onder t lichoam te branden woardeur t lichoam laanksoam verbrandt en de iengewanden der oet vuilen of deu oet nkander trokken tou worden. Hierdeur kwammen zai ien kwoad daglucht te stoan, woardeur ook [[paaps Clemens V]] zien steun aan de Tìmpelders opzee en aal Tìmpelders ien de Kristelke wereld arresteern luit en n onderzuik noar heur ienstèlde. Oet dit onderzuik kwammen de Tìmpelders positief oet en boeten Fraankriek om wör der gainain marteld, môr onder drok van keunen Filip wör de orde ien 1312 offisjeel van paaps Clemens V opheven. Der goan anders verhoalen dat de orde ien t gehaim joarenlaank ien t gehaim deurleefd het. 

== Trivia ==
* Der bestaait n theorie dat de tìmpelders ôfstammenders binnen van veul ollere verbörgen groepen dij al bestonden laank veur kristendom en dat veul van heur kennis ien de Old Egyptische mythologie trug tou vinden is.
* n Hail ìnde mysteries over t Kristendom binnen ien tied van de Tìmpelders ontstoan en aan heur verbonden. Ain van dij mysteries is dij van de [[Hillege groal]].
* De mysteries van de Tìmpelders binnen noar ideeen van auteurs verfilmd ien onder aander [[National Treasure]], [[Kingdom of Heaven]] en [[The Da Vinci Code]].
* De film [[Like Minds]] maint dat de orde van Tìmpelders nog aal ien t gehaim deurleeft en n reloatsie het mit t [[Katharisme]].
* Summegen mainen dat de Tìmpelders onderdoken binnen en heur traditsie overbrocht hebben noar de [[Vrijmezzelderij]] en [[alchemie]].
* De lèste laaider van de Tìmpelders vervloukte paaps Clement V en keunen Filip IV en zee dat zai binnen n joar veur [[God]] zien gerìcht stoan zollen. Baaident kwammen doadwaarkelk binnen n joar oet de tied.
* Vraaidag de 13. as ongeluksdoatum komt middelkerwies van de ienvalen op de Tìmpelderslougen op 13 oktober 1307.

== Leegsaksisch ==
* [[Grunnegs]]: ''tìmpelders''
* [[Tweants]]: ''teampelders''

{{DEFAULTSORT:Timpelders}}

[[Kattegerie:Grunnegs artikel]]
[[Kattegerie:Kristelke orde]]

[[af:Orde van die Tempeliers]]
[[an:Orden d'o Temple]]
[[ar:فرسان الهيكل]]
[[arz:فرسان المعبد]]
[[az:Məbəd cəngavərləri]]
[[bat-smg:Tamplėirē]]
[[be:Тампліеры]]
[[be-x-old:Тампліеры]]
[[bg:Тамплиери]]
[[bn:নাইট টেম্পলার]]
[[ca:Orde del Temple]]
[[cs:Řád templářů]]
[[cv:Тамплиерсем]]
[[cy:Urdd y Deml]]
[[da:Tempelridderne]]
[[de:Templerorden]]
[[el:Ιππότες του Ναού]]
[[en:Knights Templar]]
[[eo:Templanoj]]
[[es:Caballeros Templarios]]
[[et:Templiordu]]
[[eu:Tenpluko ordena]]
[[fa:شوالیه‌های معبد]]
[[fi:Temppeliherrain ritarikunta]]
[[fr:Ordre du Temple]]
[[fy:Timpeliers]]
[[gl:Orde dos templarios]]
[[gu:નાઈટ્સ ટેમ્પ્લર]]
[[he:מסדר אבירי היכל שלמה]]
[[hr:Templari]]
[[hu:Templomosok]]
[[id:Ordo Bait Allah]]
[[is:Musterisriddarar]]
[[it:Cavalieri templari]]
[[ja:テンプル騎士団]]
[[ka:ტამპლიერები]]
[[kn:ಊಳಿಗಮಾನ್ಯ ಯುಗದ ಧಾರ್ಮಿಕ ಸೈನ್ಯಪಡೆ]]
[[ko:성전 기사단]]
[[la:Pauperes commilitones Christi Templique Salomonici]]
[[lb:Templeruerden]]
[[lt:Tamplieriai]]
[[lv:Templiešu ordenis]]
[[mk:Витези Темплари]]
[[ms:Knight Templar]]
[[nl:Tempeliers]]
[[nn:Tempelriddarordenen]]
[[no:Tempelridderordenen]]
[[oc:Òrdi deu Temple]]
[[pl:Templariusze]]
[[pt:Ordem dos Templários]]
[[ro:Ordinul Templierilor]]
[[ru:Тамплиеры]]
[[simple:Knights Templar]]
[[sk:Rád templárov]]
[[sl:Templjarji]]
[[sq:Tempullarët]]
[[sr:Темплари]]
[[sv:Tempelherreorden]]
[[ta:நைட் டெம்பிளர்]]
[[te:నైట్ టెంప్లర్]]
[[th:อัศวินเทมพลาร์]]
[[tr:Tapınak Şövalyeleri]]
[[uk:Тамплієри]]
[[vi:Hiệp sĩ dòng Đền]]
[[vls:Tempeliers]]
[[wa:Ôre des Timplîs]]
[[zh:圣殿骑士团]]
