[[Ofbeelding:Kasteel bredenvoorde.gif|thumb|200px|Kasteel Breevoort]]
[[Ofbeelding:Kasteel breevoort 1450.gif|thumb|200px|Castrum Breevoort 1450]]
'''Kasteel Breevoort''' was nen olden kastele in et [[Groafschap Zutfent]], 
proveensie [[Gelderlaand]], noordelek eleagen van [[Breevoort]], an den [[Slinge]]. Et kastele lag woar noe den skoole op 't Zand steet. Den fundamenten van dit kasteel ligt woarschienlek nog under den plek woar noe den skoole steet en umrengende gebeed.

==Geskiednis==

In [[1188]] steet op nen skrift "castrum Breidervort" eneumd op nen gooderen lieste van den biskoppe van [[Köln]]. Et kastele is in dee tied nen umstreaden plekke en hef dan ok meerdere eigenoaren, woardoar doar joarenlengen stried is um et kastele.
Den Grace [[Everhard van der Mark]] verwoost uutendelek et kastele uut wroak woarnoa et kastele joaren lang as ruine blef bestoan. Dan kump daor nen joaren langen stried tussen [[Münsterland]] en [[Gelre]] en kump et kasteel in et joar [[1301]] in hende van grave [[Herman II van Lohn]]. Den biskoppen van Münster en Köln mösten den wiederopbouw van kasteel Breevoort betalen. . Noa eeuwn van strie rundumme et kastele güf den biskoppe van Münster den stried op, en wil goan proatn ovver vrede. Noa joarenläng proaten wöd dan uutendelek op [[28 juni]] [[1326]] den vrede getekkend. Dit belangrieke verdrag wödt ok undertekkend deur den steedn [[Zutfent]], [[Grolle]], [[Emmerik]] en [[Arnem]]. Hierdeur kump [[Reinald II]] in pandbezit van den gerichten in [[Wenterswiek]], [[Aalten]] en [[Dinsper]] en et [[groafschap Breevoort]], woardeur et gebeed veur altied bi-j Gelderlaand kump.

 
==Kruuttoorn ramp==

In [[1646]] sloog den bliksem in den kruuttoorn, woardeur et kasteel ontploften en 40 leu omkwamen. Hierunder bevonden zich den [[drost]]e Haersolte van Breevoort en zien gezin. Slechts een zünne, Anthonie, was toon neet thuus en oaverleafde den ramp. Et kasteel wödden nooit meer gebouwd, en stoand doar nog rundumme 100 joar as nen ruine. Wat eeuwn van krieg en stried neet veur mekaar kreggen, lukten et den natuur uutendelek wal. Den inwonners van Breevoort hebt dee steen bruukt as bouwmateriaal veur den herbouw van huze in den wieden umgaeving.

*{{heufdartikel(act)|Kruuttoornramp (Breevoort)}}

==Uuterlek anzeen van et kasteel Breevoort==

Et is neet bekand hoo et kastele noe doar uut-ezeen hef, op de meesten tekkeningen kuj zeen dat et nen döbbelen umgrachten, döbbelen ummuring, nen [[veurburcht]] en hooktoorns, of [[rondeel]]n hef. Mit in et midden nen plaetse veur huze. Dizzen ofbeeldingen wiezigd in den löp van tieden, en et uuterlek anzeen zol mangsmoal aanders ewest wean deur stried, krieg, stadsbraand, en aandere toostaanden. Den tekkening uut [[1882]] van [[Jacob Craandijk]] is emaakt deur beskrieving of nen olderen ofbeelding van het veurmoalige kasteel, umdat in dee tied et kastele al ruum 200 joar vort was. 


==Uutgoande verwiezingen==
* [http://www.graafschap-middeleeuwen.nl/verdwenen/kasteel-bredevoort.html Den Groafschap in den Middeleeuwn, Kasteel Breevoort]
* [http://www.archengigi.net/bdv.html Rekonstruksies Kasteel Breevoort]

[[Kattegerie:Achterhooks_artikel]]
[[Kattegerie:Kastele in Nederlaand]]

[[nl:Kasteel Bredevoort]]
