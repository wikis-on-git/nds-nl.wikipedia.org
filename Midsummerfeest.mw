't '''Midzommerfeest''', '''Het Litha''' of ok wel de Zommerzunnewende op [[21 juni]] verwes naor 'n [[Germanen|Germaans]] feest waor de Midzommer evierd wörn. Dennen wörn evierd op [[24 juni]], drie daangn nao 'n warklike [[zunnewende]]. 't Is 't feest van 'n laankste dag en 'n körtste nacht van 't jaor.  Vanof disse tied wöd de daangn wear körter en kump de [[winter]] körtbi'j

== Geschiedenisse ==
In 'n [[7de eeuwe]] waorschuwden [[Sint Eligius]] de inwonners van [[Vlaanderen]], die nog maa 'n zettie warren bekeerd töt 't Kristliken geleuf, veur 't heidense zunnewendefeest. Kristenen möchten nie metdoen an disse feestlikheden. Later wörn dit feest, net as 'n winterzunnewende op 24 december ('t karstfeest), verkristlikt töt 'n feestdag ter ere van de geboorte van Johannes de Deuper op 24 juni. 

De viering van midzommernacht wörn in vroggere tieden elinkt an de zommerzunnewende. De meansen geleufden dät [[plaanten]] op midzommer geneeskrachtige en magiese krachten hebt en hierveur plukt zi'j op disse nacht. [[Boake|Vreugdevuren]] wörn an-esteuken um zich te bescharmen teengn de duustere krachten waorvan wörn geleufd dät zi'j vri'j spel haden vanof 't moment was an-ebreuken waorop 't antal uren daglicht opni'j ofnamen.  

In [[Zweden]], [[Finlaand]] en [[Estlaand]] wödt midzommeraovend beschouwd as 't grootste feest van 't jaor, allinnig vergeliekbaar met [[Walpurgisnacht]], [[Karstaovend]] en [[Nijjoar|Nieuwjaar]].

== Mythelogie van 't Midzommer== 
Met 't Midzommer giet der verhalen de rondte over de goden van de Germanen. Ín de zommer giet dan ok 't verhaal van [[Balder]], de god van de [[zunne]] en [[warmte]], de rondte. Volngns de [[Germaanse mythologie]] löt zien tweelingbreur, [[Hodur]], Balder neerschieten deur Loki. Balder valt starvend op de grond. De daangn wöd wear körter en wear kolder. Tiedens de Joeltied zal de zunne dus helemaole starven (in 't meest noordlike Europa löt de zunne drie daangn nums mear van zich ziene). 

{{Dialekt|sdz|[[Vechte|'t Vechtdal]]|ANS}}
[[Kategorie:Feest]]
[[Kategorie:Germaanse mythologie]]
