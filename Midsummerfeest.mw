Et '''Midsummerfeest''', et '''Litha''' of ouk wel de summersünnewende up [[21 juni]] verwest når een [[Germanen|germaansk]] feest wår de midsummer evyred wördden. Nudaags wörd et noch altyd in summige landen en summige gelöyven evyrd. Den wörd evyrd up [[24 juni]], dree dagen nå de warkelike [[zunnewende|sünnewende]]. Et is et feest van den langsten dag en den körtsten nacht van et jår.  Vanoaf disse tyd wördet de dagen weyr körter en kümt et [[winter]] körtby.

== Geskydenisse ==
In de [[7de eeuwe|sövende ewe]] waarden [[Sint Eligius]] de inwoners van [[Vlaanderen]] -dee noch mar een setty waren bekeyrd töt et kristelike gelöyv- vöär et heidense sünnewendefeest. Kristenen mochten neet meddoon an disse feesten. Later wördden dit feest, net as de wintersünnewende op 24 december (et karstfeest), verkristelikt töt een feestdag de eare van de geböörte van Johannes den Döyper op 24 juni. 

De vyring van midsummernacht wördden in vrogger gelyke eset an de summersünnewende. De mensken gelöyvden dat [[planten]] up midsummer geneysende en magiske krachten hebbet en hyrvöär plükket sy up dissen nacht. [[Boake|Vröygdevüren]] wördden anestöäken ümme sich te beskarmen teagen de düüstere krachten wårvan wördden gelöyved dat sy vry spel hadden vanoaf et moment was anebröäken wårup et antal üren daglicht vannys oafnamen.  

In [[Zweden|Sweden]], [[Finland]] en [[Estland]] wörd midsummeråvend eseen as et grootste feest van et jår, alleynig te vergelyken med [[walpurgisnacht]], [[Karstoavend|karståvend]] en [[Nijjoar|nyjår]].

== Mytology van Midsummer== 
Med midsummer gåt der verhalen de runde in oaver de goden van de germanen. In et summer geet dan ouk et verhaal van [[Balder]], de god van de [[zunne|sünne]] en [[warmte]], de runde in. Volgens de [[Germaanse mythologie|germaanse mytologie]] löt syn tweanigbröyr, [[Hodur]], Balder daalsketen döär een streake van Loki. Balder döt starvend up de grund dunderen; de sünne gevt et up. De dagen wördet weyr körter en weyr kolder. Tydens de Juultyd sal de sünne düs heylemåle starven (in et meyst noordelike Europa löt de sünne dree dagen niks meyr van sich seen). 

{{Dialekt|sdz|[[Vechte|'t Vechtdal]]|ANS}}
[[Kategorie:Feest]]
[[Kategorie:Germaanse mythologie]]
