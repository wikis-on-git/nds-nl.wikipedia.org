[[Ofbeelding:Ulft006-2kopie.jpg|thumb|250|Beeld van de Huttenkearl in Ulft]]    
'''Olde Iessel''' ([[Nederlaands]]: ''Oude IJssel'', [[Duuts]] ''Issel'') is een zi-jrivier van den Geldersen [[Iessel (revier)|Iessel]]. De rivier hef zien eursprong in [[Duutsland]] (Issel) en is 75 km lang. De rivier kump bi-j [[Gendringen]] den [[Achterhook]] binnen en streumt achtereenvolgens deur de gemeentes [[Olde Iesselstreek]], [[Deutekem]], [[Bronckhorst]] en [[Doezebarg]]. Bi-j [[Ulft]] streumt de [[Aa-strang]] in den Olden Iessel en van doarof geet de rivier wieter as Olde Iessel. In Doezebarg streumt de rivier in de Iessel. Vanof Deutekem is de rivier bevaarboar veur vrachtschepen.

==Geschiedenis==

Vrogger hef de Olde Iessel meer noar ut zuuden elopen, moar de rivier hef zich eengaals meer noar het oosten verplaatst. De grondsoort in het zuden van de Olde Iessel is dan ook rivierklei. Baksteenindustrie kump in ut streumgebied van de rivier, op één fabriek bi-j [[Etten]] noa, niet meer veur. 

De grond rondum de Olde Iessel hef altied [[Iezeroer|oer]] bevat. Oer is iezerholdende grond. Al in de oertied wodden in het streumgebied iezer esmolten. Vanof de 17e eeuw vörmde het Olde Iesselgebied de bakermat van de iezerindustrie in [[Nederlaand|Nederland]]. In de darpen lags de rivier ontstond een bluujende industrie met verschillende "hutten" ([[Iezergeteri-je|iezergieteri-jen]]). De arbeiers in disse hutten wodden "Huttenkearls" enuumd. De iezerindustrie is in den [[Achterhook]] zowat helemaal estopt. Alleen Vulcanus in Langerak ([[Deutekem]]), de Keppelse Iezergieteri-j, de Lovink in [[Terborg]] en Ubbink in Doezebarg bestoat nog. 

[[Kategorie:Achterhooks_artikel]]
[[Kategorie:Revier ien Duutslaand]]
[[Kategorie:Revier in Nederlaand]]
[[Kategorie:Woater in Noordrien-Westfoale]]
[[Kategorie:Woater in Gelderlaand]]
[[Kategorie:Achterhook]]
[[Kategorie:Doezebarg]]
