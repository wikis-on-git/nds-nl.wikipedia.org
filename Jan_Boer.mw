[[Ofbeelding:Jan Boer door Greet Grottendieck in Rottum.jpg|thumb|right|Buste van Jan Boer op zien geboortedörp Röttem, deur Greet Grottendieck]]
'''Jan Boer''' ([[Röttem]], 1899 – [[Grunnen (stad)|Stad]], 4 jannewaori 1983) was een [[Nederlaand|Nederlaandse]] onderwiezer en een [[Grunnegs|Grunningstalig]] en [[Drèents|Drèentstalig]] dichter en schriever.

Zien va was bakker, mar mus een paar jaor nao de geboorte van Jan um gezondheidsredens uutscheiden mit 't ambacht. Hij wördden [[keuterboer]] in [[Delthoezen]], waor as Jan opgruide.

Jan Boer gunk naor de riekskweekschoele in Stad en warkte töt zien 65ste in 't onderwies. Hij was leraar an de legere schoele in [[Aikamp]], an de [[ulo]] in [[Woldendörp]] (vanof 1921) en an de rieksleerschoele in Stad (vanof 1924). In 1946 wördden e directeur van de [[Möppelt|Möppelter]] riekskweekschoele veur onderwiezers.

==Schrieverije==
Op zien achttiende verschenen Boer zien eerste gedichten. Vanof 1922 stund zien wark mit grote riegelmaot in ''[[Maandblad "Groningen"]]''. Van 1947 töt 1949 was Boer zölf redacteur van dit tiedschrift. Zien eerste dichtbundel, ''Nunerkes'', kwaamp in 1929 uut, illustreerd deur de Grunninger keunstener [[Jan Altink]]. Wieder schreef Boer verhalen veur 't ''[[Neisblad van het Noorden]]'' die later ebundeld wördden, tenielstokken en opstellen.

As directeur van de kweekschoele op Möppelt kwaamp e in de kunde mit 't Drèents. Hierin schreef e gedichten onder 't pseudoniem Maaike, ontliend an een leerlinge die hum hölp mit de Drèentstalige schrieverije. In 1956 wees de bespreker [[Gerriet Wilms]] in tiedschrift ''[['t Swieniegeltje]]'' Jan Boer an as vervaardiger van de gedichten van 'Maaike'.

Ok in 1956 wördden Boer veurzitter van de [[Grunneger Schrieverskring]]. In 't zölfde jaor kreeg e van 't stadsbestuur van Grunning de [[Hendrik de Vries-pries]]. Hij kwaamp uut de tied nao een laank ziekbedde.

==Wat uut zien wark==
<blockquote style="font-style: italic;">
Lege luchten oet n griezen,<br>
bomen dei op winter wiezen<br>
Kèlle vogels dei bandiezen<br>
tegen kolle, snei en ies,<br>
Haile slierten witte miwwen,<br>
dei doar dwirrelen en schriwwen,<br>
Of krankzinnegen ze hiwwen,<br>
wild en iezelk van de wies.

[...]

Schimmen, dei mit schriwgeluden<br>
ainzoamhaid en kolle duden,<br>
Heur bie veurboat aal beruden<br>
Veur benauwde winternacht,<br>
Dei nou naarms rust meer vienen,<br>
as onthaimde swaarvers swienen<br>
Ien begaisterende lienen<br>
laans bedoarde wolkenjacht.

[...]</blockquote>

Uut: 'Miwwen', in: Jan Boer (1954), ''Roemte en Voart'', Stad: Spiering

==Boekerije==
* ''Op roeg hörn'' (tenielstok, Scheemde, 1925)
* ''Nunerkes, schulpkes dei zingen'' (gedichten, Stad, 1929)
* ''Dreuge Jaan'' (tenielstok, Stad, 1929)
* ''Stieke'' (tenielstok, Stad, 1929)
* ''Hoozeveling'' ((tenielstok, Stad, 1934)
* ''Vonken van 't verleden'' (Baarn, 1937)
* ''Van spinnen en vrijen oet vrouger tied'' (tenielstok, Stad, 1938)
* ''Boerenvolk'' (heurspöl, Stad, 1940)
* ''Plougende boer'' (Stad, 1943)
* ''Zummervaalg'' (Assen: Van Gorcum & Comp. N.V., 1949)
* ''Hoes en hof'' (1951)
* ''Old en nei'' (Stad, 1953)
* ''Waddenvolk'' (Stad, 1953)
* ''Asveer. Verhoal van n hail olle zeevogel'' (Möppelt: Ceres, 1953)
* ''Roemte en Voart'' (Grunning: Spiering, 1954)
* ''Ommelander volkslaidjes'' (Stad, 1954)
* ''Streng bloedkralen. Bundel Dreense gedichies'' (onder pseudoniem Maaike, Knoal: J. A. Eerelman, 1955)
* ''Waddenlaand'' (1956)
* ''Witte wieven'' (Stad, 1958)
* ''Zun wiend en wolken'' (Stad, 1959)
* ''Aargeloze Grunneger humor'' (Stad, 1960)
* ''Nog 'n gapsel Grunneger humor'' (Stad, 1961)
* ''Lutjekes'' (Stad, 1961)
* ''Aanzain en wezen van 'n moudertoal'' (Winschoot, 1961)
* ''Boer op wennakker'' (Winschoot, 1964)
* ''Oet roemte sneden'' (1964)
* ''Onner aigen volk'' (Stad, 1964)
* ''Wereld en wie'' (Stad, 1965)
* ''Hogelandster verhoalen'' (Stad, 1968)
* ''’t Kraaiennust.'' (tenielstok, Stad, 1970)
* ''Midden maank mennen'' (Stad, 1971)
* ''Op de grens tussen het Gronings en het Nederlands'' (Wildervank, 1972)

===Aover Jan Boer===
*Schorren, Derwin (2000), ''Het grasgroene Groningen. Over de dichter en schrijver Jan Boer (1899-1983)'', Beem: Profiel.

==Bronnen==
*[https://www.geheugenvandrenthe.nl/boer-jan Encyclopedie Drenthe aover Jan Boer]

{{Dia|Dit artikel is eschreven in 't [[Zuudwest-Drèents]].}}

{{DEFAULTSORT:Boer, Jan}}
[[Kategorie:Drèents artikel]]
[[Kategorie:Schriever ien t Grunnegs]]
[[Kategorie:Schriever in 't Drèents]]
