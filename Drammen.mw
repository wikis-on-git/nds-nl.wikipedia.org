[[Bestaand:Drammen_komm.svg|thumb|right|200px|Woapen van Drammen]]

'''Drammen''' is ne [[stad]] en [[gemeente]] in de [[Noorweagen|Noorse]] strekke [[Buskerud]]. Et ligt um den moond van den [[Drammensfjord]]. Et ligt vastegröaid tegen [[Lier (Noorweagen)|Lier]] in et noordoosten, [[Zwelwiek]] in et zuudoosten, [[Sande og Hof]] in et zuden en [[Nedre Eiker]] in et westen. Et ligt ongevear 40 km op et zuudwesten van [[Oslo]]. 

Bie Drammen zeent rotstekeningen veunden van mear as 6000 joar oold. Det zol der op duden det der al zo lange volk roond Drammen ewoond hef. De eerste zekere tekens van inwonning komt oet de [[Vikingen|Vikingtied]]. Toen was de stea bekeand as "Dramn" of "Drofn". In dee tied steund et water veer of vief meter heuger. Den fjord  strekten zik oet töt an [[Hokksund]]. In dee tied voorden de boten van de noormänne in et Drofnfjord. Den [[Ieslaand]]sen verledensbeskriewer [[Snorri Sturluson]] skreef in [[1070]] at keunink [[Olaf den Healigen]] zik in et Drammfjord versteuk vuur [[Knoet II van Denemaarken|Knoet den Machtigen]]. In dissen tied kreeg Drammen ook zienen eersten healigen, [[Sunte Hallvard]], den as in den fjord verdreunk in [[1043]]. Later wör hee beskoarmhealigen van Oslo.

Drammen is ene van de rapst gröaiende wonplaatsen van Noorweagen. De bebouwing löp duur töt in Lier, [[Røyken]], Nedre Eiker en [[Øvre Eiker]]. Met alle vuursteaden der bie wont der 112.123 leu in Drammen. De gemeente drammen hef 64.597 inwonners. Et is de viefdegrötste stad van Noorweagen.

Drammen is de tweedegrötste intrekkersstad van Noorweagen, noa Oslo. Mear as 21% van de bewonners keump neet oet Noorweagen.

[[Kategorie: Tweants artikel]]
[[Kategorie: Noorweagen]]
[[Kategorie: Stad in Noorweagen]]
