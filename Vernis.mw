[[Ofbeelding:Varnishing a violin.jpg|thumb|right|300px|Vioelbouwster die een vioele vernist.]]
'''Vernis''' is een chemische stof die aj aover een [[varf]] of materiaol henne striekt um de invloed van 't weer, locht, vocht of [[schimmels]] te vermindern. Een deklaoge van vernis is deurzichtig en van nature wat gèlig ekleurd en glaanzend, mar is verkriegber in verscheiden kleuren en mit ziedeglaans of doffe ofwarking. Vernis wördt veurnamelijk gebruukt veur holt waorvan 't de bedoeling is det de narven en kleuren zichtber blieft.

In vrogger tieden maakten ze vernis onder meer van [[hars]] opelöst in [[alcohol (stofklasse)|alcohol]] of [[eulie]]. Veur 't zölfde doel wördden ok [[schellak]] gebruukt. Hars is een taoie, pikkerige substantie ofkomstig van bomen en sommige plaanten; schellak is een stof die ofkomstig is van een [[loeze|loezensoorte]]. De schellak of hars wördt opelöst in [[ethanol|alcohol]], efilterd en anemeuken mit beveurbield [[lienzaodeulie]]. Vervolgens wördt 't spul ekaokt umme de juuste [[viscositeit]] te verkriegen.

Ok vioellak maakt ze vake op basis van hars of schellak mit eulie of alcohol as oplösmiddel. Veule vioelbouwers bint drokker op vernis op basis van eulie as op vernis op basis van alcohol. Eulievernis vluit veule schierder uut en is flexibeler, mar dreugt langzamer. Ok hef 't een zölfherstellend vermogen; as der een grissien of gattien in kump, zal det mit de tied vanzölf (haoste) verdwienen.

==Bronnen==
*Paolo Nanetti (2006), ''Coatings from A to Z'', Hannover: Vincentz Verlag

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Varf]]
