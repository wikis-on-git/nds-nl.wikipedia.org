[[Bestaand:South America (orthographic projection).svg|thumb|300px|Waor aj Zuud-Amerika op de eerdbol viendt ([[orthografische projectie]])]]
'''Zuud-Amerika''' is een [[kontinint|continent]] det kats op 't [[westelk halfrond]] lig, en miest op 't [[zudelk halfrond]]. Der wördt ok vake naor verwezen as Latiens-Amerika, umdet wieduut de miest espreuken talen der [[Portugees]] en [[Spaans]] bint, die van 't [[Latien]] ofeleid bint.

Zuud-Amerika is ien van de miest [[biodiversiteit|biodiverse]] continenten ter wereld. Ie viendt der veule unieke diersoorten, zoas de [[llama]], [[anaconda]], [[piranha]], [[jaguar]], [[vicuña]] en [[tapir]]. 't [[Amazoneregenwold|Amazone-regenwold]] is slim biodivers en harbargt een groot andiel van de diersoorten in de wereld.

==Ligging, oppervlak en bevolking==
Ten westen van Zuud-Amerika lig de [[Grote Oceaan]]; ten oosten en an de noordkaante de [[Atlantische Ozeoan|Atlantische Oceaan]], [[Noord-Amerika]] en de [[Caraïbische Zee]]. Mit een oppervlak van 17,840,000 vierkaante kilometer is Zuud-Amerika 't op drei nao grootste continent, nao [[Azie|Azië]], [[Afrika]] en Noord-Amerika. De mèenselijke bevolking wördden in 2018 op meer as 423 miljoen eschat, waorvan meer as de helfte in Brazilië woont. Brazilië nemp ok de helfte van 't [[bruto binnenlaands product]] van Zuud-Amerika veur zien rekening. De mieste lu woont in de buurte van de west- of oostkust van 't continent; de binnenlaanden bint veule leuger.

==Geografie==
Geografisch eziene wördt de westelke helfte van Zuud-Amerika domineerd deur 't [[Andes|Andesgebargte]]. In 't oosten viej zowal hoogvlaktes as leegvlaktes, mit revieren zoas de [[Amazone (revier)|Amazone]], de [[Orinoco]] en de [[Paraná]]. 't Miest van 't continent lig in de [[tropen]].

==Cultuur==
Cultureel en etnisch is Zuud-Amerika een product van de ummegaank tussen de [[Inheemse Amerikanen]], de [[conquistador|conquistadores]] van 't historische [[Spaanse Riek]] en [[Portugese Riek]], wiedere Europese veraoveraars en immigraanten en Afrikaanse slaven. Deur de lange geschiedenis van [[kolonialisme]] pröt 't gros van de Zuud-Amerikanen Portugees of Spaans en hebt de maotschoppijen veur een groot diel westerse tredities.

==Laanden en ofhaankelke gebieden in Zuud-Amerika==
===Onofhaankelke laanden===
*[[Argentinië]]
*[[Bolivia]]
*[[Brazilië]]
*[[Chile]]
*[[Colombia]]
*[[Ecuador]]
*[[Guyana]]
*[[Paraguay]]
*[[Peru]]
*[[Suriname]]
*[[Uruguay]]
*[[Venezuela]]

===Ofhaankelke gebieden===
*[[Falklandeilaanden]] (Brits)
*[[Fraans-Guyana]] (Fraans)
*[[Zuud-Georgia en de Zudelke Sandwicheilaanden]] (Brits)

===Mangs miteteld===
Partietoeren wördt de volgende laanden en gebieden bij Zuud-Amerika eschaard:

*de [[ABC-eilaanden]] (Nederlaands)
*[[Ascension]] (Brits)
*[[Bouvet]] (Noors)
*[[Panama]]
*[[Trinidad en Tobago]]
*[[Tristan da Cunha]] (Brits)

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Amerika]]
[[Kategorie:Weerlddeel]]
