[[Ofbeelding:Gerd Constapel.jpg|thumb|300p|Gerd Constapel]]
'''Gerd Constapel''' ([[Upgant-Schott]], [[Duutslaand]], [[18 december]] [[1938]]) is een [[Platduuts]]e dichter.

Constapel kump uut Upgant-Schott in de [[Oostfraislaand|Oostfriese]] [[Landkreis Auerk]] en hef in de zakenwereld bedrievig ewest. Nao zien pensionering in 1998 is e begund Platduutse gedichten te schrieven. Mit zien gedichten wun hij in 2003 en 2009 de [[Freudenthal-Pries]], de belangriekste pries veur Platduutse/Nedersaksische schrieverije. Ok wun e in 2006 de [[Schrieverwettstriet]] van de [[Ossenbrugge|Ossenbrogse]] verieniging [[Plattfoss]]. In 2009 wördden e tweede bij de [[Klaus-Groth-Pries (Heide)|Klaus-Groth-Pries]] en in 2013 kreeg e veur zien gedichtencyclus ''Rüggels'' de anfieterpries van de [[Johann-Friedrich-Dirks-Pries]].

In 2010 verscheen bij Diesel Verlag zien bundel ''Olldagsland. Niederdeutsche Gedichte von 1998 bis 2010 mit hochdeutschen Übertragungen''. Constapel holdt contacten an mit [[Nedersaksisch]]e schrievers in [[Nederlaand]] en hef beveurbield bijedreugen an digitaal tiedschrift veur Grunningstalige literatuur ''[[Oader (tiedschrift)|Oader]]''.

Vandage de dag woont Constapel in de Oostfriese stad [[Leer]].

{{Dia|Dit artikel is eschreven in 't [[Zuudwest-Drèents]].}}

{{DEFAULTSORT:Constapel, Gerd}}
[[Kategorie:Drèents artikel]]
[[Kategorie:Platduutse schriever]]
[[Kategorie:Oostfraislaand]]
