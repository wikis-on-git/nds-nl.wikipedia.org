'''Graffest''' (uutspraoke: ''Graffes''; [[Nederlaands|Nederlands]]: ''Grafhorst'') is n [[stad]] in de gemeente [[Kampen (Overiessel)|Kampen]], in de [[Nederlaand|Nederlandse]] provinsie [[Overiessel]]. Graffest kreeg in [[1333]] [[stadsrechten]], maar wördt vanwege de grootte meestentieds n [[dörp]] enuumd. Hoewel de geskiedenisse van de gemeenskap terugge giet töt 1333, verrinneweerde n [[braand|brand]] in 1849 zwat de ele stad. Maar drie van de zestig gebouwen stonnen döörnao nog overeind. In [[2007]] ad t ongeveer 1000 inwoners.

Graffest ligt tussen t [[Ganzediep]], n water dät n verbinding vörmt met de rivier de [[Iessel]] en t [[Zwärte Meer]], en de [[Kamperzeediek]].

Töt 1 jannewari 1937 was Graffest n zelfstandige gemeente. Vervolgens maakte t deel uut van de gemeente [[Iesselmuden]]. Toen de gemeente Iesselmuden op 1 jannewari 2001 bi'j de gemeente Kampen edaon wier, ging ook Graffest deel uutmaken van Kampen.

Graffest ef de volgende straotnamen: Graffesterweg (eufdweg), [[Jan III van Diest|Jan van Dieststraote]] (gaf in 1333 stadsrechten an Graffest), Meenteweg, Dirkje Kärke Maot (is ebouwd op grond die in t verleden eigendom was van Dirkje Kerke), Zalm-of, Achterstraote, Kärkstraote, Veurstraote, Branderdiek, en de Kamperzeediek. Der is één basisskole en der bin drie [[kaark (gebouw)|kärken]]: één van de Old Griffemeerde Gemeenten in Nederland, één van de Vri'j Ervörmde Gemeente en één van de [[Ervörmde Gemeente]] (PKN). Graffest is n kärkelike plaatse. Bi'j de Tweede Kamerverkiezingen van 2012 be-aalde de [[SGP]] net gien meerdereid van de stemmen in t dörp, 45,4%.

In t [[Ganzediep]] drekt naost Graffest is in de [[Tweede Wereldoorlog]] n [[bommenwärper]] neereskeuten (deur n [[Nederlandse Landwacht|landwacht]] vanuut [[polder Mastenbroek]]). Eén persoon ef dit overleefd, de andere 6 vliegeniers bin ummekomen en liggen begraven op de begraafplaatse van Graffest. Värder is Graffest in t verleden n paar keer elemaole of-ebrand.

An t einde van de [[19e eeuw]] was de veurnaamste inkomstenbron de [[visseri'je]] en riet kappen veur gebruuk bi'j rietdekken. Vanwege de grootte van de gemeenskap mutten inwoners now, begin [[21e eeuw]], un inkomsten meestentieds ärns anders vinnen.

==Biestemärkt==
Tradisioneel wördt in Graffest sinds 1333 in oktober de ''biestemärkt'' e-olden, dät n echt dörpsfeest is. De biesten e'j der inmiddels al jören niet meer, maar t tradisionele feest wördt nog altied evierd en Graffesters en old-Graffesters komen dan bi'j mekare um [[aol]] en [[krentemikke]] te eten, al dan niet onder t genot van n dränkien.

[[Bestaand:Grafhorst1.jpg|thumb|left|700px|Zicht op Graffest vanuut t zuudwesten ezien]]<br clear="all">

{{Kampen}}
{{Dialekt|sdz|Kampen|Algemene Nedersaksiese Skriefwieze}}
{{Coordinate|NS=52/34/57|EW=5/56/2|type=city|region=NL-OV}}

[[Kategorie:Plaatse in Oaveriessel]]
[[Kategorie:Kampen]]
