[[Ofbeelding:Louvre-peinture-francaise-paire-de-chevaliers-romantiques-p1020301.jpg|right|thumb|250px|''[[Ridder]]s in nen tweekamp'', deur [[Eugène Delacroix]]]]
Nen '''Tweekamp''' of ''duel'' ([[Latien]]: ''duellum'') is n, mangs vri-jwillig, gewelddoadeg treffen tussen twee leu, vake noa ne uutdaging van éne van beide deelnemmers deur ne [[hanse]] veur den anderen ziene veute te smieten. Wee de hanse oppakt, zo wol den reagel, nömp de uutdaging an. In West-Europa vönden tweekampen geregeld plaatse tot an et beginne van de 20ste eeuwe, howal de umstaandigheid van laand tot laand verskilden. Vandage bunt tweekampen in alle West-Europese laanden bi-j wet verboaden.

In de [[middeleeuwn]] wodden nen tweekamp mangs ebruukt as n godseurdeal.

De uutdrökking ''wee de hanse pakt'' is of-eleid van et eertieds gebrukeleke oppenings[[ritueel]].

==Wetteleken toostaand in Nederlaand==
In [[1881]] wodden in et Nederlandse [[Wetbook van Strafrecht]] et uutdagen tot en annemmen van nen tweekamp uutslutend strafboar esteld wanneer doarop doadwarkelek nen tweekamp plaatsvond. Doar was allenig sproake van nen tweakamp as doarbi-j getugen anweazig waren. Dizze tooveuging in et Wetbook van Strafrechte deenden um te veurkommen dat de verholdingsgewies laege straffen rundumme nen tweekamp unterecht too-epast zollen wödden wanneer nen verdachten unterecht zol zeggen dat der sproake zol wean van nen tweekamp.<ref name="Matthey">Een herinnering aan barbaarsche tijden: Nederlanders en het duel, 1800-2000, Ignaz Matthey (2005)</ref> Tot [[1 februari]] [[2006]] wodden den tweekamp nog apart strafboar esteld in et Nederlandse Wetbook van Strafrecht in den artikelen 152 tot en mit 156. Der bestoanden toon nog vri-j gunstige strafrechteleke bepoalingen rundumme den tweekamp. Vandage wöd nen tweekamp berecht under de gewone wetsartikelen rundumme [[moord]], [[doodslag]] en [[mishandeling]].

Den wetgeaver zag et verbod op et tweegevecht as ne verolderde wetsbepoaling. Dee betreffende wetsartikelen bunt vri-jwal nooit too-epast. Tussen [[1886]] en [[2004]] bunt der in Nederlaand moar 8 tweekampen berecht.<ref name = "Matthey" />

Bi-j de totstaandkomming van et wetbook an et ende van de [[19e eeuw|19de eeuwe]] vrogen zi-j zich al of den tweekamp wal apart strafboar esteld mös wödden. Zi-j waren et oaver ens dat et nen untooloatboaren vörm van eigenrecht was, moar zi-j vonden et te wiet goan um de verdachten te vereurdelen volgens de klassieke moordbepoalingen, umdat beiden parti-jen dermet instemden.

Tweekampen tussen officieren van den kriegsmacht kwamen verholdingsgewies vaker veur dan tussen börgerleu. Et Wetbook van Kriegs Strafrecht vermeldden tot de herzening van [[1990]] tweekampen in n ofzunderlek artikel.

==Uutgoande verwiezingen==
*[http://home.hetnet.nl/~bbarf/strafrecht/wvsr/boek_2/titel_6.html Olde uutvoering van et Wetbook van Strafrecht]
*[http://www.volkskrant.nl/binnenland/article152237.ece?vacature_id=FD27030613 de Volkskrant - Letsten tweekamp um vrouwe wöd mit woapens beslecht]
*[http://www.volkskrant.nl/binnenland/article152249.ece/Duelleren_om_vrouw_normaal_bestraft de Volkskrant - Tweekamp um vrouwe ‘normaal’ bestraft]

==Rifferenties==
<references/>

[[Kategorie:Achterhooks_artikel]]
[[Kategorie:Geschiedenis]]
