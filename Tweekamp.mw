[[Ofbeelding:Louvre-peinture-francaise-paire-de-chevaliers-romantiques-p1020301.jpg|right|thumb|250px|''[[Ridder]]s in nen Tweekamp'', deur [[Eugène Delacroix]]]]
Nen '''Tweekamp''' of ''duel'' ([[Latien]]: ''duellum'') is nen, mangs vri-jwilligen, gewalddoadig treffen tussen twee leu, veul al noa nen uutdoaging van éne van beiden deelnemmers deur nen [[hanse]] veur iemands veute te warpen. Wee den hanse oppakt, zo wol den reagel, nemt den uutdaoging an. In West-Europa vönden tweekampen mit reagelmoat ploats tot an et beginne van den 20den eeuwe, howal den umstaandigheid van laand tot laand verskilden. Vandage bunt tweekampen in alle West-Europese laanden bi-j wet verboden.

In den [[middeleeuwn]] wöd ben tweekamp mangs ebruukt as nen godseurdeal.

Den uutdrökking oaver ''wee den hanse pakt'' is ofgeleid van et eertieds gebruukeleken oppenings[[ritueel]].

==Wetteleken toostaand in Nederlaand==
In [[1881]] wöd in et Nederlaandsen [[Wetbook van Strafrechte]] et uutdoagen tot en annemmen van nen tweegkamp uutsluutend strafboar esteld wanneer doarop doadwarkelek nen tweekamp ploatsvond. Doar was allenig sproake van nen tweakamp as doarbi-j getuugen anweazig waren. Dizzen toovoeging in et Wetbook van Strafrechte deenden um te veurkommen dat den verholdingsgewies laege straffen rundumme nen tweekamp unterecht too-epast zollen wödden wanneer nen verdachten unterecht zol zeggen dat doar sproake zol wean van nen tweekamp<ref>EEN HERINNERING AAN BARBAARSCHE TIJDEN: Nederlanders en het duel, 1800-2000, Ignaz Matthey (2005)</ref>. Tot [[1 februari]] [[2006]] wöd den tweekamp nog apart strafboar esteld in et Nederlaandsen Wetbook van Strafrechte in den artikelen 152 tot en mit 156. Doar bestoanden toon nog vri-j gunstige strafrechteleken bepoalingen rundumme den tweekamp. Vandage wödt nen tweekamp berecht under den gewonen wetsartikelen rundumme [[moord]], [[doodslag]] en [[mishandeling]].

Den wetgeaver zag et verbod op et tweegevecht as nen verolderden wetsbepoaling. Dee betreffende wetsartikelen bunt vri-jwal nooit too-epast. Tussen [[1886]] en [[2004]] bunt doar in Nederlaand moar 8 tweekampen berecht<ref>EEN HERINNERING AAN BARBAARSCHE TIJDEN: Nederlanders en het duel, 1800-2000, Ignaz Matthey (2005)</ref>.

Al bi-j den totstaandkomming van et wetbook an et ende van dne [[19e eeuw|19den eeuwe]] bedächten zi-j zich al of den tweekamp wal apart strafboar esteld mös wödden. Zi-j waren et doar oaver ens dat et nen untooloatboaren vörm van eigenrechte was, moar zi-j vonden et te wiet goan um dee verdachten te vereurdelen volgens den klassieken moordbepoalingen, umdat beiden parti-jen doarmet instemden.

Tweekampen tussen officieren van den kriegsmachte kwamen verholdingsgewies vaker veur dan tussen bürgerleu. Et Wetbook van Kriegs Strafrechte vermeldden tot den herzeening van [[1990]] tweekampen in nen ofzunderlek artikel.

==Uutgoande verwiezingen==
*[http://home.hetnet.nl/~bbarf/strafrecht/wvsr/boek_2/titel_6.html Olde uutvoering van et Wetbook van Strafrecht]
*[http://www.volkskrant.nl/binnenland/article152237.ece?vacature_id=FD27030613 den Volkskrante - Letsten tweekamp um vrouwe wöd mit woapens beslecht]
*[http://www.volkskrant.nl/binnenland/article152249.ece/Duelleren_om_vrouw_normaal_bestraft den Volkskrante - Tweekamp um vrouwe ‘normaal’ bestraft]

==Rifferenties==
<references />

[[Kattegerie:Achterhooks_artikel]]
[[Kattegerie:Geschiedenis]]

[[ar:مبارزة]]
[[bg:Дуел]]
[[ca:Duel]]
[[cs:Souboj]]
[[cv:Ырал]]
[[de:Duell]]
[[en:Duel]]
[[eo:Duelo]]
[[es:Duelo]]
[[fi:Kaksintaistelu]]
[[fr:Duel (combat)]]
[[he:דו-קרב]]
[[hu:Párbaj]]
[[io:Duelo]]
[[is:Einvígi]]
[[it:Duello]]
[[ja:決闘]]
[[nl:Tweegevecht]]
[[no:Duell]]
[[pl:Pojedynek]]
[[pt:Duelo]]
[[ro:Duel]]
[[ru:Дуэль]]
[[simple:Duel]]
[[sv:Duell]]
[[tr:Düello]]
[[yi:דועל]]
[[zh:決鬥]]
