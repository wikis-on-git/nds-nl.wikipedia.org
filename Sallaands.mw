[[Ofbeelding:Sallaands.png|thumb|250px|'t Sallaandse taalgebied]]
't '''Sallaands''' is een [[Nedersaksisch]] [[dialekt|dialect]] dät espreuken wördt in 't westen van de de [[Nederlaand]]se pervinsie [[Oaveriessel|Overiessel]], um percies te wezen in de regio [[Sallaand]] en dus ok in de dörpen [[Heldern|Ellendoorn]], [[Nijverdal|Nieverdal]] en [[Hooltn|Olten]] die vandäge de dag een nauwe baand mit [[Tweante|Twente]] ebben. Wieder praoten ze in [[Kampen]] en in de umgeving van Kampen ok Sallaands. In de [[Kop van Overiessel]] dät eigenlijks ok bi'j Sallaands eurt, praoten ze gien Sallaands mär [[Stellingwarfs]]. [[Raolte]] leg bi'j benaodering midden in 't Sallaandse täälgebied. 't Dialect mit beslis 't grootste antal sprèkers is 't [[Zwols]]. 't Sallaands ef de [[ISO 639]]-3-code <tt>sdz</tt>.

==Kenmarken==
Kenmärkend veur de Sallaandse dialecten bin de korte klinkers (''kettel'', ''götte'') of erekte klinkers (''kètel'', ''göte'') daoras 't Nederlaands lange klinkers (''ketel'', ''goot'') ef. De [[Iessel]] bi'jlanges overeerst (krek as in 't [[Oost-Veluws]]) de erekte klinkers. Wieder naor 't oosten e-j de korte klinkers.

Karakteristiek veur 't westelijke Sallaands net as veur 't [[Veluws]] is de uutspräke van de korte a, zoas in 't Engelse ''cat'': ''värve''.

In 't oosten van Sallaand wördt in plaotsen as [[n Ham|d' Am]], [[Heldern|Ellendoorn]] en [[Nijverdal|Nieverdal]] een overgangsdialect mit [[Tweants|Twentse]] invloeden espreuken. Kenmärken iervan bin een ''oo'' daoras 't Nederlaands een ''oe'' ef (''stool/stoel''), gien ''n'' in 't meervold van sommige woorden (''huze''), en drie woordgeslachten. <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref>

==Verspreiding==
't Gebied daoras ze Sallaands praoten, komp niet sekuur overiene mit 't gebied dät Sallaand enuumd wördt. De täälkundige Harrie Scholtmeijer <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref> verdielt de [[Nedersaksisch]]e dialecten van Sallaand in:

* [[Noord-Oaveriessels]] boven een liende die zo'n betien onder [[Zwolle]], [[Ni'jlusen]] en [[Slagharen|Slagaren]] löp;
* [[Vechtdals]] in de drie-oek [[Ommen]]-[[Grambarge]]-[[Vroomshoop]] (dit löp een entien deur in [[Tweante|Twente]]);
* '''Sallaands''' in 't overige (grootste) part.

Een aandere indieling <ref>http://taal.phileon.nl/kaart/nedersaksisch.php</ref> is:

* [[Sallaands]] veur zwat 't iele gebied;
* [[Zuud-Drèents]] veur de plaotsen drek onder de grèèns mit [[Drenthe]] ([[Stappest]], [[Rouveen]], [[Ni'jlusen]], [[De Balk]], [[De Vaort]], [[Drogteropslagen]], [[Schunesloot|Skunesloot]], [[Slagharen|Slagaren]], [[De Krim]]).

==Referenties==
<div class="references-small">
<references/>
</div>

{{Dia|Disse pagina is eskreven in 't dialect van '''[[Gällemuun]]'''}}

[[Kattegerie:Sallaands artikel]]
[[Kattegerie:Nedersaksisch]]

[[en:Sallands]]
[[nl:Sallands]]
