'''Sallaands''' is de name veur een groep [[Nedersaksisch|Nedersaksische]] [[dialekt|dialecten]] in de [[Nederlaand]]s pervinsie [[Oaveriessel|Aoveriessel]]; regio [[Sallaand]]. 't Komp grotendiels aoveriene mit 't [[Oost-Veluws]]. [[Raolte]] wördt meestentieds [[taol]]kundig ezeen as 't centrum van 't Sallaands.

==Kenmarken==
Kenmarkend veur de Sallaandse dialecten bint kotte klinkers (''kettel'', ''götte'') of erekte klinkers (''kètel'', ''göte'') daoras 't Nederlaands lange klinkers (''ketel'', ''goot'') hef. De [[Iessel]] bijlanges aoverheerst (krek as in 't Oost-Veluws) de erekte klinkers. Wieder naor 't oosten he-j de kotte klinkers.

Karakteristiek veur 't westelijke Sallaands net as veur 't Veluws is de uutspraok van de kotte a, zoas in 't Engelse ''cat'': ''värve''.

In 't oosten van Sallaand wördt in plaotsen as [[n Ham]], [[Heldern]] en [[Nijverdal]] een aovergangsdialect mit [[Tweants|Twentse]] invloeden espreuken. Kenmarken hiervan bint een ''oo'' daoras 't Nederlaands een ''oe'' hef (''stool/stoel''), gien ''n'' in 't meervold van sommige woorden (''huze''), en drei woordgeslachten. <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref>

==Verspreiding==
't Gebied daor as ze Sallaands praot, komp niet sekuur aoveriene mit 't gebied det Sallaand wördt enuumd. De taolkundige Harrie Scholtmeijer <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref> verdeelt de [[Nedersaksisch|Nedersaksische]] dialecten van Sallaand in:

* [[Noord-Oaveriessels]] boven een liende die zo'n betien onder [[Zwolle]], [[Ni'jlusen]] en [[Slagharen]] löp;
* [[Vechtdals]] in de dreihoek [[Ommen]]-[[Grambarge]]-[[Vroomshoop]] (dit löp een entien deur in [[Tweante|Twente]]);
* '''Sallaands''' in 't aoverige (grootste) pat.

Een aandere iendieling <ref>http://taal.phileon.nl/kaart/nedersaksisch.php</ref> is:

* [[Sallaands]] veur bi'jnao 't hiele gebied;
* [[Zuud-Drèents]] veur de plaotsen drekt onder de grèens mit [[Drenthe]] ([[Stappest]], [[Rouveen]], [[Ni'jlusen]], [[De Balk]], [[De Vaort]], [[Drogteropslagen]], [[Schunesloot]], [[Slagharen]], [[De Krim]]).

==Referenties==
<div class="references-small">
<references/>
</div>

[[Kattegerie:Sallaands artikel]]
[[Kattegerie:Nedersaksisch]]

[[en:Sallands]]
[[nl:Sallands]]
