[[Ofbeelding:Sallaans.png|thumb|250px|'t Sallaanse täälgebied]]
't '''Sallaans''' is een [[Nedersaksisch]]e [[dialekt|dialectgroep]] in 't westen van de [[Nederlaand|Nederlaanse]] pervinsie [[Oaveriessel|Overiessel]], um percies te wezen in de regio [[Sallaand]] en dus ok in de dörpen [[Heldern|Ellendoorn]], [[Nijverdal|Nieverdal]] en [[Hooltn|Olten]] die vandäge de dag een nauwe baand mit [[Tweante|Twente]] ebben. Wieder praoten ze in [[Kampen]] en in de umgeving van Kampen ok Sallaans. In de [[Kop van Overiessel]] praoten ze gien Sallaans mär [[Stellingwarfs]]. 't Sallaans ef veural vule overienkomsten mit 't [[Oost-Veluws]] en 't [[Drèents|Drents]] en in mindere maoten mit 't [[Stellingwarfs]], [[Urkers]] en [[West-Veluws]]. 't Sallands is anzienlijk deur 't [[Hollaans|Ollaans]] beïnvloed, een invloed die nao 't oosten toe dudelijk minder wördt. Daor leg 't grote verskil mit 't veul be-ollenere [[Tweants|Twents]]. [[Raolte]] leg midden in 't Sallaanse täälgebied. 't Dialect mit beslis 't grootste antal sprèkers is 't [[Zwols]]. 't Sallaans ef de [[ISO 639]]-3-code <tt>sdz</tt>.

==Täälgebied==
't Sallaans beslaot, zoas ezegd, ongeveer 't westen van de pervinsie Overiessel, mär 't kump niet percies overiene mit 't gebied dät [[Sallaand]] enuumd wördt. De greins mit 't Twents löp tussen [[Hooltn|Olten]] (Sallaans) en [[Riesn|Riessen]] ([[Tweants|Twents]]), tussen [[Nijverdal|Nieverdal]] en [[Wierdn|Wierden]] en tussen [[n Ham|d' Am]] en [[Vreeznveen|Vriezenvene]] ('t [[Vjens|Vriezenveens]] is eigenlijks een dialect ampart). In sommige definities löp 't Sallaans deur over [[Duuts]] grondgebied (in 't [[Grafschaft Bentheim]]) tot in [[Drenthe]], bi'j [[Skoonebeek]]. De greins mit 't Oost-Veluws wördt evörmp deur de [[Iessel]], dit is nogal een willekeurige greins. 't [[Stellingwarfs]]e täälgebied in Overiessel kump overien mit de gemiente [[Stienwiekerlaand]] (ok wel de [[Kop van Overiessel]] enuumd); allienig 't dialect van [[Veno]] wördt as enclave ok wel bi'j 't Sallaans erekend. Tenslotte bin de Noord-Overiesselse dörpen [[Stappest]]-[[Rouvene]], [[Ni'jlusen]], [[De Vaort]] en [[Slagharen|Slagaren]] en een antal kleinere plaotsen daor in de umgeving Drentstälig.

De dialecten van [[Kampen]] en umstreken en [[Gällemuun]] wörren soms niet bi'j 't Sallaans erekend, umdat ze westelijker van kerakter bin (zie ieronder). De täälkundige [[Harrie Scholtmeijer]] <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref> dielt ok de dialecten van rond [[Zwolle]] en de dialecten tegen de greins mit Twente niet bi'j 't Sallaans in mär rekent ze tot twie ni'je groepen:

* [[Noord-Overiessels]] boven een liende die zo'n betien onder [[Zwolle]], [[Ni'jlusen]] en [[Slagharen|Slagaren]] löp;
* [[Vechtdals]] in de drie-oek [[Ommen]]-[[Grambarge]]-[[Vroomshoop|Vroomsoop]] (dit löp een entien deur in [[Tweante|Twente]]);
* '''Sallaans''' in 't overige (grootste) part.

Een aandere indieling <ref>http://taal.phileon.nl/kaart/nedersaksisch.php</ref> is:

* [[Sallaans]] veur zwat 't iele gebied;
* [[Zuud-Drèents]] veur de pläsen drek onder de greins mit [[Drenthe]] ([[Stappest]], [[Rouvene]], [[Ni'jlusen]], [[De Balk]], [[De Vaort]], [[Drogteropslagen]], [[Schunesloot|Skunesloot]], [[Slagharen|Slagaren]], [[De Krim]]).

==Kenmarken==
Kenmärkend veur de Sallaanse dialecten bin de korte klinkers (''kettel'', ''götte'') of erekte klinkers (''kètel'', ''göte'') daoras 't Nederlaans lange klinkers (''ketel'', ''goot'') ef. De [[Iessel]] bi'jlanges overeerst (krek as in 't [[Oost-Veluws]]) de erekte klinkers. Wieder naor 't oosten e-j de körte klinkers.

Kerakteristiek veur 't westelijke Sallaans net as veur 't [[Veluws]] is de uutspräke van de körte a, zoas in 't Engelse ''cat'': ''värve''.

In 't oosten van Sallaand wördt in plaotsen as [[n Ham|d' Am]], [[Heldern|Ellendoorn]] en [[Nijverdal|Nieverdal]] een overgangsdialect mit [[Tweants|Twentse]] invloeden espreuken. Kenmärken iervan bin een ''oo'' daoras 't Nederlaans een ''oe'' ef (''stool/stoel''), gien ''n'' in 't meervold van sommige woorden (''huze''), en drie woordgeslachten. <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref>

==Umlaut==
't Sallaans ef net as alle Saksische dialecten [[umlaut]] ondergaon in de woorden mit een Oldgermaanse lange ''ô''; ierbi'j ef daornaost een veraandering pläsevunnen die ielemaol anneloog is an de mutasie van ''oo'' naor ''oe''. Ierdeur klinkt 't Oldgermaanse *''grônaz''{{Info|Nederlaans: groen}} now as ''gruun'' (tegenover 't Twentse en Veluwse{{Info|Veural in 't West-Veluws zeggen ze 'greun'}} ''greun''). Ok ef 't Sallaans umlaut in de [[verkleinwoord]]en, waordeur 't ansluut bi'j 't Veluws en Twents en 't zich onderscheidt van 't Stellingwarfs en Drents. Een klein 'boek' wördt een ''bukie(n)'' enuumd, een kleine 'bak' een ''bäkkien'', een kleine 'hond' een ''hunnegie(n)'' of ''hundjen''.

==Kerakteristieken==
===Klankleer===
't Sallaans kent de körte [[vocaal]]e ''a'', ''ä'', ''e'', ''i'', ''ie'', ''o'', ''ó'', ''ö'', ''oe'', ''u'' en ''uu''. ''Ie'', ''oe'' en ''uu'' kunnen ok lange wezen (zie ieronder). De ''ä'' klinkt ongeveer as de a in 't [[Ingels|Engelse]] woord ''cat''.

Lange vocalen bin de: ''aa'', ''ae'' (ok eskreven as: ''ää'' of ''ae''), ''ao''/''oa'', ''äö''/''öa'', ''ee'', ''eu'', ''îe'', ''oo'', ''ûu''. 

Diftongen bin ''au'' en ''ei''. ''Ui'' kan optreden in Nederlaanse leenwoorden.

Wat de [[medeklinker]]s angäät vaalt de syllabedragende nasaal op: van de ''uutgaank'' ''-en'' wördt allienig de ''n'' uut-espreuken. Zo is 't ''<small>(</small>h<small>)</small>ietn/<small>(</small>h<small>)</small>eetn'', ''loopm'', ''wärkng''. Dit wördt in de mieste spellingssystemen niet uut-eskreven. De [[h]] wördt in 't westen van 't täälgebied (in en rond [[Zwolle]] en [[Kampen]]) niet uut-espreuken (dit is ok nog zo in 't [[Urkers]]). De [[r]] wördt in de pläsen [[Kampen]], [[Zwolle]] en [[Dèventer|Deventer]] "brouwend" uut-espreuken, mär daorbuten altied erold.
 
====Percessen in de klankleer====
Zoas boven op-emärkt, ef 't Sallaans invloed ondervunnen van 't Ollaans. Dit wördt in de Sallaanse klinkers mitiene dudelijk. Woorden mit in 't [[Achterhooks|Achteroeks]], [[Tweants]] en [[Limburgs]] een ''oo'' kriegen in 't Sallaans een ''oe'': ''goed'' "good", ''<small>(</small>h<small>)</small>oek'' "hook". Dit geldt ok veur de ''ee'', die ier een ''ie'' wer: ''nie(t)'' "neet". De ''oe'' in een woord as ''hoes'' veraanderde ier väke in ''uu'', mär dät is lange niet in alle woorden 't geval. Zo kennen zwat alle Sallaanse dialecten ''huus'' en ''uut'' naost ''moes''. Dit is ok 't geval in 't Oost-Veluws en in sommige [[Drents]]e dialecten (en kump ok buten 't Nedersaksische täälgebied veur, bi'jveurbeeld in 't [[Venray]]). De of-ekörte ''e'', die in 't Nederlaans tot ''e'' ewörren is, kan in 't Sallaans op drie menieren uut-espreuken wörren. Rond Kampen en in plaatsen mit lichtkaans [[Drèents]]e dialectinvloed <ref>http://www.meertens.knaw.nl/vdw/2000.1/entjes.html</ref> zie-j daor een ''ee'' veur (''eten''), rond Zwolle en [[Dèventer|Deventer]] een ''ae/è'' (''èten'') en in de rest van Sallaand een körte ''e'' (''etten''). De [[clusters]] ''old'' en ''olt'' bleven in 't Sallaans be-ollen: ''old'' en ''gold''.

===Grammatica===
De grammatica van 't Sallaans ef veul typisch Nedersaksische kenmärken. In 't grootste diel van Sallaand kennen ze 't [[ieneidsmeervold]] op ''-t'' veur wärkwoorden in de tegensworige tied: ''wiej loopt, ieluu loopt, zee loopt''. Allienig in en rond Kampen eerst 't (Old-)Ollaanse ieneidsmeervold op ''-en'': ''wiej, ieluu, zie lopen'' zo ok in [[Gällemuun]]. Verkleinwoorden wörren evörmp mit achtervoegsels as ''-ien'', ''-gien'', ''-pien'' en ''-tien'' en mit [[umlaut]] in 't grondwoord. Meervollen wörren miestal evörmp mit ''-en'' en ''-s'', net zoas in 't Nederlaans. Allienig in 't oosten komen meervollen op ''-e'' veur (''huus'' - ''huze''), zoas ok umlaut in de meervoldsvörm (''bak'' - ''bäkke''). Een aandere eigeneid van de dialecten van oostelijk Sallaand is 't be-old van de drie geslachten. De mieste Sallaanse dialecten kennen, zoas 't Ollaans, allienig geslachtelijke en onziedige woorden.

==Dialectverlies en -cultivering==
Exacte ciefers over oevule Sallaanders nog dialect praoten bin niet bekend. 't Stäät wel vaste dat 't dialect achteruut gäät mär an de aandere kaante nog niet bedreigd is, umdät ok jongeren 't nog wel meekriegen. De stadsdialecten, 't Zwols veurop, verdwienen 't snelste. Der bin vri'j vule pläselijke zangers en bands, en ok dialectdichters, mär die bin niet wied buten de greinzen bekend. De wat bekendere dichteres [[Johanna van Buren]] uut [[Heldern|Ellendoorn]] praotte een oavergangsdialect tussen Sallaans en Twents, mär de spelling van eur gedichten wördden vertwentst umdat ze in een Twentse [[kraante]] verskenen. <ref>Nijen Twilhaar, Jan (2003), ''Taal in stad en land: Sallands, Twents en Achterhoeks'', Den Haag: Sdu uitgevers</ref> Een Sallaanse dialectmeziekgroep die een nasionale hit scoorde was 't duo [[Höllenboer]], mär disse hit (''Busje komt zo'' - '''t Bussien kump zo'') was Nederlaanstälig. In Zwolle, krek de pläse waor 't Sallaans 't snelst verdwient, is der een vrie actieve dialectverienige, die onder aandere cursussen Zwols an de volksuniversiteit gef.

==Referenties==
<div class="references-small">
<references/>
</div>

==Uutgaonde verwiezingen==
* [http://www.meertens.nl/books/winkler/zwolle.html De geliekenisse van de Verleuren Zeune in 't Zwols]
* [http://www.meertens.nl/books/winkler/deventer.html 'tzelfde, in 't Deventers]

{{Dia|Disse pagina is eskreven in 't dialect van '''[[Gällemuun]]'''}}
{{Bron|Een diel van dit artikel is ebaseerd op infermasie van de [[:li:|Limburgse]] en de [[:nl:|Nederlaanse]] Wikipedie}}
{{SNLV}}

[[Kattegerie:Sallaans artikel]]
[[Kattegerie:Nedersaksisch]]

[[en:Sallands]]
[[li:Sallands]]
[[nl:Sallands]]
