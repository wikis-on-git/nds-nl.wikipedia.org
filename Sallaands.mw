'''Sallaands''' is de naom veur een groep [[Nedersaksisch|Nedersaksische]] [[dialect|dialecten]] in de [[Nederlaand]]s pervinsie [[Oaveriessel|Aoveriessel]]; regio [[Sallaand]]. 't Komp grotendeels overiene mit 't [[Oost-Veluws]]. [[Raolte]] wördt meestal taolkundig ezeen as 't centrum van 't Sallaands.

==Kenmarken==
Kenmarkend veur de Sallaandse dialecten bent kotte klinkers (''kettel'', ''götte'') of gerekte klinkers (''kètel'', ''göte'') daoras 't Nederlaands lange klinkers (''ketel'', ''goot'') hef. De [[Iessel]] bijlanges aoverheerst (krek as in 't Oost-Veluws) de gerekte klinkers. Wieder naor 't oosten he'j de kotte klinkers.

Karakteristiek veur 't westeleke Sallaands net as veur 't Veluws is de uutspraok van de kotte a, zoas in 't Engelse ''cat'': ''värve''.

In 't oosten van Sallaand wördt in plaotsen as [['n Ham]], [[Heldern]] en [[Nijverdal]] een aovergangsdialect mit Twentse invloeden espröken. Kenmarken hiervan bent een ''oo'' daoras 't Nederlaands een ''oe'' hef (''stool/stoel''), gien ''n'' in 't meervold van sommige woorden (''huze''), en drei woordgeslachten. <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref>

==Verspreiding==
't Gebied daor as ze Sallaands praot, komp niet sekuur aoveriene mit 't gebied det Sallaand wördt enuumd. De taolkundige Harrie Scholtmeijer <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref> verdeelt de [[Nedersaksisch|Nedersaksische]] dialecten van Sallaand in:

* [[Noord-Oaveriessels]] boben een liende die zo'n beettien onder [[Zwolle]], [[Ni'jlusen]] en [[Slagharen]] löp;
* [[Vechtdals]] in de dreihoek [[Ommen]]-[[Grambarge]]-[[Vroomshoop]] (dit löp een endtien deur in [[Tweante]]);
* [[Sallaands]] in 't aoverige (grootste) pat.
<br/>
Een aandere iendeling <ref>http://taal.phileon.nl/kaart/nedersaksisch.php</ref> is:

* [[Sallaands]] veur bi'jnao 't hele gebied;
* [[Zuud-Drèents]] veur de plaotsen drekt onder de grèens mit [[Drenthe]] ([[Stappest]], [[Rouveen]], [[Ni'jlusen]], [[De Balk]], [[De Vaort]], [[Drogteropslagen]], [[Schuinesloot]], [[Slagharen]], [[De Krim]]).
<br/>
<div class="references-small">
<references/>
</div>

[[Category:Sallaands artikel]]
[[Category:Nedersaksisch]]

[[en:Sallands]]
[[nl:Sallands]]
