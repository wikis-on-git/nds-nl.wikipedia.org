[[Ofbeelding:Blauwschokker_Kapucijner_rijserwt_bloem_Pisum_sativum.jpg|250px|thumb|Kapsiender]]
[[Ofbeelding:Blauwschokker Kapucijner rijserwt planten Pisum sativum.jpg|250px|thumb|Kapsienderaarten]]
De '''kapsiender''' ([[Latien]]: ''Pisum sativum'') is een [[plaante|plant]] die beheurt tot de [[vlinderbloemefemilie]] (''Fabaceae'', oek wel: ''Papilionaceae''). De aarten van de kapsiender worren in 't [[Putters]]: ''kapsienders'', ''kapsienderaarten'' of ''grauwe aarten'' eneumd, de aarten worren vaak egeten. 

Kapsienders bleuien mit peersrooie [[bloeme]]n en de [[atepoele|aart]]en bin blauw ekleurd.

==Rassen==
Der bin rassen mit langstrooi (ries- of klimaarten) en mit kortstrooi.
*''Langstrooirassen''. Disse rassen moen an gaos of ries eteeld worren. Een ras dat veul deur [[ammeteurtuunder]]s gebruukt wort is de 'blauwschokker'.
*''Kortstrooirassen''. Disse rassen worren in de [[laandbouw|landbouw]] gebruukt um vaars op te eten. In 2003 waren der zwat 700 bunders in Nederland. De teelt vient veural plaots in [[Zeelaand|Zeeland]]. 't Ras 'Solido' wort hierveur gebruukt. 't Ras is zogenaamd halfbladloos en is niet zo vatbaor veur topvergeling. Bie dit ras is een gedeelte van de [[blad|blaojen]] um-evormd tot [[rank]]en, waordeur 't gewas losser is en der minder ziektes optrejen.

==Teelt==
Blauwschokkers worren ezeid in jannewaori en febrewaori oender [[platglas]]. Bie 't uutplanten in meert en april wort de [[wortel (plant)|heufdwortel]] in-ekort um de vorming van ziedwortels te bevorderen. 't Planten gebeurt in dubbele riejen of een enkele rie an [[kiepegaos]] of ries. Blauwschokkers kunnen 150 tot 200 centimeter hoog worren. Oek is der een kortstrooiras, 'Desirée', dat tot 75 centimeter hoog wort.

==Oogst==
Blauwschokkers worren vanof half juni tot augustus eoogst. Ze kunnen rieper eoogst worren as de [[atepoele|aarten]], umdat ze minder gauw melig en hard worren.

==Inhoudstoffen==
De voedingsweerde van 100 gram vaarse kapsienders is:
	
{| {{prettytable}}
|-
| Energetische weerde || 418 [[kilojoule|kJ]]	
|-
| [[Koolhydraot|Koolhydraoten]] || 18 gram	
|-
| [[Proteïne|Eiwit]] || 6 gram 	
|-
| [[Vet]] || 0,4 gram 
|-
| [[Vitemine C]] || 2 mg
|-
| [[Vitemine B1]] || 0,08 mg
|-
| [[Vitemine B2]] || 0,08 mg
|-
| [[Calcium]] || 35 mg
|-
| [[Iezer]] || 1,9 mg 	
|}

==Ziektes en beschaodigingen==
Een belangrieke virusziekte is topvergeling. Disse ziekte wort deur [[bladluus|bladluzen]] over-ebrocht van [[luzerne]] op kapsienders, aarten en [[platte peters]]. Topvergeling komt 't meest veur in 't zujen, zuudwesten en Flevoland.

==Nedersaksisch==
Hieroender vie-j de benaming veur de aarten van de kapsiender:

*[[Stellingwarfs]]: ''grauwaten''
*[[Veluws]]: 
**''kapsiende{{small()|r}}''
**''kappesien{{small()|d}}e{{small()|r}}''
**''kopsiender'' ([[Bunsjoten]])
**''kapsienderaarten'' ([[Putten]])
**''kappen'' ([[Elburg]])
**''raasdonderds'' ([[Epe]])
**''raosdonders'' ([[Ugchelen]])
**''raaslanders'' ([[Heerde]])
**''breune ärten'' ([[Lieren]])
**''blauwschokkers'' ([[Loen]], [[Nunspeet]])
**''schokkerties'' ([[Vaossen]])
**''knappers'' ([[Apeldoorne]], [[Ugchelen]])
**''grauwe aarten'' ([[Putten]])

{{Dia|Disse pagina is eschreven in 't [[Putters]]}}

[[Kattegerie:West-Veluws artikel]]
[[Kattegerie:Greunte]]
[[Kattegerie:Plaante]]

[[eo:Kampa pizo]]
[[hsb:Rólny hroch]]
[[it:Pisum arvense]]
[[nl:Kapucijner]]
