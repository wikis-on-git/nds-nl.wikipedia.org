[[Bestaand:Bethlehem-street2.JPG|right|150px|thumb|Stroat ien Betlum]]
'''Betlum''' ([[Arabies|Aroabisch]]: بيت لحم (''Biet Lachem'', "vlaiskhoes"), [[Hibbrais]] בית לחם, (''Beit Lechem'', "stoethoes", [[Nederlaands]]: ''Betlehem'') is n [[Palestina|Pallestainse]] stad op [[Westelke Jordoanbaank]]. Onder [[Oslo Akkoorden]] het [[Israël|Isrel]] Betlum ien [[1996]] aan [[Pallestainse Autoriteit]] overdroagen doan. Betlum ligt sikkom 10 kilometer aan zuudkaant van [[Jeruzalum]] en 765 meter boven zeenivo (30 meter hoger as Jeruzalum). 

Betlum wordt voak zain as t boortestee van [[Jezus Kristus]]. Op stee woar't man van maint dat t de boortestee is het man de [[boortekìrk]] baauwd. Aarcheoloog [[Aviram Oshri]] maint anders dat Jezus n poar kilometer wieder boren is, noamelk in n lutje loug van 800 ienwoner dat ook Betlum hait. Dit ligt nog gain 7 kilometer van [[Nazaret]] ôf dus t is logischer dat dit t stee was woar of [[Jezus]] boren is. Der is anders nog gain goud bewies, den t onderzuik van de aarcheoloog ligt stil om gèldrezens. Ook de biebel sprekt dizze oetsproak tegen.

== Boetende hìnwieze ==
* [http://www.bethlehem-city.org Gemainte Betlum <small>(Engels)</small>]

[[Kategorie:Grunnegs artikel]]
[[Kategorie:Stad ien de Pallestiense Auteriteit]]
[[Kategorie:Hillege stad]]
