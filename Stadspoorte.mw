[[Ofbeelding:20040102_Bergen_op_Zoom_Gevangenpoort.jpg|thumb|250px|right|Gevangenenpoorte in [[Bargen op Zoom]]'']]

Ne '''stadspoorte''' is nen deurgang in de ([[Vesten|umwalling]]) van ne stad, woar vrögger den toogang wierd ereageld. Ne stadspoorte mit zien [[poortgebouw]] was doarbi-j underdeel van ne [[stadsmure]] of [[stadswal]] en was veural n [[verdaedegingswark]]. Eurspronkelek zol ne stadspoorte ok 's nachts mangsmoal eslotten ewest wean, um ungewenste bezookers buutn de stad te holden.

Bi-j et afboakenen van et laand rundumme ne neaderzetting ploogden den hoogweerdigheidsbekleder, mangsmoal nen preester, mit nen bronzen ploog ne vore in den groand. Op dee plaetse woar zee de poorten zollen bouwen wierd den ploog op-etild of edroagen. ''Poorte'' zol dus ofgeleid wean van et [[Latien|Latiense]] weurd ''portare'' of ''draegen''. 

In de löppe van de eeuwn bunt völle olde stadspoorten verloarn egoane. Noa et vortgoan van den [[vesten]]staotus van völle steadn wödden de wallen ofegraoven en völle poorten wier afebrokken. Dit was bi-jveurbeeld neudeg veur den stadsuutbreidingen. Ok wödden de stadspoorten en -muurn wal as [[steengroove]] ebruukt as zi-j in onbruuk waren eraakt. Dee steenn wierden dan ebruukt veur ni-je gebouwen.

Ok in de 20ste eeuwe bunt nog völle stadspoorten verloaren egoane umdat et [[verkeer]] drokker wödden en leu dee stadspoorten ofbroaken um meer ruumte hierveur te maken. Nog bestoande stadspoorten, zoas in [[Naarden]], stoat noe vake op de [[monumentenlieste]].

In [[Nederlaand]] bunt er verskeidene stadspoorten in bi-jveurbeeld [[Amsterdam]], [[Zutfent]], [[Amersfoort]] en [[Zwolle]]. Ok in [[België]] bunt nog oaver-ebleaven stadspoorten in bi-jveurbeeld [[Brugge (stad)|Brugge]] of [[Mechelen]].

Der wödt nog altied resten van stadspoorten evonden zoas de middeleeuwse Hartogpoorte in [[Nimweage]].

In [[Rome]] bunt veul muurn mit eavenvölle stadspoorten zoas under aandere de [[Porta San Sebastiano]].

In [[Londen]] bunt resten van olde stadspoorten zoas [[Aldersgate]].

In [[Breevoort]] bunt resten van de olde stadspoorte verwarkt in ne ni-je poorte zoas de [[Aalterpoorte]]. 

<gallery>
Ofbeelding:Amsterdam_Waag_februari_2003.jpg|De [[Woage]] in [[Amsterdam]], euspronkelek de [[Anthoniespoorte]]
Ofbeelding:Zwolle_Sassenpoort.jpg|[[Sassenpoorte]] in [[Zwolle (Overijssel)|Zwolle]]
Ofbeelding:Grave maaspoort.jpg|De [[Maaspoorte (Grave)|Maaspoorte]] in vestingstad [[Grave]]
Ofbeelding:Brugge-Gateway.JPG|De [[Kruuspoorte]] in [[Brugge (stad)|Brugge]]
Ofbeelding:Roma-Porta San Paolo.JPG|[[Porta San Paolo]] in [[Rome]]
Ofbeelding:Citygate_in_Buren,_NL_B42.gif|[[Huzerpoorte]] in [[Buren (Gelderlaand)|Buren]]
Ofbeelding:Bredevoort aalterpoort.jpg|[[Aalterpoorte]] ni-je stadspoorte in [[Breevoort]]
Ofbeelding:Haorlem hamsterdamsen poorte.jpg|[[Amsterdamsepoorte]] in [[Hoarlem]]
</gallery>

==Zee ok==
* [[Lieste van stadspoorten in Nederlaand]]
* [[fort]]

[[Kattegerie:Achterhooks_artikel]]
[[Kattegerie:Stad]]

[[cs:Městská brána]]
[[de:Stadttor]]
[[en:City gate]]
[[fr:Porte de ville]]
[[he:שער העיר]]
[[it:Porta cittadina]]
[[ja:城門]]
[[ml:പടിവാതിൽ]]
[[nl:Stadspoort]]
[[no:Byport]]
[[pl:Brama miejska]]
[[pt:Portas da cidade]]
[[ru:Городские ворота]]
[[simple:City gate]]
[[sv:Stadsport]]
[[zh:城門]]
