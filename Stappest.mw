{{Gemiente |
naeme = Stappest |
bestaansnaeme vlagge = Stappest_vlagge.png |
bestaansnaeme waopen = Stappest_waopen.png |
lekaosie = LocatieStaphorst |
perveensie = [[Oaveriessel|Overiessel]] |
heufdplak = Stappest |  
oppervlak = 135,70 |
oppervlak laand = 134,29 |
oppervlak waeter = 1,41 |
inwoners = 15.903 |
daotum inwoners = 1 jannewaori 2007 |
dichthied = 118 |
brettegraod = 52°38 |
lengtegraod = 6°12 |
verkeersaoder = [[Rieksweg 28|A28]], [[Pervèensiale weg 377|N377]] |
netnummer = 0522 |
postkode = 7715, 7950-7955 |
webstee = [http://www.staphorst.nl www.staphorst.nl] |
}}
'''Stappest''' ([[Nederlaands|Nederlaans]]: ''Staphorst'') is een gemiente en dörp in de [[Nederlaand|Nederlaanse]] [[pervincie|previnsie]] [[Oaveriessel|Overiessel]]. De gemiente hef um-en-bi'j 15.800 inwoners en hef een oppervlakte van 136 [[vierkaante kilemeter|km²]] (mit een te verwaorlozen gedielte an waoter).

In de gemiente ligt de dörpen [[Rouvene]], [[IJhorst]] en [[Punthorst]], en de [[buurtschop]]pen [[Halfweg]], [[Hamingen]] en [[Lankhorst]]. In 't oosten van de gemiente ku-j de [[Boswachteri'je Stappest]] vienen. Stappest wordt bediend deur 't naobi'j elegen [[Möppelt]] in [[Drenthe]].

==Dörpskarakter==
Samen mit [[Rouvene]] vormt Stappest een typisch veurbeeld van lintbebouwing an de olde rieksweg. Opvallend an Stappest en Rouvene bint de felgrune luken en deuren met boven de veurdeure dikkels een zogenaamde levensboom en de [[klederdracht]] die vrogger van jong tot old deur mannen en vrouwen edragen wordden, mar wat now hiel gauw ofneemt. Kiender die permanent of allinnig in de winter in klederdracht loopt, bint al een zeldzaamheid. Ok volwassen mannen zie-j der niet meer in lopen, op een paor bejaorde mannen nao. Volwassen vrouwen die in klederdracht loopt, bint der nog wel aordig veule. In [[1937]] is in de Algemiene plaselijke verordening vastlegd dat 't verboden is ''"iemand op of an de weg zonder zien of heur toestemming te fotograferen"''.

==Karkelijkheid==
De gemienschop van Stappest stiet bekend as ien van de miest karkelijke binnen Nederlaand, en is knap esleuten. Der bestaot verschillende [[geriffermeerd]]e karken van verschillende oriëntaties. De [[zundagsrust]] wordt stark in acht eneumen en de karkdiensten in de [[protestantisme|protestantse karken]] wordt drok bezocht. De dörpskarke van Stappest is mit um-en-bi'j 2.300 zitplasen ien van de grootste karken in Nederlaand en zit iedere zundag vol.
Op speciaole dagen zoas biddag en dankdag bint in Stappest alle [[winkel]]s, bedrieven en [[schoele]]n esleuten. 't Lek dan een normaole zundag; mar de karkdiensten wordt miestal pas 's aovens eholden.

==Kunnigheid==
In disse lieste vin ie bekende mèensen die op Stappest woont, of ewoond hebt.

* [[Stien Eelsingh]] (1903-1964), schilderes
* [[Peter Stegeman]] ''('t Stappester boertien)'' (1840-1922), krudendokter

{{Dia|Der is eperbeerd um disse pagina in 't dialect van Stappest te schrieven, verbeterings bint altied welkom}}

[[Kattegerie:Drèents_artikel]]
[[Kattegerie:Gemeente in Oaveriessel]]

[[de:Staphorst]]
[[en:Staphorst]]
[[fr:Staphorst]]
[[fy:Staphorst]]
[[id:Staphorst]]
[[it:Staphorst]]
[[li:Staphorst]]
[[nl:Staphorst]]
[[sv:Staphorst]]
[[vo:Staphorst]]
