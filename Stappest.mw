'''Stappest''' ([[Nederlaands]]: ''Staphorst'') is een gemiente en een dörp in de [[Nederlaand]]se [[Pervincie|previncie]] [[Overiessel]]. 't Telt ongeveer 15.600 inwoners en hef een oppervlakte van 136 [[vierkaante kilometer|km²]] (met een te verwaorlozen gedeeilte an waoter).

==Dörpskarakter==
Samen met [[Rouveen]] vörmt Stappest een typisch veurbeeld van lintbebouwing an de olde rieksweg. Opvallend an Stappest en Rouveen bint de felgrune luken en deuren met boven de veurdeur dikkels een zogenaomde levensboom en de [[klederdracht]] die vrogger van jong tot old deur mannen en vrouwen edraogen wör, mar wat noe hiel rap ofnimt. Kienders die permanent of allent in de winter in klederdracht lopen, bint al een zeldzaomheid. Ok volwassen mannen zie-j der niet meer in lopen, op een paor bejaorde mannen nao. Volwassen vrouwen die in klederdracht lopen, bint der nog wel redelijk veul. Sinds [[1937]] is in de Algemiene plaotselijke verordening vastlegd dat 't verboden is ''"iemand op of an de weg zonder zien of heur toestemming te fotograoferen"''. 

==Karkelijkheid==
De gemienschap van Stappest stiet bekend as eein van de meest karkelijke binnen Nederlaand en is zeer slöten. Der bestaon verschillende [[reformeerd]]e karken van verschillende oriëntaoties. De [[zundagsrust]] wordt stark in acht eneumen en de karkdiensten in de [[protestantisme|protestantse karken]] worden drok bezocht. De dörpskark van Stappest is met ongeveer 2300 zitplaotsen eein van de grootste karken in Nederlaand en zit iedere zundag vol.
Op speciaole dagen zoas biddag en dankdag bint in Stappest alle [[winkel]]s, bedrieven en [[schooul|schooulen]] sleuten. 't Liekt dan een normaole zundag, allin de kardiensten worden meestal pas 's aovends holden. 

[[Category:Drèents artikel]]
[[Category:Drenthe]]

[[de:Staphorst]]
[[en:Staphorst]]
[[fy:Staphorst]]
[[id:Staphorst]]
[[it:Staphorst]]
[[nl:Staphorst]]
[[sv:Staphorst]]
