[[Ofbeelding:kerk staphorst.jpg|thumb|right|200px|Dörpskarke op Stappest]]
'''Stappest''' ([[Nederlaands|Nederlaans]]: ''Staphorst'') is een dörp in de [[Nederlaand|Nederlaanse]] [[pervincie|previncie]] [[Oaveriessel]]. 't Lig in de [[Stappest (gemiente)|gelieknamige gemiente]].

==Dörpskarakter==
Samen mit [[Roevène]] vörmt Stappest een typisch veurbeeld van lintbebouwing an de Olde Rieksweg en (in 't geval van Stappest) de Gemienteweg. Opvallend an Stappest bint de felgrune luken en deuren (mit boaven de veurdeure dikkels een zogenaamde lèvensboom) en de [[klederdracht]] die vrogger van jong töt old deur mannen en vrouwen edragen wordden, mar now hiel gauw ofnimt. Kiender die permanent of allinnig in de [[Wienter|winter]] in klederdracht loopt, bint al een zeldzaamheid. Ok volwassen mannen zie-j der niet meer in lopen, op een paor bejaorde mannen nao. Volwassen vrouwen die in klederdracht loopt, bint der nog wel aordig veule. In [[1937]] is in de Algemiene plaatselijke verordening vastelegd det 't verboden is ''"iene op of an de weg zonder zien of heur toestemming te fotograferen"''.

==Karkelijkheid==
De gemienschop van Stappest stiet bekend as ien van de miest karkelijke binnen Nederlaand, en is knap esleuten. Der bestaot verschillende [[geriffermeerd]]e karken van verschillende oriëntaties. De [[zundagsrust|zundagsröst]] wordt stark in acht eneumen en de karkdiensten in de [[protestantisme|protestantse karken]] wördt drok bezocht. De dörpskarke van Stappest is mit umdebi'j 2.300 zitplaatsen ien van de grootste karken in Nederlaand en zit alle zundagen vol.

Op speciale dagen zoas biddag en dankdag bint op Stappest alle [[winkel]]s, bedrieven en [[schoele]]n esleuten. 't Lek dan een normaole zundag, mar de karkdiensten wordt miestal pas 's aovens eholden.

==Kunnigheid==
In disse lieste vin ie bekende mèensen die op Stappest woont, of ewoond hebt.

* [[Stien Eelsingh]] (1903-1964), schilderes
* [[Peter Stegeman]] ''('t Stappester boertien)'' (1840-1922), krudendokter
* [[Laura de Boer ]] (N stappest boerinnegien

=
[[sv:Staphorst]]
[[vo:Staphorst]]
