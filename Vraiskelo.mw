Vraiskelo ([[Nederlaands]]: Vriescheloo) is n loug (dörp) ien de gemainte [[Wedde-Bennewold]] ([[Nederlaands]]: Bellingwedde). T loug haar begun 2005 986 ienwoners. <br />

== Noam en schiednis ==
Woar de noam Vraiskelo vot komt is nait hailemoal zeker. Vraiskelo kin verwiezen noar de Vraizen dij zok vestigt hemmen bie t bosk (loo). T kin ok wezen dat Vraiskelo n verwiezen geft noar n nijer dail van Lutjelo. Lutjelo, ok n lutje loug nait wied vot van Vraikelo, is n old ploatske en betaikent lutje bosk ([[Nederlaands]]: klein bos)

== Dieverdoatsie ==
Ien Vraiskelo staait n meulen nuimd [[De Korenbloem (Vriescheloo)]]. Dizze meulen oet t baauwjoar 1895 is ain van de attrakties dij t loug het. Ok het Vraiskelo noatuur mit schiere wandelpoaden. t Dörpke het nait veul bedrievighaid, mor de leste joaren binnen der aal meer lu dij veur zokzölven begunnen binnen. 

== Bienoamen ==
Vraiskeloërs hemmen krekt as aandere dörpslu ok n bienoam. Ain bienoam dij man broekt is aindekukens. n Twijde noam dij man ok heurt is gaanzekukens. Noast dizze twij noamen bestaait der nog n daarde bienoam: eerappeldobben. 
{{Dialekt|gos}}
[[Kategorie:Ploats in Grunnen]]
