'''Vraiskelo''' ([[Nederlaands]]: ''Vriescheloo'') is n [[darp|loug]] (dörp) ien de vrougere gemainte [[Wedde-Bennewold]] ([[Nederlaands]]: Bellingwedde). t Loug haar begun 2005 986 ienwoners.

== Noam en schiednis ==
Woar de noam Vraiskelo vot komt is nait haildal zeker. Vraiskelo kin verwiezen noar de Vraizen dij zok vestigt hemmen bie t bosk (loo). t Kin ok wezen dat Vraiskelo n verwiezen geft noar n nijer dail van Lutjelo. Lutjelo, ok n lutje loug nait wied vot van Vraiskelo, is n old ploatske en betaikent lutje bosk ([[Nederlaands]]: klein bos). Aan t inde van de middelaiven, dou t klien (veen) veur t mainste dail vot was, verhoesde man zok noar n zandrogge dij bie de dörpstroate lag. Ok de oksediek (ossedijk) haar veul betaikenis ien dij tied. Dizze stroate was n belangrieke handelsroute noar [[Winschoot]], [[Bourtang]] en [[Münster]]. t Loug haar zokzölven vörmt ien de tied van de Franse overheersen mit de 18de aivse kìrke van Vraiskelo as t middelpunt.

== Dieverdoatsie ==
Ien Vraiskelo staait n meulen nuimd [[De Korenbloem (Vraiskelo)|De Korenbloem]]. Dizze meulen oet t baauwjoar 1895 is ain van de attrakties dij t loug het. Ok het Vraiskelo noatuur mit schiere wandelpoaden. t Dörpke het nait veul bedrievighaid, mor de leste joaren binnen der aal meer lu dij veur zokzölven begunnen binnen. Ien t begun van de 20ste aive waarkten mensken mainstieds ien de landbaauw. Ok het ien Vraiskelo n bierbraauwerij stoan. Dieverdoatsie van dij tied beston oet kermis en vernuvern mit daaierhandel. Noa de kraig vörmde zok n nije kern mit veul nijbaauw.

== Bienoamen ==
Vraiskeloërs hemmen krekt as aandere dörpslu ok n bienoam. Ain bienoam dij man broekt is aindekukens. n Twijde noam dij man ok heurt is gaanzekukens. Noast dizze twij noamen bestaait der nog n daarde bienoam: eerappeldobben. 

{{Dialekt|gos}}

[[Kategorie:Ploats in Grunnen]]
[[Kategorie:Westerwoolde (gemainte)]]
