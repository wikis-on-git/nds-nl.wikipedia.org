[[Ofbeelding:RTV Oost.jpg|thumb|Zendmast van RTV Oost in [[Hengel (Oaveriessel)|Hengel]]. Ebouwd in [[2003]], 125m hoog]]
'''RTV Oost''' is de regionaole [[peblieke umroep]] van de [[pervincie|pervinsie]] [[Oaveriessel]]. 

De umroep is in 1988 as Radio Oost op-ericht en is vort-ekommen uut de Regionale Omroep Noord en Oost ([[RONO]]). In eerste instaantie was Radio Oost de regionaole zender veur [[Oaveriessel]] en [[Gelderlaand]]. Doe Gelderlaand heur eigen regionaole [[Omroep Gelderland|umroep]] kreeg, wördden Radio Oost de zender alliene veur Oaveriessel.

In 1992 wördden de naam ewiezigd in RTV Oost en begunden ze as eerste regionaole umroep mit ien ure [[tillevisie]] in de [[weke]]. Tegeswoordig ([[2005]]) mak RTV Oost 24 ure radio en tillevisie per dag. Naor de tillevisie verwiest ze mit 'TV Oost' en naor de radio mit 'Radio Oost'.

RTV Oost is evestigd in [[Hengel (Oaveriessel)|Hengel]], mar hef ok nevenvestigings in [[Zwolle]] en [[Dèventer]], en zendt uut vanof de zendstations [[Zwollerkarspel]], [[Markel]] en [[Losser]].

==Kunnigheid==
Bekende gezichten (en stemmen) van RTV Oost bint Maggy Dobson (niejslezeres), Ton ten Hove (weerman), [[Willie Oosterhuis]] (prissentator) en [[Harm Agteresch]] (Harm oet Riessen). Ondaanks een köppel niet-Twentse kopstokken bepaolt Twentenaren veur een groot diel 't gezicht van RTV Oost (prissentatoren, gasten, adverterende bedrieben).

==Nedersaksisch bi'j RTV Oost==
TV Oost zendt sund 2005 de slim populaire [[Tweants|Tweentstalige]] soap '[[Van Jonge Leu en Oale Groond]]' uut, daoraj now de darde riege van zien kunt.

[[Meert]] is de [[dialect]]maond bie RTV Oost. In disse maond wörden der onder de naam 'Kiek’n Wa’j Zegt' [[dictee]]s of-eneumen in 't [[Sallaans]], [[Tweants|Twents]] en [[Stellingwarfs|Noordwest-Oaveriessels]] bie prominente en minder prominente Oaveriesselaors. Dit pergramma wördt op-eneumen in de [[Staotenzaol]] van 't vroggere [[Pervinsiehuus]] van Oaveriessel in [[Zwolle]].

Sund september 2007 kuj op TV Oost ofleverings van de [[Fabeltjeskrant]] ziene, waorin de dieren verschillende Oaveriesselse dialecten praot.

Sund 2002 orgeniseert RTV Oost mit een karstnachtdienst die hielemaole in 't Twents en Sallaans eholden wördt en op TV Oost uutezunden wördt. Ok is elke karst [[Herman Finkers]] en [[John Croezen]] heur tekenfilm 'Kroamschudd'n in Mariaparochie' (1988), een humoristische en Twentse kiek op de geboorte van Jezus, veur de tillevisie.

Op Radio Oost prissenteert [[Monique Sleiderink]] en [[Bert Eeftink]] 't streektaalpregramma 'Aksent', mit gasten en meziek uut verschillende (ok niet-[[Nedersaksisch]]e) kontreien.

==Externe verwiezings==
*[http://www.rtvoost.nl www.rtvoost.nl - officiële webstee]

[[Kattegerie:Sallaans artikel]]
[[Kattegerie:Nederlaanse regionaole omroep]]
[[Kattegerie:Oaveriessel]]

[[nl:RTV Oost]]
