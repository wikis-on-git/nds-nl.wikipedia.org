[[Ofbeelding:Zendmast RTV-Oost (nachtfoto).jpg|thumb|Zendmast van RTV Oost in [[Hengel (Oaveriessel)|Hengel]]. Ebouwd in [[2003]], 125m hoog]]
'''RTV Oost''' is de regionaole [[peblieke umroep]] van de [[pervincie]] [[Oaveriessel]]. 

De umroep is in 1988 as Radio Oost op-ericht en is vort-ekommen uut de Regionale Omroep Noord en Oost ([[RONO]]). In eerste instaantie was Radio Oost de regionaole zender veur [[Oaveriessel]] en [[Gelderlaand]]. Doe Gelderlaand heur eigen regionaole [[Omroep Gelderland|umroep]] kreeg, wördden Radio Oost de zender alliene veur Oaveriessel.

In 1992 wördden de naam ewiezigd in RTV Oost en begunden ze as eerste regionaole umroep mit ien ure [[tillevisie]] in de [[weke]]. Tegenswoordig ([[2005]]) mak RTV Oost 24 ure radio en tillevisie per dag. Naor de tillevisie verwiest ze mit 'TV Oost' en naor de radio mit 'Radio Oost'.

RTV Oost is evestigd in [[Hengel (Oaveriessel)|Hengel]], mar hef ok nevenvestigings in [[Zwolle]] en [[Dèventer]], en zendt uut vanof de uutzi'j-stesjons [[Zwollerkarspel]], [[Markel]] en [[Losser]].

== Kunnigheid ==
Bekende gezichten (en stemmen) van RTV Oost bint Maggy Dobson (ni'jslezeres), Ton ten Hove (weerman), [[Willie Oosterhuis]] (prissentator) en [[Harm Agteresch]] (Harm oet Riessen, komiek). Ondaanks een köppel niet-Twentse kopstokken bepaolt Twentenaren veur een groot diel 't gezicht van RTV Oost (prissentatoren, gasten, anpriezende bedrieven).

== Nedersaksisch bi'j RTV Oost ==
[[Meert]] is de [[dialect]]maond bi'j RTV Oost. In dizze maond wördt d'r onder de titel [[Kiek'n Wa'j Zegt]] [[dictee]]s of-eneumen in 't [[Sallaans]], [[Tweants|Twèents]] en [[Stellingwarfs|Noordwest-Oaveriessels]] bi'j prominente en minder prominente Oaveriesselaors. Dit pergramma wördt op-eneumen in de [[Staotenzaol]] van 't vroggere [[Pervinciehuus]] van Oaveriessel in [[Zwolle]].

TV Oost zendt sund 2005 de slim populaire [[Tweants|Twèentstalige]] zieperiege [[Van Jonge Leu en Oale Groond]] uut, daoraj now de darde riege van zien kunt.

Een deurlopend quizpregramma op TV Oost is [[Vet Plat]], waorin jonge speulers uut Twente, Sallaand en Noordwest-Oaveriessel kennisvraogen beantwoordt oaver heur eing dialect. 't Pregramma wördt in 't Nederlaans epresenteerd deur [[Leonie ter Braak]], die as Eva mitspeult in Van Jonge Leu en Oale Groond.

Sund september 2007 kuj op TV Oost ofleverings van de [[Fabeltjeskrant]] ziene, waorin de dieren Twèents kuiert.

Sund 2002 is RTV Oost mit-organisator van een karstnachtdienst die in 't Twèents en Sallaans ehölden wördt en op TV Oost uutezunden wördt. Ok is alle jaoren mit karst [[Herman Finkers]] en [[John Croezen]] heur tiekenfilm 'Kroamschudd'n in Mariaparochie' (1988) - een humoristische, Twèentse kiek op de geboorte van Jezus - veur de tillevisie.

Op oldejaorsaobend 2007 hef TV Oost de Twèentstalige oldejaorsconference 'mBâh!' van [[Helligen Hendrik]] uutezunden. 

Op Radio Oost prissenteerden [[Monique Sleiderink]] en [[Bert Eeftink]] töt en met [[2010]] 't streektaalpergramma [[Aksent]], mit gasten en meziek uut verschillende (ok niet-[[Nedersaksisch]]e) kontreien.

Mit [[Umroep Gelderlaand]] onderholdt RTV Oost 't Nedersaksische meziekstesjon [[Alles Plat]].

== Uutgaonde verwiezings ==
* [http://www.rtvoost.nl Webstee van RTV Oost]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Nederlaanse regionaole omroep]]
[[Kategorie:Oaveriessel]]
