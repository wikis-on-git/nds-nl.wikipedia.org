[[Ofbeelding:Willemstad_anzicht.jpg|thumb|250px|Willemstad (anzicht)]]
'''Willemstad''' is nen [[vesting|vestingstadjen]] en veurmoaligen [[heerlijkheid]] in den [[gemeente]] [[Moerdiek]], in den Nederlaandsen proveensie [[Noord-Broabant]]. Willemstad ligt woar et [[Volkerak]] en [[Hollaands Deep]] bi-j mekare kump. 

== Geskiedenis ==
Vrögger lag doar nen [[kwelder|gors]]. Toon [[Jan IV van Glymes]], markies van [[Bargen op Zoom]] dizzen had loaten inpolderen, ontstoand rundumme [[1565]] et darpjen ''Ruigenhil''. Op [[17 juni]] [[1583]] namen de Spanjoarden [[Steenbargen (stad)|Steenbargen]] in. [[Willem van Oranje]] leet Ruigenhil verstarken tot nen veste. Noa deens dood in [[1584]] verleenden zien zünne, [[Maurits van Oranje|Prinse Maurits]], den plaetse in [[1585]] [[stadsrechten]]. ''Willem's stad'' kreg den ni-jen noam ''Willemstad''.

Prinse Maurits leet de 'vestenmeister' [[Adriaen Anthonisz]] den veste uutbreiden tot zien vörm van vandage nen 7puntigen stern. De [[bastion]]nen wödden ieder geneumd noar éne van den [[Republeek der Zeaven Vereanigde Nederlaanden|zeaven proveensien]] dee zich had vereanigd in den stried teggen [[Spanje]]. Den plattegroand van et stadje past zo good bi-j den vestingwarken dat mangs gedacht wödt dat beiden tegeliekertied bunt emaakt. Vrögger had den veste vief bastionnen en twee kleine [[fort]]en. Den veste is meerdere moalen verbetterd.

Ok wörd, deur Coenraet [[Norenburch]], in Willemstad nen [[Protestanten|protestantsen]] karke bouwd, den [[Koepelkarke (Willemstad)|Koepelkarke]] ([[1607]]). Dit is den eersten veur den protestantsen eredeenst ebouwden karke in [[Nederlaand]]. Prinse Maurits gaf geld veur den karke, op veurweerde dat dizzen in nen runden of achtkaante vörm zol wödden ebouwd. In [[1623]] leet Maurits in Willemstad den ''Princehof'' bouwen (teggenwoordig ''[[Mauritshuus (Willemstad)|Mauritshuus]]''). Et huus was vanof [[1973]] et stadhoes van den gemeente Willemstad, tot dizzen in [[1997]] soamenging in den gemeente [[Moerdiek (gemeente)|Moerdiek]].

Doar besteet nog altied nen band tussen Willemstad en den familie Van Oranje; éne van den titels van [[Beatrix van Nederlaand|könningin Beatrix]] is ''Vrouwe van Willemstad''.

Willemstad deurstoand in [[1793]] nen beleg deur den Fraansen, moar wöd oavergeaven noa den valle van Bargen op Zoom. In et beginne van den 19den eeuwe wöd Willemstad bezocht deur könning [[Lodewijk Napoleon Bonaparte|Lodewiek Napoleon]] op [[27 april|27]] en [[28 april]] [[1809]] en deur deens breur keizer [[Napoleon Bonaparte|Napoleon]] op [[4 oktober]] [[1811]]. Den keizer gaf opdracht tot den bouw van nen [[kruuthuus]].

In [[1874]] wöd Willemstad et centrum van den Stelling van et Hollaandsch Deep en et [[Volkerak]]. Dat mös Hollaand bescharmen teggen tröppen dee vanuut Broabant et [[Hollaands Diep (water)|Hollaands Diep]] wilden ovversteaken en den toogäng veur skeepn noar et Hollaands Diep ofsluuten.

== Bescharmd stadsgezichte ==

Op [[28 mei]] [[1926]] wöd den veste bi-j [[Könninklek Besluut]] op-eheaven. In [[1970]] is den gehele veurmoalige veste, mit binnenstad en schootsveld, tot [[bescharmd stadsgezichte]] verkloard.

== Teggenwoordigen tied ==
Willemstad leaft teggenwoordig veur nen groot dele van toerisme. Den stad is éne van den 17 leden van den Vereaniging Nederlaandsen Vestingsteedn, en richt zich mit under aandere 3 jachthaavns op den waotersport. Noast de musea binnen den veste bunt ok den Volkeraksluuzen vlakbi-j et vestingstadjen nen bezeensweerdigheid. Willemstad is vanuut den luft duudelek te zeen in nen sternvörm.

== Zee ok ==
* [[Willemstad (Curaçao)]]

==Galeri-je==
<gallery>
Ofbeelding:Willemstad_molle.jpg|Mölle in Willemstad 
Ofbeelding:Willemstad_stadhoes.jpg|Stadhoes
Ofbeelding:Willemstad_veurstroate.jpg|Veurstraote
</gallery>

== Uutgoande verwiezingen ==
* [http://www.heemkundekringdewillemstad.nl Heemkundekreng "Den Willemstad".]
* [http://www.pgwillemstad.nl Protestantsen Gemeente Willemstad "Den Koepelkarke"]

{{Noord-Braobant}}
{{NederlaandsePrevinsies}}

[[Kattegerie:Achterhooks_artikel]]
[[Kattegerie:Heerlijkheid]]
[[Kattegerie:Noord-Braobant]]
[[en:Willemstad (North Brabant)]]
[[fr:Willemstad (Brabant-Septentrional)]]
