[[Ofbeelding:Willemstad_anzicht.jpg|thumb|250px|Willemstad (anzicht)]]
'''Willemstad''' is n [[vesting|vestingstadjen]] en veurmoalege [[heerlekheid]] in de [[gemiente (bestuur)|gemeente]] [[Moerdiek]], in de Nederlandse [[previnsie]] [[Noord-Broabant]]. Willemstad ligt woar et [[Volkerak]] en [[Hollaands Deep]] bi-j mekare komt. 

== Geskiedenis ==
Vrögger lag doar nen [[kwelder|gors]]. Toon [[Jan IV van Glymes]], markies van [[Bargen op Zoom]] dizzen had loaten inpolderen, ontstoand rundumme [[1565]] et darpjen ''Ruigenhil''. Op [[17 juni]] [[1583]] namen de Spanjoarden [[Steenbargen (stad)|Steenbargen]] in. [[Willem van Oranje]] leet Ruigenhil verstarken tot nen veste. Noa zienen dood in [[1584]] verleenden zien zönne, [[Maurits van Oranje|Prinse Maurits]], den plaatse in [[1585]] [[stadsrechten]]. ''Willem's stad'' kreg den ni-jen name ''Willemstad''.

Prins Maurits leet den 'vestenmeister' [[Adriaen Anthonisz]] den veste uutbreiden tot zien vörm van vandage nen 7puntigen stern. De [[bastion]]nen wödden ieder geneumd noar éne van de [[Republiek der Zeuven Veraenigde Nederlaanden|zeuven previnsien]] dee zich hadden vereanegd in den stried teggen [[Spanje]]. Den plattegroand van et stadje past zo good bi-j de vestingwarken dat mangs edacht wödt dat beiden tegeliekertied bunt emaakt. Vrögger had den veste vief bastionnen en twee kleine [[fort]]en. Den veste is meerdere moalen verbetterd.

Ok wörd, deur Coenraet [[Norenburch]], in Willemstad ne [[Protestanten|prottestantse]] karke bouwd, de [[Koepelkarke (Willemstad)|Koepelkarke]] ([[1607]]). Dit is den eersten veur den prottestantsen eredeenst ebouwde karke in [[Nederlaand]]. Prins Maurits gaf geld veur de karke, op veurweerde dat dizze in nen runden of achtkaanten vörm zol wödden ebouwd. In [[1623]] leet Maurits in Willemstad den ''Princehof'' bouwen (teggenwoordig ''[[Mauritshuus (Willemstad)|Mauritshuus]]''). Et huus was vanof [[1973]] et stadhoes van de gemeente Willemstad, tot dizze in [[1997]] samenging in de gemeente [[Moerdiek (gemeente)|Moerdiek]].

Der besteet nog altied nen band tussen Willemstad en de femilie Van Oranje; éne van de titels van [[Beatrix van Nederlaand|könningin Beatrix]] is ''Vrouwe van Willemstad''.

Willemstad deurstoand in [[1793]] n beleg deur de Fraansen, moar wodden oaveregeaven noa den val van Bargen op Zoom. In et beginne van de 19de eeuwe wodden Willemstad bezocht deur könning [[Lodewijk Napoleon Bonaparte|Lodewiek Napoleon]] op [[27 april|27]] en [[28 april]] [[1809]] en deur zienen breur keizer [[Napoleon Bonaparte|Napoleon]] op [[4 oktober]] [[1811]]. Den keizer gaf opdracht tot den bouw van n [[kruuthuus]].

In [[1874]] wodden Willemstad et centrum van de Stelling van et Hollaandsch Deep en et [[Volkerak]]. Dat mös Hollaand bescharmen teggen tröppe dee vanuut Broabant et [[Hollands Deep (water)|Hollands Diep]] wollen ovversteaken en den toogäng veur skeape noar et Hollands Deep ofsluten.

== Bescharmd stadsgezichte ==

Op [[28 mei]] [[1926]] wodden den veste bi-j [[Könninklek Besluut]] op-eheaven. In [[1970]] is den hele veurmoalege veste, mit binnenstad en schootsveld, tot [[bescharmd stadsgezichte]] verkloard.

== Teggenwoordege tied ==
Willemstad leaft teggenwoordig veur n groot deel van toerisme. De stad is éne van de 17 leden van de Vereaneging Nederlandse Vestingsteadn, en richt zich mit under aandere 3 jachthaavns op den watersport. Noast de musea binnen den veste bunt ok de Volkeraksluuzen vlakbi-j et vestingstadjen ne bezeensweerdigheid. Willemstad is vanuut de loch duudelek te zeen in nen sternvörm.

== Zee ok ==
* [[Willemstad (Curaçao)]]

== Oetstalling ==
<gallery>
Ofbeelding:Willemstad_molle.jpg|Mölle in Willemstad 
Ofbeelding:Willemstad_stadhoes.jpg|Stadhoes
Ofbeelding:Willemstad_veurstroate.jpg|Veurstraote
</gallery>

== Uutgoande verwiezingen ==
* [http://www.heemkundekringdewillemstad.nl Heemkundekreng "De Willemstad".]
* [http://www.pgwillemstad.nl Prottestantsen Gemeente Willemstad "De Koepelkarke"]

{{Noord-Braobant}}

[[Kattegerie:Achterhooks_artikel]]
[[Kattegerie:Heerlikheid]]
[[Kattegerie:Plaotse in Noord-Braobant]]
