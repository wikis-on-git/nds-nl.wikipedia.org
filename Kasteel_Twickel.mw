[[Ofbeelding:Delden_twickel.jpg|thumb|right|200px|Twickel in 2008]]
'''Twickel''' is nen [[kasteel]] noabi-j [[Dealdn]] in den [[buurtschap]] [[Dealdner Es|Deldeneresch]], in den proveensie [[Oaveriessel]] en is et centrum van et geliekgeneumden [[laandgood]] wat beheurt tot den [[Top 100 der Nederlaandsen UNESCO-monumenten]].

==Geskiednis==
Den oldsten verneuming van Twickel is in [[1347]], as Herman van Twickelo et hoes Eysinck bi-j Delden koopt. Dit hoes wödt et lateren kasteel Twickel. Doarnoa wödt Twickel bewond deur leden van den familie Van Twickelo (14den tot en met 16den eeuwe), Van Raesfelt (16den en 17den eeuwe), Van Wassenaer Obdam (17den tot en met 18den eeuwe) en [[Van Heeckeren|Van Heeckeren van Wassenaer]] (19den en 20den eeuwe). Den letsten eigenaresse hef Twickel oaverdoan an nen [[stichting]], dee noe nog dee bezittingen beheert. Vandage den dag wödt et kasteel bewond deur Graaf Zu [[Castell (geslacht)|Castell]] Rüdenhausen en zien gezin.

De eigenoaren van Twickel hebt verskillenden openboare zaken bekleed zoas den toak van [[drost]] van [[Twente]]. Et bewoard ebleaven [[archeef]] van Twickel umvat doardeur neet allenig stukken oaver et kastele en zien bewonners, moar ok stukken dee te maken hebt mit den Twentsen geskiednis. Vanweage dee toaken was Twickel ok reagelmoatig et toneel veur politeeke underhändelingen en officiële ontvangsten.

==Bouwgeskiednis kasteel==
[[Ofbeelding:Delden twikkel.jpg|thumb|right|200px|Twickel veuranzicht]]
Ben [[15e eeuw|15den eeuwsen]] veurgänger van et kasteel bevond zich op den achterploatse, van et kasteel. Opgroavingen noar de fundamenten van dizzen veurgänger vonden ploats end joaren '70.
Den oldsten dele van et kasteel van vandage kump uut het midden van de [[16e eeuw|16den eeuwe]]. Den ingänge hef nen geavelsteen uut 1551 en is ebouwd in [[Noordeleken renaissance|vrög-renaissance]]stiel. Boaven den ingäng is nen grootn woapensteen mit den waopens van Goossen van Raesfelt en Agnes van Twickelo, den bouwhere en -vrouwe. Dee stene wödt aan beide kaanten bi-jestoan deur beelden van Adam en Eva. Boaven den stene is den [[Boom van den kennis van good en kwoad]] mit den slange. Den ingäng wödt bekreund deur nen steile topgeavel. Ter weerszieden bevind zich zaandsteen [[arker]]s mit woapenschilden.
Ok den zuudtoorn en et dele tussen den ingäng en zuudtoorn kump uut den 16den eeuwe. Den zuudtoorn had tot anvang [[18e eeuw|18den eeuwe]] nen ingesnoerden achtziede spitse, dee in [[1727]] wöd vervangen deur men plat dak mit nen hekwark. In den 19den eeuwe wöd dit deur et piramidoalen dak van vandage vervangen. Den zuudvlöggel kump uut [[1643]]. In [[1692]] wödd eavenwiedig an den ingängsvlöggel nen [[galeri-je]] ebouwd mit nen keizerleken treppe noar untwarp van [[Jacobus Roman]]. In 1847 wöd et kasteel uutgebreid mit den noordtoorn en bi-jbeheurende vlöggel noar untwarp van den [[Engelaand|Engelsen]] architect [[Robert Hesketh]].
Den letsten baronne van Twickel, [[Rodolphe Frédéric van Heeckeren van Wassenaer]], leet et hoes rundumme [[1900]] uutendelek zeer uitgebreid restaureren en van ni-jerwetsen gemäkke veurzeen deur den eavenens Engelsen architect William Samuel Weatherley. SVanof dee tied is doar vri-jwal nieets an et kasteel gewiezigd.

== Bezittingen==
Bi-j Twickel beheurd [[boerderi-j]]en, dee te herkannen bunt an den witten loeken mit zwarten raanden. Et boerderi-jenbezit wödt beheerd deur nen [[rentmeister]] en den pacht wödt ebruukt veur et beheer van et laandgood. Nen dele van den op den eigen laandgooderen emaakten zoaken wödt verkoft in den laandgoodwinkel. 

==Heern en vrouwn van Twickel==
* [[1347]]-: Herman I van Twickelo Engelbertszoon 
* -[[1417]]: Herman II van Twickelo (-noa 1423)
* [[1417]]-[[1422]]: Herman III van Twickelo (-1422)
* [[1422]]-[[1449]]: Johan I van Twickelo (-1449)
* [[1449]]-[[1500]]: Johan II van Twickelo (-1500)
* [[1500]]-[[1539]]: Johan III van Twickelo (-1539)
* [[1539]]-[[1551]]/circa [[1580]]: Agnes van Twickelo (-1551) x 1537 Goossen van Raesfelt
* circa 1580-[[1604]]: Johan I van Raesfelt (-1604)
* [[1604]]-: Johan II van Raesfelt
* -[[1683]]: Adolf Hendrik van Raesfelt (-1683)
* [[1683]]-[[1693]]/[[1714]]: Adriana Sophia van Raesfelt (-1694) x 1676 [[Jacob II van Wassenaer Obdam]] (1645-1714)
* [[1714]]-[[1766]]: [[Unico Wilhelm van Wassenaer Obdam]] (1692-1766)
* [[1766]]-[[1800]]: [[Carel George van Wassenaer Obdam]] (-1800)
* [[1800]]-[[1812]]: Jacob Unico Wilhelm van Wassenaer Obdam (-1812)
* [[1812]]/[[1831]]-[[1850]]/[[1876]]: Maria Cornelia van Wassenaer Obdam (1799-1850) x 1831 Jacob Derk Carel van Heeckeren van Kell (-1875)
* [[1875]]-[[1883]]: Carel George U.W. van Heeckeren van Wassenaer (-1883)
* [[1883]]/[[1936]]-[[1936]]/[[1975]] Rodolphe Frédéric van Heeckeren van Wassenaer (-1936) x Marie Amélie M.A. van Aldenburg Bentinck (-1975)

In 1953 breg den letsten barones et gooderenbezit under in den [[Stichting Twickel]].

==Vri-je tied==
Vandage is kasteel Twickel nen geleefden bestemming veur een dagjen uut. Et kasteel zelf is neet te bekieken, moar den bi-jbeheurende tuunen künt teggen betaoling wal wödden bezocht. Doarnoast ligt doar rundumme et kasteel mooie [[bos]]en en wiezen dee veul ebruukt wödden as wandelgebeed. Deur et woold löp ok den Europesen [[wandelrtocht E11]], dee löp van [[Den Haag]] noar et oosten, veur noe tot den grenze [[Polen]]/[[Litouwen]]. Dee tochten bunt ploatselek ok bekand as [[Marskroamerpad]] en [[Handelswegge]].<br />


==Literatuur==
* ''Inventaris van het huisarchief van Twickel 1133-1975'', Uitgaven van het Rijksarchief in Overijssel, nr. 34 t/m 40, Rijksarchief in Overijssel en Stichting Twickel, Zwolle/Delden, 1993, {{ISBN|90-72306-09-0}}
*''De havezaten in Twente en hun bewoners'', Rijksarchief in Overijssel en Uitgeverij Waanders, Zwolle, 1995, {{ISBN|90-400-9766-6}}
*''Twickel bewoond en bewaard'', Waanders Uitgevers, Zwolle, 1993, {{ISBN|90-6630-426-X}}
*''Twickel te Ambt Delden'', Bijdragen tot het bronnenonderzoek naar de ontwikkeling van Nederlandse historische tuinen, parken en buitenplaatsen, Rijksdienst voor de Monumentenzorg, Zeist, 1988

==Uutgoande verwiezingen==
* [http://www.twickel.nl Stichting Twickel]

[[Kattegerie:Achterhooks_artikel]]
[[Kattegerie:Kastele in Nederlaand]]
[[Kattegerie:Laandgood]]

[[nl:Twickel]]
