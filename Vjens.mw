{{Zetum|Tweants|Vjens}}
't '''Vreeznvens''' of '''Vjens''' is 't dialekt dat sprökn wordt in 't [[Tweante|Tweantse]] doarp [[Vjenne]]. 't Hef nen ampartn plaats in 't [[Neersassies]], umdat 't zoo völle afwik van 't [[Tweants]] en nich doartoo reknd kan wordn.

Zo is de oetsproak van t Vreeznvens aanders as van 't Tweants. Duur ne paar vrömde klaankn kent Vjenne ne stoatus van volkömn taaleilaand. Zo kent de ''ee'', ''oo'' en de ''eu'' oet 't Tweants ne tweeklaank: teagnoaver ''neet'' steet ''neit'', ''good'' wordt ''goud'' en ''greun'' kleenkt as ''gruin'' (disse klaankn komt ok vuur in 't [[Grunnegs|Grönnings]] en 't [[Sittards]]). 't Vreeznvens is beïnvlood duur t [[Freesk]] dat [[Frieslaand|Freeske]] immigraantn sprakn doo zee hier kwamn wonn. 

't Vreeznvens is ok in eankele opzichtn met t [[Sallaands]] metgoan. Zo wordn verkleanwoordn precies as in 't Sallaands, en nich zoo as in 't Tweants, vormd.

't Vreeznvens kan oonder aandere veundn wordn in 't beuksken [[Jipke en Jannöaken]], ne riege Tweantse vertalingn van verhaaln van [[Annie M.G. Schmidt]]. In dit beuksken is de geschichte ''Ne kiste met reachies'' in 't Vreeznvens schrevn.

[[Kattegerie:Tweants artikel]]
[[Kattegerie:Nedersaksisch]]
[[Kattegerie:Tweante]]

[[nl:Vriezenveens]]
