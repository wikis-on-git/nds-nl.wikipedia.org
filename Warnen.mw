De '''Warnen''' (of '''Varni''') waren nen [[germoanen|Germaansen]] stam, verwant an de [[Saksen (volk)|Saksen]], dee eursprönkelek op et [[Oostzee|Oostzee-eilaand]] [[Öland]] leafden. Tiedens de [[Grote Volksverhuzing]] trok et grootsten deel vri-j rap zuudweerts noar de gebeden rundumme de benedenlöppe van den [[Oder]] en doarnoa heaneg an wieter noar et latere [[Silezi'je|Neder-Silezi'je]]. Ok vestigden ze zich in et [[Mecklenburg]] van vandage. 

Der bunt ok bewieze dat een deel van de Warnen nog wieter noar et westen trokken. In nen breef van [[Theodorik de Grote]] uut [[507]] kü'j leazen dat de Warnen umstreeks dizze tied an de [[Rien]]munding wont. Rundumme [[540]] skref den Byzantiensen skriever [[Procopius]] dat [[Angelen]] uut [[Groot-Brittannië]] en Warnen stried leaverden in de delta van den Rien. Andere bronnen hebt et oaver n Warnies Riek op den noordover van den [[Rien]] an et ende van de viefde eeuwe. Dit riek wodden deur de [[Franken (volk)|Franken]] ten groande ericht.

In de 9de eeuwe wödden ok Warnen an den Oder underworpen deur de Franken en goat ze veur altied vort uut den geskiedenisbeuke. Meugelek bunt delen op-enommen deur oprukkende Sloaviese volken, woarna ze zich de [[Varnabi]] neumen.

==bronvermelding==
*''M. Schönfeld [http://www.dbnl.org/tekst/scho074hist01/scho074hist01_0002.htm Historische grammatica van het Nederlands], pagina XXXI''
*''Kroniek van Nederland'', ISBN 90-10-05932-4

{{Germoanen}}

[[Kategorie:Achterhooks artikel]]
[[Kategorie:Germoans vôlk]]
[[Kategorie:Oldheid]]
