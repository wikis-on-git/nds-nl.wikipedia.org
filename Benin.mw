[[Bestaand:Location Benin AU Africa.svg|thumb|200px|Benin op de kaarte van Afrika]]

'''Benin''' ([[Fraans]]k: '''Bénin''', vroger '''Dahomey'''), offisjeel de '''Reppubliek Benin''' (Fraansk: ''République du Bénin'') is n laand in West-Afrika. t Ligt op t oostn van [[Togo]], op t westn van [[Nigeria]] en op t zuudn van [[Burkina Faso]] en [[Niger (laand)|Niger]]. t Grötste deel van de inwonners wont an de kuste in t zuudn, an de [[Baai van Benin]]. Det is deel van n [[Golf van Guinea]] in t meest noordelike tropiese deel van n [[Atlantiesen Oseaan]]. De heuwdstad van Benin is [[Porto-Novo]], mer de regearing zit in [[Cotonou]], de grötste stad en t [[ekonomie]]se härte van t laand. 

Benin is ongevear 115.000 kilometer in t veerkaant en dr wont ongevear 9,98 miljoen leu. Benin lig oonder n [[Sahara]] en hef n tropies klimaat. Ze mut t vuural hebn van [[boer]]en, woermet ze vuural zikzelf en de familie te etn geewt.

De offisjele sproake van Benin is Fraansk, mer dr wordt heuwdzakelik inheemse sproakn esprökn as [[Fon (sproake)|Fon]] en [[Yoruba]]. De meeste leu zeent [[Rooms Katholieke Karke|Rooms Katholiek]], met kort doarachter [[Islam]]ities, [[Vodun (geleuf)|Vodun]] en [[Protestantisme|Protestaants]]. Benin is deel van de [[Verenigde Nasies]], [[Afrikaanse Unie]], [[Islamitiese saamnwoarking]], [[Zuud-Atlantiese Vreade- en saamnwoarkingsstrekke]], [[La Francophonie]], de [[Gemeenskop van Sahel-Saharastoatn]], t [[Afrikaanse verboond van Petroleummakers]] en de [[Nigerbeknautoriteat]] (NBA).

Tusken t [[17e eeuw|17de]] en t [[19e eeuw|19de joarhoonderd]] warn de belangrieste regearingn t [[Keuninkriek Dahomey]] en n [[stadsstoat]] Porto-Novo en n groot gebeed met verskilnde stamn in t noordn. t Gebeed wör al rap bekeand as de "Slaawnkuste", umdet oet de Golf-strekke völle slaawn verskeept wördn noar de Nieje Wearld. Noadet slawerieje dr achterhen edoan wör, nöm [[Fraankriek]] t laand oawer en herneumn t Fraansk Dahomey. In [[1960]] wör Dahomey zelfstaandig, woernoa nen onröstigen tied vol demokratiese regearingn, stoatsgreepn en leagerbesteur volgden.

Tusken [[1972]] en [[1990]] besteund dr nen [[Marxisme|Marxisties]]-[[Leninisme|Leninistiesen]] stoat dee't de Volksreppubliek Benin heetn. Noa de val van t [[kommunisme]] in [[1991]] wör de hudige demokrasie in esteeld, met meardere regearingspartiejn.

[[Kategorie:Tweants artikel]]
[[Kategorie:Afrika]]
[[Kategorie:Laand]]
