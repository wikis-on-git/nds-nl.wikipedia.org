De '''gregoriaanse kelender''' is een anpassing van de daorveur gebruken [[juliaanse kelender]]. 't Wönnen veur 't eers veur-esteld deur de [[Napels (stad)|Napolitaanse]] dokter [[Aloisius Lilius]], en wönnen over-eneumen deur 't [[Concilie van Trente]] (1545-1563). [[Paus Gregorius XIII]] kon pas in [[1582]] mit de bolle ''Inter gravissimas'' disse kelenderhervorming deurvoeren. Deur 't vortlaoten van 10 dagen wönnen 't begin van de [[leinte|lente]] weerummebröch tot [[21 meert]]. De weekdagen gungen zonder onderbreking deur, op donderdag [[4 oktober]] volgde vriedag [[15 oktober]] 1582.

't Gemiddelde [[jaor]] in de juliaanse kelender was krek 365,25 [[dag]]en, mar umdat 't gemiddelde [[tropisch jaor|tropische jaor]] ongeveer 365,2422 dagen is, loop de juliaanse daotum elke duzend jaor ongeveer 7,8 dagen veur.

Um disse ofwieking te verbeteren wönnen 't systeem van [[schrikkeljaor]]en an-epas, zodat elk jaortal dat deelbaor was deur 100 van dat mement of an gien schrikkeljaor is, behalven as 't oek deur 400 te delen is. Dat beteken dat bieveurbeeld [[1600]], [[2000]] en [[2400]] schrikkeljaoren bin, mar [[1700]], [[1800]], [[1900]], [[2100]], [[2200]] en [[2300]] neet. 't Gemiddelde gregoriaanse jaor duur zo'n 365,2425 dagen. Per duzend jaor wonnen der daordeur gemiddeld 7,5 dagen verbeterd.

== Invoering van de gregoriaanse kalender ==
In de [[Rooms-Katholieke Karke|kattelieke]] lanen [[Spanje]] en [[Portugal]] wönnen de gregoriaanse kelender vriewel drek in-evoerd. Aandere katholieke lanen volgden binnen een paor jaor.

In veul [[protestantisme|protestantse]] contreien wönnen de nieje kelender pas rond [[1700]] an-neumen. In [[Nederlaand]] han [[Hollaand (gewest)|Hollaand]], [[Zeelaand]] en de zujelijke gewessen de nieje kelender vriewel drek an-eneumen, mar de overigen dungen dit pas in [[1700]] of in [[1701]]. 

De [[Sovjet-Unie]] stappen pas in [[1918]] over op de gregoriaanse kelender. 't Verschil tussen beie kelenders was intussen tot 13 dagen op-elopen, zodat op 31 jannewaori 1918 gelieke 14 febrewaori volgen. Deurdat de Russische revolusie dree maonden veur disse hervorming plaosevunnen had, op 25 oktober 1917, kreeg disse hervorming een vremd gevolg: de eerste herdenking van de [[Oktoberrevolutie]], vanzelf 365 dagen laoter, vuil neet in oktober mar op [[7 november]].

As leste laand volgen [[Griekenlaand|Griekelaand]] in [[1924]]. Mar partie [[Oosters-Orthodoxe Karke]]n volgen nog laoter of gebruken oek noen nog de ouwe juliaanse kelender veur de bepaoling van feesdagen.

== Maonden ==
't Jaor van de gregoriaanse kelender is onderverdeeld in 12 [[maond]]en.

{| {{prettytable}} border="1" cellspacing="0" cellpadding="2" summary="Een overzich van de 12 gregoriaanse maonden"
|-----
! Nr.
! Naam
! Bienaam
! Duur (dagen)
|-----
| 1 || [[jannewaori]] || louwmaond || 31
|-----
| 2 || [[febrewaori]] || sprokkelmaond || 28 of 29
|-----
| 3 || [[meert]] || lentemaond || 31
|-----
| 4 || [[april]] || gresmaond || 30
|-----
| 5 || [[mei]] || bleuimaond || 31
|-----
| 6 || [[juni]] || zoemermaond || 30
|-----
| 7 || [[juli]] || heuimaond || 31
|-----
| 8 || [[augustus]] || oogsmaond
| 31
|-----
| 9 || [[september]] || harresmaond || 30
|-----
| 10 || [[oktober]] || wienmaond || 31
|-----
| 11 || [[november]] || slachmaond || 30
|-----
| 12 || [[december]] || wientermaond || 31
|}

[[Kategorie:West-Veluws artikel]]
[[Kategorie:Tied]]
