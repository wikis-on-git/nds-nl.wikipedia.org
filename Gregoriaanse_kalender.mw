De '''gregoriaanse kalender''' is n anpassing van de daorveur gebruukten [[juliaanse kalender]]. t Wördden veur t eerst veuresteld deur de [[Napels (stad)|Napolitaanse]] dokter [[Aloisius Lilius]], en wördden overeneumen deur t [[Konsilie van Trente]] (1545-1563). [[Paus Gregorius XIII]] kon eerst in [[1582]] mit de bolle ''Inter gravissimas'' disse kalenderhervorming deurvoeren. Deur t vortlaoten van 10 dagen wördden t begin van de [[leinte|lente]] weerummebröcht tot [[21 meert]]. De weekdagen gungen zonder onderbreking deur, op donderdag [[4 oktober]] volgden vriedag [[15 oktober]] 1582.

t Gemiddelde [[jaor]] in de juliaanse kalender was krek 365,25 [[dag]]en, mer umdat t gemiddelde [[tropisch jaor|tropiese jaor]] ongeveer 365,2422 dagen is, löp de juliaanse daotum elke duzend jaor ongeveer 7,8 dagen veur.

Um disse aofwieking te verbeteren wördden t systeem van [[schrikkeljaor]]en an-epast, zodat elk jaortal dat deelbaor was deur 100 van dat moment aof an gien schrikkeljaor is, behalven as t oek deur 400 te delen is. Dat betekent dat bieveurbeeld [[1600]], [[2000]] en [[2400]] schrikkeljaoren bin, mer [[1700]], [[1800]], [[1900]], [[2100]], [[2200]] en [[2300]] niet. t Gemiddelde gregoriaanse jaor duurt zo'n 365,2425 dagen. Per duzend jaor wörden der daordeur gemiddeld 7,5 dagen verbeterd.

== Invoering van de gregoriaanse kalender ==
In de [[Rooms-Katholieke Karke|katholieke]] laanden [[Spanje]] en [[Portugal]] wördden de gregoriaanse kalender vriewel drekt in-evoerd. Aandere katholieke laanden volgden binnen n paor jaor.

In veul [[protestantisme|protestantse]] kontreien wördden de nieje kalender eerst rond [[1700]] an-neumen. In [[Nederlaand]] hadden [[Hollaand (gewest)|Hollaand]], [[Zeelaand]] en de zujelike gewesten de nieje kalender vriewel drekt an-eneumen, mer de overigen dungen dit eerst in [[1700]] of in [[1701]]. 

De [[Sovjet-Unie]] stapten eerst in [[1918]] over op de gregoriaanse kalender. t Verschil tussen beie kalenders was intussen tot 13 dagen op-eleupen, zodat op 31 jannewaori 1918 geliek 14 febrewaori volgden. Deurdat de Russiese revolusie dree maonden veur disse hervorming plaotsevunnen had, op 25 oktober 1917, kreeg disse hervorming n vremd gevolg: de eerste herdenking van de [[Oktoberrevolusie]], vanzelf 365 dagen laoter, völ niet in oktober mer op [[7 november]].

As leste laand volgden [[Griekenlaand|Griekelaand]] in [[1924]]. Mer partie [[Oosters-Orthodoxe Karke]]n volgden nog laoter of gebruken zelfs noen nog de ouwe juliaanse kalender veur de bepaoling van feestdagen.

== Maonden ==
t Jaor van de gregoriaanse kalender is onderverdeeld in 12 [[maond]]en.

{| {{prettytable}} border="1" cellspacing="0" cellpadding="2" summary="n Overzicht van de 12 gregoriaanse maonden"
|-----
! Nr.
! Naam
! Bienaam
! Duur (dagen)
|-----
| 1 || [[jannewaori]] || louwmaond || 31
|-----
| 2 || [[febrewaori]] || sprokkelmaond || 28 of 29
|-----
| 3 || [[meert]] || lentemaond || 31
|-----
| 4 || [[april]] || gresmaond || 30
|-----
| 5 || [[mei]] || bleuimaond || 31
|-----
| 6 || [[juni]] || zoemermaond || 30
|-----
| 7 || [[juli]] || heuimaond || 31
|-----
| 8 || [[augustus]] || oogstmaond
| 31
|-----
| 9 || [[september]] || harrestmaond || 30
|-----
| 10 || [[oktober]] || wienmaond || 31
|-----
| 11 || [[november]] || slachtmaond || 30
|-----
| 12 || [[desember]] || wientermaond || 31
|}

[[Kategorie:West-Veluws artikel]]
[[Kategorie:Tied]]
