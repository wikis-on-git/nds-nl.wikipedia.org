[[ofbeelding:Loschbur-Mann IMG 4779.jpg|300px|thumb|Skelet van de man van Loschbour]]
[[ofbeelding:Loschbour Mullerthal 2013.jpg|300px|thumb|Wår et skelet evünden isse]]

De '''man van Loschbour''', ouk wel '''man van Loschbur''', is en skelet van en [[Homo sapiens]] üüt et [[Europees Mesolithicum|Europeesk Mesolithicum]]. Et skelet is in [[1935]] evünden in [[Müllerdal]], in de [[gemeynte]] [[Waldbillig]] in [[Luxembörg (land)|Luxembörg]]. 

== Geskiedenisse ==
Et skelet, det bynå kompleet is, weer evünden up 7 oktober 1935 onder en [[Abri]] op de rivyruvers van de [[Swarte Ernz]]. De man van Loschbour weer evünden döär amatöör archeoloug en skoolmeister Nicolas Thill. Et skelet is nu te vinden in et [[Nationaal Museum van Natuurhistory (Luxembörg)|Nationaal Museum van Natuurhistory]] in [[Luxembörg (stad)|Luxembörg stad]].

=== Leaven ===
De man van Loschbour was en [[Jager-verzamelaar|jager-versamelaar]]. Et gereydschop van vüürsteyn vöär et doden van wilde deren bint by syn lichaam evünden. Wårskynlik was hee eyn van de lätsten in syn regio dee an jagen-versamelen deed, ümdet nye volker in et gebeed kwamen dee eyrder harders waren as jager-versamelaars. 

Volgens DNA testen dee edåne bint in 2014 was et skelet van en man, dee ümskreaven wördt as 'a light skinned (white) individual' (''intermediate'' skin colour med en kans van 90%) med brun of swart hår (98%) en wårskynlik blauwe ogen (56%). Terwyl now 90% van de Europeanen [[Laktose-toleranty|melk drinken kan]], kon [[Laktose-intoleranty|hee det neet]]. Tun as hee üüt de tyd güng was hee tüsken de 34 en 47 jår old. Hee was sou'n 1,6 meter lange en wöög tüsken de 58 en 62 kg. Det gev en [[Body mass index|BMI]] van 22,7 töt 24,2.

Körtby de man an Loschbour bint de wårskynlike resten van en volwassen vrouwe evünden. Dit vrouwe is cremeyrd. Up de botten waren bewysen te vinden det et lyk [[Excarnaty|ontvleist]] was. 

== Olderdom ==
De man van Loschbour leavden sou'n 8000 jår eleden. Et bint de oldste resten van en means evünden in Luxembörg. Syn [[Y-Chromosoom|Y-DNA]] [[Haplogroep|Haplogrup]] was [[Haplogroep I-M438|I2a-M423*]]. Üüt DNA testen üüt twey kusen was of te leiden det [[Western Hunter Gatherers]] souas de man van Loschbour byedragen hebt an et DNA van Europeanen, maar neet an lüü in et [[Midden-Oosten|Midden-Ousten]], in verskillende hovölheyden.

== Media ==
In [[2014]] is en 3D rekonstrukty van de man van Loschbour emaakt.

{{Dialekt|sdz}}
