[[Ofbeelding:Haan.jpg|250px|right|thumb|[[Haon (kip)|Hoan]] ]]
De '''Hounder''' (enkelvold: ''hìn''; ook: ''Rèbbe'', ''Tude'' of ''Tuut''; [[Latien|Latain]]: ''Gallus gallus domesticus'') is n domesticeerde [[vogel]] uut de femilie van de [[fazantachtegen]] (Phasianidae).

Der bestoan n hail ìnde [[Liest met kippenrassen|hounderrassen]].

== Oorsprong ==
Man denkt dat de hounder ofstamt van de wilde ''Gallus gallus'', het [[Bankivahoen]], ook wel t Rode Boshoen nuimd. t Is n schuw, wantrouweg en sluw daaier, dat net zo groot is as n [[krielkip]]. t Bankivahoen komt in [[India]] en [[Zuudoost Azie]] nog aal in t wild veur. 

== Gedrag en anatomie ==
[[Ofbeelding:Mother hen with chicks.jpg|right|250px|thumb|[[Hen (kip)|Hìn]] ]]
n Hìn ken goud haard vouer zo as [[maais|maaiskörrels]] eten. Wat zai oppikt komt eerst in n puut terecht (de [[Krop (kip)|krop]]). t Wordt doar mit [[speeksel|spij]] weekt. Doarnoa binnen der twij moagen dij mithelpen om t vouer fien te kriegen. De kliermoag vougt moagsappen tou veur de wiedere verteern. De spiermoag kneedt t vouer en moalt t fien. Doarnoa wordt t wieder verwaarkt in de dunne [[daarm]]. De reststoffen verlôten t lichoam via de endeldaarm en de kloaka. n Hìn het twij blindedaarms. Zai helpen bie de verteern van raauwvezels en onttrekken vocht aan de vouermassa.

Hounder kinnen heur kop hail wied in alle richtens draaien. Dat komt deur t grode aantal [[halswervel|haalswaarvels]]: vartien. De mìnsk het der mor zeuven. Hounder kieken nait wied. Wat wieder as viefteg meter bie heur vot gebeurt, kinnen zai nait zain.

n Hìn het gain [[oorschelp]]. Wat op meer as viefteg meter ofstand gebeurt, hoort e nait. n Hìn zugt kleurn ook aands. Veur n hìn is roodgeel de kloarste [[kleur]]. Overegens hebben hounder wel [[oorlel]]kes. Maisttied leggen hounder mit witte lelkes witte [[Tudeaai|aaier]] en gounend mit rôze lellen broenen.

Hounder hebben de naaigen om noar rooie veurwerpen te pikken wat opmaarkelk is omdat heun kam en lellen zölf rood binnen. As n hìn ainmoal blödt deur t pikken, ken t hierdeur gebeurn dat hounder mekoar oetìndelk doodpikken.

[[Kattegerie:Grunnegs artikel]]
[[Kattegerie:Dier]]
