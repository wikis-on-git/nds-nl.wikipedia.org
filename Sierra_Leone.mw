{{Laandtabel-twd
| naaminlaandssproak = Republic of Sierra Leone<br />Reppubiek Sierra Leone
| vlagge =  Flag of Sierra Leone.svg
| vlagartikel = Vlagge van Sierra Leone
| woapn =Coat_of_arms_of_Sierra Leone.svg
| woapnartikel = 
| lokasie = Sierra Leone (orthographic projection).svg
| sproaken = [[Engels]] (offisjeel), [[Temne (sproake)|Temne]], [[Mende (sproake)|Mende]], [[Krio (sproake)|Krio]] 
| heufdstad = [[Freetown]]
| geleuf = [[Islam]], [[Christendom]] 
| regeringsvörm = [[Republiek]]
| inwonners =  6.190.280 | dichtheid = 79,4
| km2 = 71.740
| breedtegroad = 8/29//N 
| lengtegroad = 13/14//W 
| region = SL
| pctwater = 1,1
| munteenheid = [[Sierra-Leonese Leone]]  | valutakode = (SLL)
| tiedzone = [[GMT]]
| volksleed = ''[[High We Exalt Thee, Realm of the Free]]''<br /><center>[[File:National Anthem of Sierra Leone by US Navy Band.ogg]]</center>
| feestdag =
| tld = sl| laandkode = SL | tel = 232
}}
'''Sierra Leone''' (offisjeel de '''Republiek Sierra Leone''') is een laand in [[West-Afrika]]. Et ligt in et noordoosten an [[Guinea]], in et zuudoosten an [[Liberië]] en an den [[Atlantiesen Oseaan]] in et zuudwesten. Sierra Leone hef een [[tropies klimaat]], met verskeaidene laandskoppen van [[savanne]] töt [[reagenwoold]]. Sierra Leone is 71740 km² en der wont 6 miljoen leu. De heuwdstad is [[Freetown]]. Dit is ook de grötste stad en et [[ekonomie]]s en politiek middelpeunt van et laand. 

De tweede grötste stad is [[Bo (Sierra Leone)|Bo]]. Aandere belangrieke steaden met mear as 100.000 inwonners zeent [[Kenema]], [[Makeni]] en [[Koidu]]. Sierra Leone is opdeeld in veer proveensies, Noord, Oost, West en Zuud. Disse zeent wier oonderverdeeld in veerteen distrikten.

Der wont ongevear zesteen [[volk]]er in Sierra Leone. Dee hebt allemoal öare egene sproake en gebroeken. De twee grötste volker dee ook et meeste te vertellen hebt, zeent de [[Temne (volk)|Temne]] en de [[Mende (volk)|Mende]]. De Temne wont vuurnamelik in et noorden, terwiel as de Mende vuural in et zuudoosten wont. [[Engels]] is de offisjele sproake van et laand, mer et [[Krio-sproake|Krio]] wörd et meest ekuierd. Disse sproake verbeendt alle volker in et laand, vuural in haandel en sosjalen ummegaank.

Et grötste geleuf in et laand is de [[Islam]].<ref>[http://oluseguntoday.wordpress.com/2009/10/13/71-of-sierra-leoneans-are-muslims/ 71% of Sierra Leoneans are Muslims « Oluseguntoday's Blog]. Oluseguntoday.wordpress.com (13 Oktober 2009). Bekekken op 15 augustus 2012.</ref>
Mer de [[Kristendom|Kristelike]] meenderheaid hef oardig wat te vertellen. Sierra Leone steet bekeand as ene van de godsdeenstvrieje laanden van de wearld. Moslims en Kristenen köant der good met mekoar. Geleufsgeweeld keump hoaste neet vuur.

De seanten haalt Sierra Leone vuural oet [[mienbouw]]. De heuwdwelle vuur inkomsten zeent [[diamaant]]en. Doarnöast leawert Sierra Leone völle [[titanium]] en [[bauxiet]]. Ook [[goold]] is der völle te veenden en et laand hef ene van de grötste vuurröade [[rutiel]]. Sierra Leone hef de doarde grötste natuurlike hawen van de wearld. Ondaanks disse riekdom an groondstoffen, leawt 70% van leu der in oarmood.<ref>[http://www.indexmundi.com/sierra_leone/population_below_poverty_line.html Indexmundi.com. Sierra Leone Population below poverty line. Eskrewen op 9 januwoari 2012.] bekekken op 20 mei 2012</ref>

Sierra Leone wör onofhaankelik in [[1961]]. Duur [[umkeuperieje]] in de regearing en verkwaanseling van de natuurlike groondstoffen breuk der de [[Börgeroorlog van Sierra Leone]] oet ([[1991]] töt [[2002]]). Et laand wör verwoost. 50.000 leu kömmen oet de tied, völle van et weagennet wör verbrökken en mear as twee miljoen leu kömmen as [[vluchteling]] in umliggende laanden te wonnen.

Duur de [[Ebolakrisis van 2014]] köm et laand in ne [[humaniteare krisis]]. Et laand hef ne onmeundig lege leawensverwochting.

Sierra Leone is lid van völle internasjonale organisasies, zo as de [[Verenigde Nasies]], de [[Afrikaanse Unie]], de [[Ekonomiese Gemeenskop van West-Afrikaanse Stoaten]], de [[Manorivierunie]], et [[Gemenebest]], de [[Afrikaanse Ontwikkelingsbaanke]] en de [[Organisasie vuur Islamitiese Samenwoarking]].

[[Kategorie: Tweants artikel]]
[[Kategorie: Laand]]
[[Kategorie: Afrika]]
