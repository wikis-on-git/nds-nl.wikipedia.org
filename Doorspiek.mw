[[Ofbeelding:Klarenbeek.jpg|thumb|300px|Huus Klarenbeek in Doorspiek anno 2012]]
'''Doorspiek''' ([[Nederlaands]]: ''Doornspijk'') is n darp en vroggere [[gemiente (bestuur)|gemeente]] in [[Gelderlaand]]. t Is noen onderdeel van de gemeente [[Elburg]]. t Antal inwoeners lag in [[2011]] volgens t [[CBS]] rond de 3.300. t Darp hef n antal karken mit n [[orthodox-protestantisme|orthodox]] karakter. De grootste karke is de [[Hersteld Hervormde Karke]].

==Geschiedenisse==
Doorspiek wordden veur t eerst vermeld in t jaor [[796]] as ''Villa Thornspiic'', t is daormee een van de eerste plaotsen in t Raandmerengebied die in de [[annalen]] (n korte geschiedenisbeschrievige per jaor) vermeld steet.

Villa Thornspiic was n nederzetting mit n zekere kern, de plaotse waor de eigenaar van t laandgoed ewoend hef. Zo'n villa bestun uut verschillende [[boerderieje]]n die soms zelfs op vrie grote aofstaand van t middelpunt laggen. In t jaor 1025 gaf koning [[Koendert II]] dreje boerderiejen in Dorenspic an zien dienstman Werner. Mit disse vermelding van Doornspiek wordt n gebied an-eduuid waorvan de grenzen vastesteld wordden deur de karkelike overheid. Zo'n karkelik gebied heetten n [[karspel]] (karkespel) en bestun uut tenminsten 120 geleuvigen. De grenzen van dat karspel bin, op n paor kleine veraanderingen nao, gebruukt as de grenzen van de gemeente Doorspiek. In [[1332]] gebruukten de schepenen van [[Elburg]] bie n haandelsovereenkomst in t [[Duutslaand|Duutse]] [[Lubeek]] t [[geheimzegel]] van Dorenspiet. Ze gaffen as verklaoring veur der haandelswieze: "Onze stad dreug vrogger de naam Dorenspiet". In de [[16e eeuw]] kreeg t gebied an t einde van de Karkdiek de naam Doorspiek.

Oorspronkelik lag t sentrum van Doorspiek meer naor t noorden toe, kortbie de [[Sunte-Ludgeruskarke (Doorspiek)|Sunte-Ludgeruskarke]] an de Zujerzeediek. Naodat de karke in [[1825]] deur overstreuming en blikseminslag verleuren was egaon wordden der n nieje karke ebouwd op grotere aofstaand van de [[Zujerzee]] tegenover t [[Klarenbeek (laandgoed)|Arf Klarenbeek]]. t Sentrum van t darp kwam rond disse niej ebouwden karke te liggen. In t midden van de [[19e eeuw]] is deur t darp, op de plekke waor t noen ligt, de [[Zujerzeestraotweg]] an-eleegd. De Karkdiek van t darp naor de plaotse waor de ouwe karke estaon hef was oorspronkelik de verbinding tussen t achterlaand en de ouwe kern an de Zujerzee. In t noorden van de karkdiek ligt t 'Goor', n sinds [[1336]] in arfpacht uutegeven weide- en heuigebied dat deurkruust wordt deur de 'Goorbeek'.

==Nedersaksies==
*[[Veluws]]: ''Doorspiek'' (oek wel es uutespreuken as ''Doorspik'')

{{Elburg}}
{{Dialekt|ovel|Doorspiek|Algemene Nedersaksiese Schriefwieze}}

[[Kategorie:Plaotse in Gelderlaand]]
