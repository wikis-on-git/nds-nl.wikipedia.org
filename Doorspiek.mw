'''Doospiek''' ([[Nederlaands]]: ''Doornspijk'') is een veurmaolige [[gemiente|gemeente]] in [[Gelderlaand]]; 't is noew onderdeel van de gemeente [[Elburg]]. 

De oldste vermelding van umstreeks 't jaor 800 spreekt van de Villa Thornspiic. Daoronder wördt verstaon een nederzetting mit een zekere kern, de plaotse waor de eigenaor van 't laandgoed woende. Zoen villa bestung uut verscheidene [[boerderieje]]n die soms zelfs op vrie grote ofstand van 't middelpunt laggen. In 't jaor 1025 gaf keuning [[Koenraod II]] drie boerderiejen in Dorenspic an zien dienstman Werner. Mit disse vermelding van Doospiek wördt een gebied ane-duud waorvan de grenzen vaste-esteld wönnen deur de karkelijke overheid. Zoen karkelijk gebied heette een [[karspel]] (karkespel) en umvatte tenminste 120 geleuvigen. De grenzen van dat karspel bin op enkele kleine veranderingen nao ehandhaofd as gemeentegrenzen van de gemeente Doospiek. In 1332 gebruukten de schepenen van [[Elburg]] bie een haandelsovereenkomst in 't [[Duutslaand|Duutse]] Lbeck 't [[geheimzegel]] van Dorenspiet. Zee gaoven as verklaoring veur hullie haandelwieze: "Onze stad dreug oldtieds de naam Dorenspiet".

[[Categorie:Oost-Veluws artikel]]
[[Categorie:Gelderlaand]]

[[nl:Doornspijk]]
