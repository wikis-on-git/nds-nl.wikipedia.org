'''Doornspiek''' ([[Nederlaands|Nederlaans]]: ''Doornspijk'') was een vroggere [[gemiente (bestuur)|gemeente]] in [[Gelderlaand]]; 't is noe onderdeel van de gemeente [[Elburg]]. 

De oldste vermelding van umstreeks 't jaor 800 hef 't over de Villa Thornspiic. Daoronder wordt een nederzetting mit een zekere kern verstaon, de plaotse waor de eigenaar van 't laandgoed ewoend hef. Zo'n villa bestung eut verschillende [[boerderieje|boeriejen]] die soms zelfs op vrie grote ofstand van 't middelpunt laggen. In 't jaor 1025 gaf konink [[Koenraod II]] dreje boeriejen in Dorenspic an zien diensman Werner. Mit disse vermelding van Doornspiek wordt een gebied an-eduud waorvan de grenzen vastesteld wönnen deur de karkelijke overheid. Zo'n karkelijk gebied heette een [[karspel]] (karkespel) en umvatte tenminsen 120 geleuvigen. De grenzen van dät karspel bin op een paor kleine veranderingen nao liek alleens as gemeentegrenzen van de gemeente Doornspiek. In [[1332]] gebruken de schepenen van [[Elburg]] bie een haandelsovereenkoms in 't [[Duutslaand|Duutse]] Lbeck 't [[geheimzegel]] van Dorenspiet. Ze gaffen as verklaoring veur d'r haandelswieze: "Onze stad dreug oldtieds de naam Dorenspiet".

[[Kattegerie:Oost-Veluws artikel]]
[[Kattegerie:Plaotse in Gelderlaand]]

[[de:Doornspijk]]
[[en:Doornspijk]]
[[nl:Doornspijk]]
