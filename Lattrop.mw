[[Ofbeelding:Map NL - Dinkelland - Lattrop.png|thumb|right|250px|Lattrop in de gemeente Deenkellaand]]
'''Lattrop''' is n [[Karkdarp|koarkdoarp]] in de gemeente [[Deenkellaand]] in t noord-oostn van [[Tweante]]. Vuur de gemeentelike herindelige van [[2001]] heurdn t bie de gemeente [[Deankaamp|Deanekaamp]]. Op 1 januwoari [[2004]] har t doarp saamn met [[Breklenkaamp]] 1024 inwonners, en ze hebt as bienaamn ''droadneagels''.

==Geskiedenisse==
t Doarp wör vuur t eerst as ''Lattrope'' vermeeld op nen oarkonde van de [[Biskop]] [[Jan van Nassau]] oet [[26 juni]] [[1272]]. n Naamn hef n zelfdn oetgaank as aandere pleatskes kort oawer de [[Duutslaand|Duutse]] greanze, zo as [[Ochtrup]]. Dr beent wat geskiedkeundigen dee at meant det n naamn ''Villa Uittorpe'' oet ne lieste van inkomstn van tusken [[933]] en [[966]] van t [[Klooster]] [[Werdn]] an de [[Roer]] bie [[Esn]], al op Lattrop duudt. t Zol een van de oarvn wean dee at [[Karel de Grote|Koarel n Grootn]] an t klooster har eskeunkn.

Töt an det in [[1818]] Lattrop bie Deanekaamp köm, ha'j ne [[boermoarke]] Lattrop, woereunter ook [[Tilligt]] völ. Breklenkaamp was toertieds ne ofzeunderlike [[boermoarke]], terwiel at'e rechtevoort in eenn oam met Lattrop eneumd wörd.

==Mölle==
In t doarp steet de [[Oormanmöl]]. Disse mölle wör in [[1779]] as pelmölle in [[Tjamswear]] bie [[Appingedam]] ebouwd. Vanof [[1810]] dreeidn'e doar as ölliemölle. In [[1909]] wör de mölle kocht, t volgende weenter of ebrökn en per skip noar Lattrop bracht, woer at'e wier op ebouwd wör vuur [[korenmölle]]. Vanof n Tweedn Wearldoolog wör'e verwearloosd, en in [[1983]] restoreerd.

==Bekeande leu oet Lattrop==
*[[Marga Bult]] ([[1956]]) - zanger en presenteerder
*[[Johan Barthold Jongkind]] ([[1819]]-[[1891]]) keunstskilder

==Oetgoande verbeendige==
*[http://www.lattrop.info/ http://www.lattrop.info/ webstea oaver Lattrop]

[[Kategorie: Tweants artikel]]
[[Kategorie: Plaatse in Oaveriessel]]
[[Kategorie:Deenkellaand]]
