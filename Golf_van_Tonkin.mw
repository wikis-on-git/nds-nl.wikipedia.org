[[Bestaand:Gulf of Tonkin location.gif|thumb|right|280px|Golf van Tonkin (en:Gulf of Tonkin)]]
De '''Golf van Tonkin''' is n zee tussen Noord-Vietnam en Zuud-China, mit n oppervlakte van om en bie 480 x 240 km (90.000 km²). t Is n vrij ondaipe (60 meter) noordelke aarm van de Zuud-Chinese Zee. De golf grenst in t westen aan de noordelke kustlien van [[Vietnam]], in t noorden aan de Chinese pervinzie Guangxi en in t oosten aan t Chinese schieraailaand Leizhou Peninsula en t aailaand Hainan. Belangrieke hoavens aan de golf binnen Beihai in [[Volksrippebliek China|China]] en Haiphong in Vietnam.

In 1964 het hier t Tonkin-incident ploatsvonden, dat veur de Verainegde Stoaten van Amerikoa aanlaaiden was de Vietnamoorlog in te goan.

== Noamverkloaren ==
De Vietnamese noam van de golf is ''Vịnh Bắc Bộ''. In verainvoudegd Chinees is de noam 北部湾 (tredietsjoneel Chinees: 北部灣; pinyin: ''Běibù Wān''; Hainanees: ''Pak-pōe Oân''; ook in verainvoudegd Chinees: 东京湾; tredietsjoneel Chinees: 東京灣; pinyin: ''Dōngjīng Wān''). Zowel ''Vịnh Bắc Bộ'' as ''Běibù Wān'' betaikent "Noordelke Baai". De noam ''Tonkin'' (東京 in Hán-Nôm-schrift en ''Đông Kinh'' in t Vietnamese alfabet, betaikent "oostelke heufdstad", en is t vrougere toponiem veur Hanoi, de hedendoagse heufdstad Vietnam. t Mout nait verwaard worden mit Tokyo, dat ook schreven wordt as 東京 en ook "oostelke heufdstad" betaikent. Tiedens de Fraans-kelonioale periode van Vietnam wer t noordelke kontraain ''Tonkin'' nuimd.

== Weer ==
Tiedens de noordoostelke moesson, tussen jannewoarie en april dut zuk de ''Crachin'' veur in de Golf van Tonkin, en in de Stroat van Hainan. Dit is n opvalend weerverschiensel mit veul leeghangende stratusbewolken, motregen en dook of diezeghaid, woardoor t zicht slecht is.
[[Kategorie:Grunnegs artikel]]
[[Kategorie:Zee]]
[[Kategorie:Azië]]
