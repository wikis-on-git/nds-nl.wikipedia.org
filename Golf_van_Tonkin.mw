[[Bestaand:Gulf of Tonkin location.gif|thumb|280px|Golf van Tonkin (en:Gulf of Tonkin)]]
De '''Golf van Tonkin''' is n zee tussen Noord-[[Vietnam]] en Zuud-[[Volksrippebliek China|China]], mit n oppervlakte van om en bie 480 × 240 km (90.000 km²). t Is n vrij ondaipe (60 meter) noordelke aarm van de Zuud-Chinese Zee. De golf grenst in t westen aan de noordelke kustlien van Vietnam, in t noorden aan de Chinese pervinzie [[Guangxi]] en in t oosten aan t Chinese schieraailaand [[Leizhou]] en t aailaand [[Hainan]]. Belangrieke hoavens aan de golf binnen [[Beihai]] in China en [[Haiphong]] in Vietnam.

In 1964 het hier t [[Tonkin-incident]] ploatsvonden, dat veur de [[Verainegde Stoaten van Amerikoa]] aanlaaiden was de [[Vietnamoorlog]] in te goan.

== Noamverkloaren ==
De [[Vietnamees|Vietnamese]] noam van de golf is ''Vịnh Bắc Bộ''. In [[verainvoudegd Chinees]] is de noam 北部湾 ([[tredietsjoneel Chinees]]: 北部灣; [[pinyin]]: ''Běibù Wān''; [[Hainanees]]: ''Pak-pōe Oân''; ook in verainvoudegd Chinees: 东京湾; tredietsjoneel Chinees: 東京灣; pinyin: ''Dōngjīng Wān''). Zowel ''Vịnh Bắc Bộ'' as ''Běibù Wān'' betaikent "Noordelke Baai". De noam ''Tonkin'' (東京 in Hán-Nôm-schrift en ''Đông Kinh'' in t [[Vietnamese alfabet]], betaikent "oostelke heufdstad", en is t vrougere toponiem veur Hanoi, de hedendoagse heufdstad Vietnam. t Mout nait verwaard worden mit [[Tokyo]], dat ook schreven wordt as 東京 en ook "oostelke heufdstad" betaikent. Tiedens de Fraans-kelonioale periode van Vietnam wer t noordelke kontraain ''Tonkin'' nuimd.

== Weer ==
Tiedens de [[noordoostelke moesson]], tussen jannewoarie en april dut zuk de ''[[Crachin]]'' veur in de Golf van Tonkin, en in de Stroat van Hainan. Dit is n opvalend weerverschiensel mit veul leeghangende stratusbewolken, motregen en dook of diezeghaid, woardoor t zicht slecht is.

[[Kategorie:Grunnegs artikel]]
[[Kategorie:Zee]]
[[Kategorie:Geografie van Azië]]
