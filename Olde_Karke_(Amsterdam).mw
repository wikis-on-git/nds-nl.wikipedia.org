[[Ofbeelding:Amsterdam_olde_kark_anzicht.jpg|thumb|right|200px|De Olde Karke.]]
[[Ofbeelding:Oude Kerk (Amsterdam) - a church with a wodden roof.jpg|thumb|200px|Olde Karke, ne karke met n holten dak]]
[[Ofbeelding:Amsterdam_olde_kark_buuten.jpg|thumb|right|200px|Butenkante ]]
[[Ofbeelding:Amsterdam_olde_kark_holtsni-jwark.jpg|thumb|right|200px|Holtsni-jwark]]
[[Ofbeelding:Amsterdam_olde_kark_binnen.jpg|thumb|right|200px|Binnenwark.]]
[[Ofbeelding:Church Window Oude Kerk Amsterdam.jpg|thumb|250px|Church Window Oude Kerk]]

De '''Olde Kark''' is et oldste nog bestoande gebouw van [[Amsterdam]] en steet an et [[Oldekarksplein]] in et stadsdeel [[Amsterdam-Centrum]]. De karke wierd (woarschienlek in [[1306]]) ewi-jd an den heiligen [[Nicolaas van Myra|Nicoloas]], [[biskop]] van [[Myra]], deur [[Gwijde van Avesnes|Guy van Avesnes]], den biskop van [[Eertsbisdom Utrecht|Utrecht]].
In september [[2006]] wierd et 700-joarege gebruuk van dizze karke evierd. Ter geleagenheid hiervan wödden op [[17 september]] nen noamaak van et tiedens den [[Beeldenstorm]] van [[1566]] vort egoane [[Angelusklöksken]] op-ehängen in et kleine toorntjen boaven op et karkdek.

== 13de eeuwe ==
Op de plaatse woar de Olde Kark steet, stoand in de [[13e eeuw|13de eeuwe]] ne kleine holten [[kapelle]] mit ne [[begraafplaatse]]. Bekend is dat in [[1280]] den [[pastoor]] van Amestelle (vandage et [[Olderkark an den Amstel|Olderkark]]) den zorg had veur twee karken. Vermeudelek was den tweeden, an Olderkark undergeschikte karke, de (Olde) Karke in Amsterdam. De karke in Olderkarke is de moderkarke, moar de dochter in Amsterdam greujden heur in korte tied boaven et heufd. In [[1334]] wierd Amsterdam ne zelfstandege [[parochie]], dat wil zeggen kreg nen eigen pastoor, en wierd de Olde Karke de parochiekarke van Amsterdam. Hieran kwamen in et beginne van de [[15e eeuw|15de eeuwe]] n ende toon et westelek deel van de stad nen eigen parochie kreg: de [[Ni-je Karke (Amsterdam)|Ni-je Karke]]. Vanof dee tied spraken zie van de Oldekarks- en Ni-jekarkskante, wat al vlot verkort wierd tot Olde- en Ni-jekante. De Olde Karke blef veurlopeg de heufdkarke van Amsterdam. De stadsbraanden van [[1421]] en [[1452]] hebt de Olde Kark neet etroffen.

== Bouwgeskiednis ==
=== Middeleeuwn ===
De Olde Kark hef ne rieke bouwgeskiednis. In de tweede helfte van de 13de eeuwe wödden de holten kapelle vervangen deur ne steen zaalkarke. Noa 1300 bouwden de Amsterdammers ne rume [[hallenkarke]]: n dreebeukeg gebouw mit smalle, moar eaven hoge zi-jbeuken en n klein, rechthookeg [[priesterkoor|koor]], woarschienlek in [[romaansen stiel]]. Veur zowiet bekend is et de eerste hallenkarke in [[Hollaand]]. Ok nen toorn wierd ebouwd, op de plaatse van den van vandage. Umstreaks 1330 wodden et kleine koor vervongen deur n rumer, éénbeukeg koor. In 1330-1350 wödden de smalle zi-jbeuken vervongen deur brede zi-jbeuken (zelfs wat breder as et middenschip) en begon de karke te lieken op de noe nog altied bestoande karke. Dizzen dreebeukege hallenkarke besteet in gewiezegden vörm nog altied.

In de doarop volgende eeuwn wodden flink ewarkt an de vergroting van de karke, dee vanof dee tied ja ne parochiekarke is. Eerst wödden dee zi-jbeuken in oosteleke richting deur-etrokken, zodat ok et koor dreebeukeg wierd, woarnoa ne viefziedegen koorumgäng wödden ebouwd. Doarnoa volgden twee kapellen dee de karke et uterlek van ne kruuskarke gaven: de Sint Joriskapelle an de noordkante, ebouwd in 1380-1412 (tiedens de restaurasie is et joar [[1412]] in nen balk van et gewelf evonden), en de [[Sint Sebastiaan]]skapelle an de zuudkante, ebouwd in 1450-1460. Moar, dit wödden wier teneet-edoan deur den bouw van ni-je kapellen.

=== 16e eeuw ===

In de eerste helfte van de [[16e eeuw|16de eeuwe]] is de karke verheugd. Eerst wierd et [[schip (karke)|skip]] verheugd mit nen lechbeuk, doarnoa, rundumme 1550, wodden ok de krusing verheugd (an de verheuging van de dwarsskeape bunt zie neet meer too-ekommen; dizze hebt nog altied nooddaeke).

Tenslotte wodden in 1558-1560 nen lechbeuk eplaatst op et koor (betaald oet ne lotteri-je in [[1558]]) en wodden in [[1564]] den toren verheugd. Et leste was neudeg ewodden deur de verheuging van et schip met nen lechbeuk. In [[1565]] wodden den hudege [[Oldekarkstoorn (Amsterdam)|Oldekarkstoorn]] ebouwd.

=== 20ste eeuwe ===
Problemen mit de fundering hebt in [[1951]] eleid tot de sluting van de karke weagens instortingsgevoar, woarnoa ne 24 joar durende restaurasie ploatsvond. In [[1994]]/[[1998]] is de karke opni-j restaurierd en beheurt tot den [[Top 100 der Nederlaandsen UNESCO-monumenten]].

== Baksteengotiek ==
De Olde Karke is n veurbeeld van Hollandse [[baksteengotiek]]. De konstruksie is lechte, umdat de [[heien|heipöalkes]] woarop de karke steet, neet genög draagvermeugen hebt: et too-epaste heiwark is nog olderwets (et verhaal dat de karke ebouwd zol wean op nen uutloper van et [[Muderzaand]] is nen [[foabel]] eblekken). De karke hef holten tongewelven en de hoge spitsboagevensters bespoarden muurwark. Op dizze wieze kon toch n groot en ingewekkeld karkgebouw wödden emaakt. Et oppervlak van de karke is groot, in vergelieking tot de heugte. De uutstroaling van ne [[hallenkarke]] is bewoard ebleaven. 

== Beeldenstorm ==

In den [[Beeldenstorm]] van [[1566]] wödden de [[altoar]]en van de Olde Karke verneeld. Noa de [[Alteratie (Amsterdam)|Alteratie]] van [[1578]] wierd de karke ontdoan van eure beelden, en wödden de karke opni-j in-ericht veur den [[protestantisme|prottestantsen]] eredeenst. In [[1584]] mochen de koopleu in de karke [[Handelsbeurs|beurs]] holden. De karke is veur dit dool ebruukt tot [[1611]] (toon den [[Beurs van Hendrick de Keyser]] op et [[Rokin (Amsterdam)|Rokin]] wödden los-edoane). Vanof [[1632]] vonden de vergoaderingen van den Karkeroad ofwesselend plaatse in de Olde en Ni-je Karke. Deur den bouw van et stadhoes an den [[Dam (Amsterdam)|Dam]] won de Ni-je Karke an belang en wodden de heufdkarke. Doarnoa nam et belang van de Olde Karke of.

== Beuke ==
* De Oude Kerk te Amsterdam. Bouwgeschiedenis en restauratie (ISBN 90 400 8680 X), uut-egeaven deur Uutgeaveri-je Waanders, in samenwarking mit den Rieksdeenst veur den Monumentenzörg.

== Uutgoande verwiezingen ==
* [http://www.oudekerk.nl/ Olde Karke]
* [http://www.oudekerk.nu/ Olde Karkgemeente]
* [http://www.amsterdam.nl/stad_in_beeld/inhoud/typisch_amsterdams?ActItmIdt=4676 Olde Karke op amsterdam.nl]
* [http://www.bmz.amsterdam.nl/adam/nl/groot/oukerk.html Olde Karke (vanof 1300) op bma.amsterdam.nl]
* [http://www.bmz.amsterdam.nl/adam/nl/aktueel/oudekerk.html Book oaver Olde Karke verschenen]
* [http://www.gravenopinternet.nl/ Groaven op internet, grofsteen' in de Olde karke van Amsterdam]

== Bronnen ==
''Den tekst op dit blad of ne eerdere uutvoering doarvan is oaver-enommen van de webstea van et Buro Monumentenzörg Amsterdam, http://www.bmz.amsterdam.nl''

{{commonscat|Oude Kerk (Amsterdam)}}

[[Kattegerie:Achterhooks artikel]]
[[Kattegerie:Christendom]]
[[Kattegerie:Karkgebouw]]

[[br:Oude Kerk]]
[[de:Oude Kerk (Amsterdam)]]
[[en:Oude Kerk]]
[[fr:Oude Kerk]]
[[it:Oude Kerk (Amsterdam)]]
[[nl:Oude Kerk (Amsterdam)]]
[[pl:Oude Kerk]]
[[zh:老教堂 (阿姆斯特丹)]]
