'''Westfalen''' umvat den noordoosteleke helfte van [[Noord-Rijnland-Westfalen]], ene van den dealstoaten van [[Duutsland]]. Et besteet uut den [[regierungsbezirk]]e [[Arnsberg]], [[Detmold]] en [[Münster]] moar hef an sich gene administratieve beteakenis meer. De steden [[Dortmund]], [[Münster]] en [[Bielefeld]] bunt belangrieken centra van Westfalen.

In Westfalen wödt o.a. [[Westfaals]] esprokken.

==Geskiednis: slim uuteenlopende territoria==
Den historiesen streke Westfalen umvat ne veul groter gebeed, noamelek et hele westeleken dele van et veurmaligen [[hertogdom Saksen]], tussen den [[Rijn]] en den [[Wezer]]. De Saksen neumden hun oosteleke gebeed [[Oostfalen|''Oostfalen'']]. In den ''Annales regni Francorum'' wödden den bewonners van Oost- en West-Falen veur et eerst vermeld bi-j den beskrieving van et joar 784, toon Karel de Grote en zien oldsten zünne Karel ten striede trokken teggen de Saksen, Karel de Grote teggen den "Ostfalaos" en zien zünne teggen de "Westfalaos". Et woord ''fal(ah)'' beteakent gewoon veld of vlaakte. Oost- en West-Falen waarn dus eerst et ''oostland'' en et ''westland'' van de [[Saksen]]. Den uutdrukking ''Oost-Falen'' is later in onbruuk geraakt.

Sinds 1180 was doar ne [[hartogdom Westfalen]]. Den woardigheid van hartog wierd edreagen deur den [[Keur-Keulen|eertsbisskop en keurvörste van Keulen]]. An et ende van den 18den eeuwe had dizzen allenig nog den feiteleke macht in nen kleinen gebeed mit den regio's [[Olpe (district)|Olpe]] en [[Hochsauerlandkreis]]van noe.

In 1500, bioj den indealing van et [[Heiligen Roomsen Riek]] in ne aantal [[kreits]]en, wierd den [[Westfaalsen Kreits]] et hele gebeed ten oosten van den [[Bourgondiesen Kreits]]. Et umvatten den gebeeden van den prinsbisdommen [[prinsbisdomme Münster|Münster]] en [[prinsbisdomme Luik|Luik]], en alle tussenleggende kleineren vörstendommen. Eerst was ok et [[sticht Utrecht]] in-edeald bi-j den Westfaalsen Kreits.

In 1807 stichtten Napoleon et [[könninkriek Westfalen]], dat deels wal en deels neet et vröggeren grootn Westfalen umvatten, mit doarbi-j grote deale van den bondslaanden van noe [[Nedersaksen]], [[Hessen]] en [[Saksen-Anhalt]].

In 1815 wierd et zued-westeleken dele van dat könninkriek too-eweazen an [[Praissen|Prusen]]. Vanof toon wödden de name Westfalen meer en meer enkel nog ebruukt veur dizzen Prusisen proveensie Westfalen. Dee ging in 1946 op in den bondsstoat [[Noord-Rijnland-Westfalen]].

==Zee ok==
*[[Vrede van Westfalen]]

== Uutgoande verwiezingen ==
*[http://www.westfaelische-geschichte.de Infomasie en bronnen van Westfalens geskiednis in "Westfälisen Geskiednis (In et Duuts)"]

[[Kattegerie:Achterhooks_artikel]]
[[Kattegerie:Duutslaand]]

[[ca:Westfàlia]]
[[cs:Vestfálsko]]
[[da:Westfalen]]
[[de:Westfalen]]
[[en:Westphalia]]
[[eo:Vestfalio]]
[[es:Westfalia]]
[[fr:Westphalie]]
[[ht:Westphalia, Iowa]]
[[it:Westfalia]]
[[ja:ヴェストファーレン]]
[[ka:ვესტფალია]]
[[ko:베스트팔렌]]
[[lt:Vestfalija]]
[[nds:Westfalen]]
[[nl:Westfalen (streek)]]
[[no:Westfalen]]
[[pl:Westfalia]]
[[pt:Vestfália]]
[[ro:Westfalia]]
[[ru:Вестфалия]]
[[sv:Westfalen]]
