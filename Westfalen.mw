'''Westfalen''' umvat de noordoosteleke helfte van [[Noordrhain-Westfele|Noordrien-Westfalen]], ene van de dealstoaten van [[Duutsland]]. Et besteet uut de [[regierungsbezirk]]e [[Arnsberg]], [[Detmold]] en [[Münster]] moar hef gene administratieve beteakenis meer. De steaden [[Dortmund]], [[Münster]] en [[Bielefeld]] bunt belangrieke centra van Westfalen.

In Westfalen wöd o.a. [[Westfaals]] esprokken.

==Geskiednis: slim uuteenlopende territoria==
De historiese streake Westfalen umvatten n veul groter gebeed, namelek et hele westeleke deel van et veurmoalege [[hartogdom Saksen]], tussen den [[Rien]] en den [[Wezer]]. De Saksen neumden eur oosteleke gebeed [[Oostfalen|''Oostfalen'']]. In de ''Annales regni Francorum'' wödden de bewonners van Oost- en West-Falen veur et eerst vermeld bi-j de beskrieving van et joar 784, toon Karel de Grote en zien oldsten zönne Karel ten striede trokken teggen de Saksen, Karel de Grote teggen de "Ostfalaos" en zien zönne teggen de "Westfalaos". Et woord ''fal(ah)'' beteakent gewoon veld of vlaakte. Oost- en West-Falen waarn dus eerst et ''oostland'' en et ''westland'' van de [[Saksen (vôlk)|Saksen]]. De uutdrukking ''Oost-Falen'' is later in onbruuk eraakt.

Sinds 1180 was der n [[hartogdom Westfalen]]. De woardegheid van hartog wierd edreagen deur den [[Keur-Keulen|eertsbisskop en keurvörste van Keulen]]. An et ende van de 18de eeuwe had dizzen allenig nog den macht in n klein gebeed mit de regio's [[Olpe (distrikt)|Olpe]] en [[Hochsauerlandkreis]] van noe.

In 1500, bi-j de indealing van et [[Heilige Roomse Riek]] in n antal [[kreits]]en, wierd den [[Westfaalsen Kreits]] et hele gebeed ten oosten van den [[Bourgondiesen Kreits]]. Et umvatten de gebeden van de prinsbisdommen [[prinsbisdom Münster|Münster]] en [[prinsbisdom Luik|Luik]], en alle tussenleggende kleinere vörstendommen. Eerst was ok et [[sticht Utrecht]] in-edeald bi-j den Westfaalsen Kreits.

In 1807 stichtten Napoleon et [[könninkriek Westfalen]], dat deels wal en deels neet et vröggere grote Westfalen umvatten, mit doarbi-j grote deale van de bondslaanden van noe [[Nedersaksen]], [[Hessen]] en [[Saksen-Anhalt]].

In 1815 wierd et zuud-westeleke deel van dat könninkriek too-eweazen an [[Praissen|Prusen]]. Vanof toon wödden den name Westfalen meer en meer bloos nog ebruukt veur dizze Prusiese previnsie Westfalen. Dee ging in 1946 op in den bondsstoat [[Noordrhain-Westfele|Noordrien-Westfalen]].

[[Ofbeelding:Westfalen.png|800px|Westfalen in 900, 1400, 1700, 1810, 1900 en 2000]]

==Zee ok==
*[[Vrea van Westfalen]]

== Uutgoande verwiezingen ==
*[http://www.westfaelische-geschichte.de Informasie en bronnen van Westfalens geskiedenisse in "Westfälisen Geskiednis (In et Duuts)"]

[[Kategorie:Achterhooks_artikel]]
[[Kategorie:Streek in Duutslaand]]

[[ca:Westfàlia]]
[[cs:Vestfálsko]]
[[da:Westfalen]]
[[de:Westfalen]]
[[en:Westphalia]]
[[eo:Vestfalio]]
[[es:Westfalia]]
[[fr:Westphalie]]
[[ht:Westphalia, Iowa]]
[[it:Westfalia]]
[[ja:ヴェストファーレン]]
[[ka:ვესტფალია]]
[[ko:베스트팔렌]]
[[lt:Vestfalija]]
[[nds:Westfalen]]
[[nl:Westfalen (streek)]]
[[no:Westfalen]]
[[pl:Westfalia]]
[[pt:Vestfália]]
[[ro:Westfalia]]
[[ru:Вестфалия]]
[[sv:Westfalen]]
