'''Ishmael''' is n filosofiese [[roman]] van de schriever [[Daniel Quinn]], uut 1992. 

t Onderzöcht de [[mythologie]], de uutwarking van ethiek, en hoe as dissent iets te maken hef met duurzaamheid. De roman maakt gebruuk van n sokratiesen dialoog um op disse maniere t idee onder uut te halen dat de [[meinse|maense]] t toppunt is van de biologiese evoluutsie. t Boek zegt dat de maensliken oppergezag n kulturele mythologie is, dat de beschaving hier van t vergaank is en dat dissent groten gevolgen hef op de weerld.

t Wördden bekroond met de $500.000 Turner Morgen Fellowship Award.

==Körte inhaold==
In t boek döt Daniel Quinn zien vertelligie vanuut de heufdpersoon - die gien name hef, ma t wörd in de ik-vörme vertelt -, die zich, nao reaksie op n kraantebericht, anmeld um as leerling te begunnen bi'j n leraar. Disse leraar blek n gorilla te ween, Ishmael ehieten. Ishmael hef n theorie over de geskiedenisse van n maense, den he oe giet leren. Voolgens hum is n maense gaanks um de weerld kapot te maken. Vrogger, as jager-verzamelaar waren he nog van de weerld. Ma, noe as he laandbouwer wördden gung he n ekonomie doen van meer-da'w-neudig-bint. En zo gung t der op an dat disse maensen zichzölf gungen veurhaolden dat de weerld van éúr is, en zo gungen eur ok leven. De 'beskaafde' maense zöt zichzölf as t uutaendelike doel op aarde, en höld der zo ien n aander an mythes der an over.

Daniel Quinn döt twee soorten maensen zien, sitaten bint ofkomstig uut t boek: 
* De ''Nemmers''
''Bi'j t vertelligie van de Nemmers draeit t derumme dat de weerld van n maense is.'' 
* De ''Gevers'' (of: ''Laoters'', drek vanuut t Engels vertaalt)
''Bi'j t vertelligie van de Laoters draeit t derumme dat n maense van de weerld is.''

Daniel Quinn döt ok nog t Genesisverhaal uutleggen zo as hi'j dat zöt. En hi'j döt n bulte problemen in zien wark kommen, wat n maense uutricht, ma hi'j kump ok waer met n oplossing: hi'j hef t boek zo ekreven da'j mút nao gaon daenken.

{{Dialekt|sdz|[[Vechte|t Vechtdal]]|ANS}}

[[Kategorie:Book]]
[[Kategorie:Filosofie]]
