{{Spraoke
| spraoke = Gàidhlig
| laand = [[Schotlaand]] en [[Kanada]]
| sprekkers = 60.000 as moerstaal, 100.000 in totaal
| klassifikatie = [[Indo-Europese talen|Indo-Europees]] <br />
* [[Keltiese talen|Kelties]]
** [[Goidelies]]
*** Schots-Gaols'''
| skrift = [[Latiens alfabet|Latiens]]
| staotus = [[Bestaand:Flag of Scotland.svg|20px]] [[Schotlaand]]
| iso1 = gd
| iso2 = gla
| iso3 = gla
}}

[[Bestaand:Fàilte gu Baile Ailein.jpg|thumb|Tweetalig waorschuwingsbord op t eilaand [[Leòdhas]]]]
'''Schots-Gaols''' (uutspraak: /sxɔts ɣɔːls/, in de taal zelf: ''Gàidhlig'', uutespreuken as: {{IPA|[ˈkaːlikʲ]}}) is n [[Goidelies]]e taal die espreuken wörden deur de [[Gaolen]], n [[Kelten|Keltiese]] stamme in de [[Schotse Hooglaanden]] en mer zo’n 60.000 meensen beheersen de taal. Umdat t allinnig in Noord-Schotlaand en op n paor eilaanden espreuken wörden (waoronder de [[Hebriden]]), wörden t oek wel es ''Hooglaand-Gaols'' eneumd. De taal wördden in de [[3e eeuw]] vanuut [[Ierlaand (eilaand)|Ierlaand]] naor [[Schotlaand]] ebröcht en is daor tot op de dag van vandage n [[minderheidstaal]]. Toch was t Schots-Gaols in de elfde eeuw de meest gebruukten taal van Schotlaand; de grote achteruutgang kömp deur welende zaken, waoronder armoe over t geleuf. De mislokten [[jakobitisme|Jakobitiese Rebellie]] in 1745 en de daorop volgende slag bie Culloden in 1746 hebben in starke maote bie-edreugen tot de verminderden gebruuk van de taal. t ''Onnette'' imago van t Schots-Gaols is n stigma dat tot in de twintigste eeuw bleef voortbestaon en dat zelfs tot op hejen nog vake de kop opsteekt. De veurnaamste reden dat de enigste plaotse ter wereld waor t Schots-Gaols nog n meerderheidstaal is, de [[Buten-Hebriden]] ('na h-Eileanan an Iar'), is umdat dit archipel geografies arg aofezonderd lig.

== Kenmarken ==
Typies is onder aandere t ontbreken van t warkwoord “hebben”. In platose daorvan gebruken n veurzetselachtige konstruksie (bieveurbeeld: ''Tha peann aig Màiri'' - Der is n penne bie Mary, Mary hef n pen). Veerder is der gien onbepaold [[lidwoord]], mer wel n paor bepaolde lidwoorden, dat aofhankelik van t geslacht en de naamval verbeugen wörden. Der bin gien woorden veur 'ja' of 'nee'. In plaotse daorvan gebruken ze n amparte konstrukstie (bieveurbeeld: ''A bheil thu sgìth? Tha!'' - Bi'j meui? Ik bin/Ja!). t Schots-Gaols gebruukt t Latiense alfabet, verminderd tot zeuventien letters. De [[orthografie]] is weliswaor komplex, mer oek naor sekuur. t Schots-Gaols hef mer tien onregelmaotige warkwoorden. De taal hef te liejen onder verengelsing; veule woorden wörden uut t [[Engels]] overeneumen en op zien Schots-Gaols espeld, zo he'j bieveurbeeld 'baidhseagal' ('fietse'), 'telebhisean' ('televisie'), 'taidh' ('dasse'), 'càr' ('automobiel'). t Tot op hejen beste woordeboek is t ''Faclair Gàidhlig gu Beurla le Dealbhan'' van de Engelsman Edward Dwelly, uut 1901.

=== Fonologie en orthografie ===
Kenmarkend veur t Schots-Gaols ten opzichte van t Iers is de [[pre-aspirasie]]; de hypothese ter verklaoring van de herkomst hiervan wörden veulal in t kontakt mit t [[Ieslaands]] ezöcht. t Huilt in dat n [[plofklank]] die veuraofegaon wörden deur n [[vokaal]] n anblazing véúr zich krig. Zo wörden 'acair' uutespreuken as /aχkir/, 'bàta' as /ba:htə/ en 'cupa' as /kohpə/. Daornaost he'j niet allinnig [[uutluudverhardung]] mer oek [[inisiale devokalisasie]], waorbie stemhebbende okklusieven an t begin van n woord stemloos wörden en t verschil tussen /b/ en /p/, /g/ en /k/ en /t/ en /d/ verdwient. Um die reden vienen Engelstaligen wel es dat Schots n iezelig 'zachte' taal is. n Spesifiek Schots-Gaols [[foneem]] is de klank die orthografies as 'ao' eschreven wörden en tussen de /ø/ en /ə/ in lig; disse klank is n soort Nederlaandse 'eu' mer waorbie ze de lippen niet ronden. Aandere karakteristieken bin de veule [[nasalisasie]]s en de [[zachte g]], as 'dh' of 'gh' eschreven.

== Statuut ==
[[Bestaand:ScotlandGaelic2001.gif|thumb|Verspreiding van t Schots-Gaols volgens de volkstelling van 2001]]
De Schots-Gaolse taal wördden in april 2005, in t nieje parlement van [[Holyrood]] in [[Edinburgh (Schotlaand)|Edinburgh]], offisieel as één van de talen van Schotlaand erkend. Der is noen zelfs n radiozender in die taal, '[[Radio nan Gaidheil]]', mit heufdzetel in [[Inverness (Schotlaand)|Inverness]], en op de schoelen wörden oek Schots onderwezen, oek al is der n groot gebrek an leerkrachten en geet de veurkeur van ouwers, zelfs Galen, vake uut naor t Engels as onderwiestaal. Op [[Skye]] ('An t-Eilean Sgitheanach') zit t [[Sabhal Mòr Ostaig]], n hogeronderwiesinstituut dat op t moment bie de nieje [[University of the Highlands and Islands]] opgeet, en biejen alle opleidingen helemaole in t Schots-Gaols an. Oek bin in Schots-Gaolse gebied de wegwiezers tweetalig. (Al ku'j je eigen, in t kaoder van [[Reversing Language Shift]], aofvragen of niet álle wegwiezers, in heel Schotlaand, twee- of zelfs drietalig zollen mutten ween.)

In t naojaor van 2006 was der sprake van n Schots-Gaolse televisiezender die op-ericht zol wörden, n projekt waorveur de Schotse regering £11,5 miljoen uutetrökken had. t Duurden tot oktober 2008 veurdat [[BBC Alba]] van start gung. De eerste sekundaere schoele die helemaole Schots-Gaolstalig is, wördden liekewel in 2006 op-ericht in [[Glasgow]] (''Glaschu'). Feit is dat eventuele kienders die, deur disse schoele te bezeuken, overwegend Schots-Gaols praotend zollen wörden, de eerste 'zuver' Schots-Gaolse generasie sinds 1970 zol ween.

Op 7 oktober 2009 erkenden de [[Europese Unie]] t Schots-Gaols samen mit t [[Kumries]] as n toe-estaone taal veur offisiële schrieverieje.

Veule projekten wörden weg en were op-ericht um anhoud te geven an t Schots-Gaols, veurnamelik deurdat t gien politiek thema is: alle Schotse politieke partiejen hebben herhaoldelik der sympathie veur de 'reanimasiepogingen' uutedrokt.

== Beleving ==
Der besteet al sinds de [[romantiek (stroming)|romantieke stroming]], onder impuls van schrievers as Sir [[Walter Scott (dichter)|Walter Scott]], n soort idealistiese beweging die de 'authentieke Schotse taal' niej leven wil inblaozen. Welende 'Highland Societies', waoronder de [[Highland Society of London]], voeren n bewuste kampanje veur t weerkeren naor de ouwe Schotse kultuur, waor de taal vanzelf deel van uutmaakt, al steet t vremd genog niet altied bovenan de prioriteitelieste. De verenigige '[[Clì Gàidhlig]]', vrogger ''Comann an Luchd-Ionnsachaidh'', besteet uut zo'n duzend sympathisanten van wee de meerderheid uut eigen inisiatief, en uut persoonlike overtuging, zien eigen t Schots-Gaols an-eleerd hef; t is feitelik n lobby die an kracht toenimp en veur algemene tweetaligheid pleit. Naost Schotlaand is der nog n kleine klunje van Galen in de Kanadese provinsie [[Nova Scotia]] (Alba Nuadh); t geet hier um net iets meer as as 2000 meensen.

De Schots-Gaolse taal hef n butengewoon rieke espreuken kultuur, mit duzenden liedjes, de zogeneumde 'puirt-a'bheul'; t jaorlikse zangfestival [[Mòd Naiseanta Rioghail]] trekt gewoonlik massa's toeristen en hult de belangstelling levendig - mer volgens n antal rapporten die rond de eeuwwisseling uutebröcht bin, bin der oek zwaore inspanningen neudig um disse taal tegen uutstarven te bescharmen.

{{Interwiki|kode=gd|naam=Schots-Gaolse}}
{{Commonscat|Scottish Gaelic language}}

[[Kategorie:West-Veluws artikel]]
[[Kategorie:Keltische taal]]

{{Link FA|mk}}

[[nds:Schottsch Gäälsch]]
[[af:Skots-Gaelies]]
[[am:የስኮትላንድ ጋይሊክኛ]]
[[an:Idioma gaelico escocés]]
[[ang:Scyttisce sprǣc]]
[[ast:Gaélicu escocés]]
[[bar:Gälisch]]
[[bg:Шотландски келтски език]]
[[bn:স্কট্‌স গ্যালিক ভাষা]]
[[br:Gouezeleg Skos]]
[[ca:Gaèlic escocès]]
[[cdo:Sŭ-gáik-làng-ngṳ̄]]
[[ckb:گادێلیی سکۆتی]]
[[cs:Skotská gaelština]]
[[cv:Шотланд чĕлхи]]
[[cy:Gaeleg yr Alban]]
[[da:Skotsk gælisk]]
[[de:Schottisch-Gälische Sprache]]
[[diq:İskoçki]]
[[el:Σκωτική Γαελική γλώσσα]]
[[en:Scottish Gaelic]]
[[eo:Skotgaela lingvo]]
[[es:Gaélico escocés]]
[[et:Gaeli keel]]
[[eu:Eskoziako gaelera]]
[[ext:Luenga gaélica escocesa]]
[[fa:گیلیک اسکاتلندی]]
[[fi:Gaeli]]
[[fo:Skotskt gæliskt (mál)]]
[[fr:Gaélique écossais]]
[[frp:Gaèlico ècocês]]
[[fur:Lenghe gaeliche scozês]]
[[fy:Skotsk-Gaelysk]]
[[ga:Gaeilge na hAlban]]
[[gd:Gàidhlig na h-Alba]]
[[gl:Lingua gaélica escocesa]]
[[gv:Gaelg Albinagh]]
[[he:גאלית סקוטית]]
[[hr:Škotski gaelski jezik]]
[[hu:Skót gael nyelv]]
[[hy:Գելական շոտլանդերեն]]
[[ia:Lingua gaelic scote]]
[[id:Bahasa Gaelik Skotlandia]]
[[is:Gelíska]]
[[it:Lingua gaelica scozzese]]
[[ja:スコットランド・ゲール語]]
[[jv:Basa Gaelik Skotlandia]]
[[ka:შოტლანდიური ენა]]
[[ko:스코틀랜드 게일어]]
[[kv:Шотландса кыв]]
[[kw:Albanek]]
[[la:Lingua Scotica (Gadelica)]]
[[li:Sjots Gaelic]]
[[lij:Lengoa gaelica scoçeize]]
[[lmo:Lengua scuzzesa]]
[[lt:Škotų gėlų kalba]]
[[lv:Skotu gēlu valoda]]
[[mk:Шкотски јазик]]
[[mr:स्कॉटिश गेलिक भाषा]]
[[mzn:گالیک]]
[[nl:Schots-Gaelisch]]
[[nn:Skotsk-gælisk]]
[[no:Skotsk-gælisk]]
[[nrm:Êcôssais]]
[[oc:Gaelic escocés]]
[[os:Шотландиаг (гэлаг) æвзаг]]
[[pl:Język gaelicki szkocki]]
[[pms:Lenga gaélica scossèisa]]
[[pnb:سکاٹ گالی]]
[[pt:Língua gaélica escocesa]]
[[qu:Iskut kilta simi]]
[[ro:Limba scoțiană]]
[[ru:Шотландский язык (кельтский)]]
[[sc:Limba gaelica scotzesa]]
[[sco:Scots Gaelic leid]]
[[se:Gaelagiella]]
[[sh:Škotski gelski jezik]]
[[simple:Scottish Gaelic language]]
[[sk:Škótska gaelčina]]
[[sl:Škotska gelščina]]
[[sr:Шкотски гелски језик]]
[[sv:Skotsk gäliska]]
[[szl:Szkocko gaelicko godka]]
[[ta:சுகாத்திசு கேலிக்கு]]
[[tr:İskoçça (Kelt)]]
[[tt:Шотланд (гэль) теле]]
[[ug:شوتلاندىيە گائېل تىلى]]
[[uk:Шотландська гельська мова]]
[[vi:Tiếng Gael Scotland]]
[[wa:Escôswès]]
[[xmf:გელურ-შოტლანდიური ნინა]]
[[zh:苏格兰盖尔语]]
