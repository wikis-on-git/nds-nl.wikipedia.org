'''Halloween''' is 'n feestdag op 31 oktober, die evierd wörd in [[Ierlaand|Ierlaand]], [[Engelaand|Engelaand]], [[Amerika]] en [[Canada]]. De leste joaren kump 't zachies an ok op Nederlaand en Belgie an. Op disse oavend goat kinder, verkleed as monsters en dooien, langes de deuren umme snuup te vroagen. 't Feest hef zien liekenisse en ok dezölfde oorsprung met [[Samhain]], [[Allerheiligen]], [[Allerzielen]] en [[Sint Maarten]]. Et zet 't begun van de harfst en 't oogsten veur de kommende koalde winter. De overledenen wörd der met herdacht.

===geskiedenisse===
't Kump nog bi-j d' oale [[Kelten]] vot. Bi-j hun wördden 't [[Samhain]] enuumd. Bi-j d' oale keltise kalender was dit feest [[oalejoarsdag]]. Die volker leuten hun joar begunnen wonneer as de dagen op zien donkerst an gungen. De nacht van 31 oktober noar 1 november. 't Zet 't begün van de harfst en et oogsten veur de kommende kolde winter. In disse tied zol de weerld van de dooie veurolder körtbi-j de weerld van de levenden stoan. Mar 't kunnen ok gebeuren dat der kwoadoardige wezens bi-j oe kwamen kieken. Bepoalde rituelen en gebruken mossen dit veurkommen.

De Germanen hadden ok 'n feest, die ze vierden rond de tied datte wi-j noe Karst hebt (25 december) töt Drie-Keuningen (6 jannewoari). Disse stiet okwel bekend as 't ''Joel'', ok hier jagen de veurolder deur de lucht hen en kwaam bi-j hun nog levende verwaanten um de deure kieken. Zie speulden 't ok noa deur zich te verkleden in dierenhuden en maskers op n kop en grote ummegangen te maken goan. Grote vuren stokken zie an en eerden de veurolder.

In kristelike tied wörden 't keltise feest ummevörmd noar iets wat luu 'kristelik' numen kunnen. 't Katholike Allerzielen kump uut de benediktijner kloostertraditie van [[Cluny]], woar as [[Odilo van Cluny]] 't in 998 veur d' eerste moal vieren leut. In de 13e ewe kregen 't de name Allerzielen. Mar de oale elementen van 't Samhainfeest, die bewoard bleven bi-j 't boerenvolk, wördden an dissen dag eplakt. Samhain is 'n feest umme de dooien te eren, den in gedachten te hoalden. Zo ok Allerzielen, die up 2 november is. Véúr Allerzielen kwamp Allerheiligen, 'n dag speciaal veur de kristelike heiligen en martelaars. In 't Engels is 't ''All Hallows' Eve'''

Ierse en Engelse kolonisten gungen noar Amerika, toe as die ontdekt wördden, en namen hun gebruken en tradities met. Doar is 't töt noe an toe uutegreuid töt 'n heel bekenden feestdag. 't Engelse ''All Hallows' Eve'' wördden zuties an an mekare eplakt en wördden ien woord: ''Hallowe'en''. Op disse tied goat luu hun tuune vol doen met versierings die verwiest noar de dood en horror. D' oale verklede ummegangen gungen kinder doen, anvroagend langes de deuren veur snuup. As de an de belle trekt en der wörd lös edoane zegt de kinder: ' ''Trick-or-treat!'' ' (''snuup, of oen leevn!''). A'j niks geeft, dan gooit ze oe et huus over met drietpapiere of aand're streken.

===Nederlaand en kommentoar===
De leste joaren kump 't Halloweenfeest weer zachies an op Europa op an. Rond september krie'j de winkels alwear vol met halloweenversierings en op 't ende van oktober en begun november doet discotheken vake halloween-thema-feestjes, woar luu verkleed mut kommen. D'r is van sommige hoeken wat kommentoar op 't feit dat 't Halloweenfeest meer in Nederlaand kump. Zo is't deur de commercie hier op anehaald umme oes 't geld of te troffeln. En eankele protestaantse karken bint der nie zo bliede van dat meansen zich inloat met geesten, demonen en duvels.

{{Dialekt|sdz}}
