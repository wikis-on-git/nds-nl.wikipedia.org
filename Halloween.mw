'''Halloween''' is een feestdag up 31 oktober, dee evyrd wörd in [[Ierlaand|Yrland]], [[Engelaand|Engeland]], [[Amerika]] en [[Canada]]. De lätste jåren kümt et sachtys an ouk når Neaderland en Belgy. Up dissen dag gåt kinder, verklead as monsters en douden, langes de duren ümme snüüp up te halen. Et feest hevt syn geliekenisse en ouk desülvde oorsprüng med [[Samhain]], [[Allerheiligen]], [[Allerzielen|Allerselen]] en [[Sint Maarten]]. Et markeerd et begün van de harvst en et ougsten vöär de kummende kolde winter. 

===geskydenisse===
Et kümt noch uut de keltiske tyd. By ear wördden et [[Samhain]] enömed. By de olde keltiske kalender was dit feest et ny jår inlüden. Dee volker löyten ear jår begünnen wonneyr de dagen up syn dunkerst waren. De nacht van 31 oktober når 1 november. Et markeerd et begün van de harvst en et ougsten vöär de kummende kolde winter. In disse tyd sol de wearld van de oaverleaden vöärolder kört by de wearld van de leavenden stån. 

De germanen hadden ouk een feest, dee se vyreden rund de tyd datte wy nu Karst hebbet (25 december) töt Dree-Kuningen (6 januari). Disse steyt wal bekend as et ''Juul'', ouk hyr jaagden de vöärolder döär de lücht hen en kwamen by ear noch leavende verwanten langes. Dee spöäleden et ouk noar döär sich te verkleaden med derenhüden en maskers up den kop en groute ümmegangen te maken gån. Groute vüren stokken sy an en eareden de vöärolder.

In christelike tyd wördden et keltiske feest ümmeförmed når yts wat lüde 'christelik' künden nömen. Allerzielen kümt uit de benediktyner kloostertradity van [[Cluny]], wår is [[Odilo van Cluny]] et in 998 vöär de eyrste mål vyren löyt. In de 13. eywe kreygen et de name Allerselen. Mar de olde elementen van et Samhainfeest, dee bewåred bleyvden by et burenvolk, wördden an dissen dag eplakked. Samhain is een feest ümme de douden te earen den in gedachten te holden. So ouk Allerselen, dee up 2 november is. Vöär Allerselen kwamt Allerheiligen, een dag speciål vöär de christelike heiligen en martelaars. In et ängelsk is et ''All Hallows' Eve'''

Yrske en ängelske kolonisten güngen når Amerika, toon dee untdekked wördden, en namen ear gebruken en traditys der up an. Dår is et töt nu an to uutegröied töt een heyl bekenden feestdag. Et ängelske ''All Hallows' Eve''' wördden süties an an mekander eplakked en wördden eyn woord: '''Hallowe'en'''. Up dissen tyd gåt lüde ear tüne vul doon med versyrings dee verwysed når de doud en horror. De olde verkleade ümmegangen güngen kinder doon, vrågend langes de duren vöär snüüp. As de an de belle trekket en der wörd lös edåne segget de kinder ' ''Trick-or-treat!'' ' (''snuup, of uwen leaven!''). 

De lätste jåren kümt et Halloweenfeest wear sachtys an up Europa up an. Rund september kryg y de winkels al wear vul med halloweenversyrings en up et ende van oktober en begün november doot diskoteken vake halloween-thema-feestjes, wår lüde verklead up an gåt. Der is van sommigen hoken wat kommentår up et feit dat et Halloweenfeest meyr in Neaderland kümt. So is et döär de commercy hyr up anehaled ümme uns et geld of te troffelen. En enkele protestantske karken bint der neet so blyde van dat mensken sich inlåt med geysten, demonen en düvels.

{{Dialekt|sdz}}
