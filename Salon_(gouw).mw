'''Salon''' was de name van een [[Fraanken|Fraankische]] [[Gouw (Germaons)|gouw]] in 't westen van wat as now de pervincie [[Overiessel]] is. De grèenzen leupen waorschienlijk samen mit de [[Iessel]], de [[Vechte]], 't [[Zwärte Wäter|Zwarte Water]] (of-eleid van ''[[Zwet (toponiem)|zwet]]'', wat grèenze beduudt), de [[Regge]] en de [[Skipbekke]]. Van Salon kump de hudige name [[Sallaand]], die veur een groter gebied gebruukt wördt.

An de oaverkaante van de Iessel haj [[Felua]] ([[Veluwe]]); in 't noordwesten van Salon haj de gouw [[Swifterbant]] an de monding van de Iessel en 't Zwarte Water (in de vrogge [[middeleeuwen|middelieuwen]] is dizze gouw goeddiels weg-espuuld); ten noorden van de Vechte haj [[Treanth]] ([[Drenthe]]), in 't oosten haj [[Twente (gouw)|Twente]]; tenslotte lag stroomopwaarts de [[Iesselgouw]] (Hisloa, Isloi). [[Urk]] was de graof van Salon ok de baos van.

't Gebied wördden vanof de [[6e eeuw|6e ieuw]] bewoond deur de [[Saksen (volk)|Saksen]]; de dialecten die tègenwoordig wördt espreuken in Sallaand ('t [[Sallands]]) bint nog altied [[Nedersaksisch]]. [[Christendom|Christelijke]] [[Christelijke zending|zendelingen]] hebt eperbeerd de bevolking te kerstenen, wat niet makkelijk verleup. Tiedens de [[Saksenoorlogen]] (772-804) wördden 't gebied onderwörpen deur de Fraanken en bi'j heur riek edaone as de gouw ''Salon.''

==Uutgaonde verwiezing==
* [http://www.graafschap-middeleeuwen.nl/adel/topografie-gouwen.html Kaorte van gouwen in de Lege Laanden in de 9e ieuw]

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Geschiedenis van Oaveriessel]]

[[nl:Salon (gouw)]]
