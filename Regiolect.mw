't Woord '''regiolect''' (een [[kofferwoord]] van ''[[regio]]'' en ''[[dialekt|dialect]]'') wört gebruukt um te verwiezen naor een täälkundige variëteit die stärk op een overkoepelende standardtääl liekt, mär kenmärken ef van de pläselijke en regionale variëteiten van 't täälgebied. Regiolecten dienen as een regionaal communicatiemiddel in gevallen waorin gebruuk van een pläselijke variëteit vanwegen de verstaonbääreid, täälbe-eersing of sociale acceptatie niet as communicatiemiddel gebruukt wört en waorin 't gebruuk van een niet-regionaal ekleurde standardtääl ook gien optie is, óf umdat de sprekers 't niet goed be-eersen, óf umdat ze der regionale identiteit benaodrukken willen.

In [[Limburg (Nederlaand)|Nederlaans-Limburg]] nemp de variatie in de pläselijke dialecten of en nemp een Limburgs regiolect de functies daorvan langzämeraand over. Daor is dan ook, veural in de steden, vule verzet tegen dit preces, en ze doen väke pogingen de dialectwoordenschat in leven te ollen. In gebieden waor de dialectvariatie nog groter is, bi'jveurbeeld [[Limburg (België)|Belgisch-Limburg]], wört de vörming van een regiolect daor tevule deur e-inderd, en gebruken ze de standardtääl in de communicatie mit sprekers van een aander dialect.

Ook in 't Nedersaksische täälgebied e-j in sommige regio's ook wel een soort [[regiolect]], bi'jveurbeeld in [[Grunnen (provìnzie)|Grunningen]] ([[Grunnegs_%28oetsproak%29#Grunnegs_Nederlaands|Grunnegs Nederlaands]]) en [[Tweante|Twente]], mär 't verskiensel kump värder niet zo vule veur. Nedersaksischtäligen gebruken wel väke Nederlaans mit een platte uutspraoke en een antal Nedersaksische woorden derdeur, dit kan ook ezien wörren as een soort regiolect. 't [[Fries]] is ook een goed veurbeeld van een regiolect.

[[Kattegerie:Sallaans_artikel]]
[[Kattegerie:Taol]]

[[li:Regiolek]]
[[nl:Regiolect]]
