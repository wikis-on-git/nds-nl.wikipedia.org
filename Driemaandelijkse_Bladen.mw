[[Ofbeelding:Driemaandelijksche Bladen.png|thumb|200px|''Driemaandelijks(ch)e Bladen'', eerste riege]]

De '''Driemaandelijkse Bladen''', veureerst espeld as de '''Driemaandelijksche Bladen''', was een in 1901 opezet, akkedemisch orienteerd tiedschrift mit artikels over de [[Nedersaksisch|Nedersaksische]] tael en de kultuur van Oost-Nederlaand. Et was een uutgaeve van de Vereeniging tot onderzoek van Taal en Volksleven in het Oosten van Nederland.

==Redaktie==
Et tiedschrift stund anvankelk onder redaktie van taelkundige [[Johan Hendrik Gallée]] en schriever [[Gerrit Jan Klokman]], beidend uut de [[Achterhoek]], bi'jestaone deur mitwarkers uut aandere Oost-Nederlaandse regio's. Vanof 1909 deu de [[Grunnen (provìnzie)|Grunnings]]-[[Drenthe|Drèentse]] onderwiezer [[Jan Bergsma]] de redaktie.

==Inhold==
In de ''Driemaandelijkse Bladen'' wodden bericht over volksgebruken, volksgeleuf, naemkunde en volkstael (de dialekten van et Nedersaksisch, in plaetse van de van bovenof introduceerde Nederlaandse ienheidstael). Der wodden woordverzaemelingen prissenteerd van specifieke plaetsen of gebieden, zoas Gallée zien woordverzaemeling van de Gelders-Overiesselse dialekten.<ref>[http://www.biografischwoordenboekgelderland.nl/bio/3_Johan_Hendrik_Gallee Biografisch Woordenboek Gelderland: Johan Hendrik Gallée]</ref> Ok kooj der Nedersaksischtaelige verhaelen in vienden, zoas van de [[Zwolle|Zwollenaar]] [[Willem Kloeke]].<ref>[https://www.wieiswieinoverijssel.nl/zoekresultaten/p2/122-willem-kloeke Wie is wie in Overijssel: Willem Kloeke]</ref> Wieder had de studie van de [[Nedersaksische literetuur]] een stee, en bi'jdraeges die ingongen op de saemenhang van et Nedersaksisch en et [[Platduuts]].

==Laetere geschiedenis==
In et krisisjaor 1931 hulden de ''Driemaandelijkse Bladen'' op te verschienen, mar in 1949 wodden een ni'je riege opezet. Hierveur wodden een verieniging opericht deur de [[Twente|Twèentse]] taelkundige [[Herman Bezoen]] en de [[Drenthe|Drèentse]] taelkundige [[Jan Naarding]]. In 1955 wodden et tiedschrift et orgaen van et [[Nedersaksisch Instituut]] van de [[Rieksuniversiteit Grunningen]]. In 2005 was er vanni'js ofeleupen mit de ''Driemaandelijkse Bladen'', die al een poze niet meer letterlijk alle drei maonden verschenen.<ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv</ref><ref>[https://www.geheugenvandrenthe.nl/driemaandelijkse-bladen Geheugen van Drenthe over de Driemaandelijkse Bladen]</ref><ref>Ludger Kremer (2008), 'Geschiedenis van de Nedersaksische taalkunde'. In Henk Bloemhoff, Jurjen van der Kooi, Hermann Niebaum en Siemon Reker (red.), ''Handboek Nedersaksische Taal- en Letterkunde'', Assen: Van Gorcum</ref>

Vanof 2020 verschient et ''[[Jaorboek Nedersaksisch]]'', uutegeven deur Stichting Sasland en boekenbestellen.nl, dat veurzien wil in de liemte die as ontstaon was naodat de ''Driemaandelijkse Bladen'' dermit uutscheidden.<ref>[https://neerlandistiek.nl/2020/12/pas-verschenen-jaorboek-nedersaksisch-1-2020/ Neerlandistiek. Online tijdschrift voor taal- en letterkunde: artikel 'Pas verschenen: Jaorboek Nedersaksisch 1 (2020)' (7 december 2020)]</ref>

== Rifferenties ==
<references>
</references>

{{Dia|Dit stok is eschreven in et [[Stellingwarfs]] van de Kop van Overiessel.}}

[[Kategorie:Stellingwarfs artikel]]
[[Kategorie:Nedersaksies]]
[[Kategorie:Nedersaksies tiedschrift]]
[[Kategorie:Nedersaksiese kultuur]]
[[Kategorie:Nedersaksiese schrieveri'je]]
