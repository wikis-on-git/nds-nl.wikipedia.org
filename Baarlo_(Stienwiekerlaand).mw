{{Zie dv|Et Stienwiekerlaanse Baarlo moej niet deur de wiere haelen mit et [[Baarlo (Zwärtewäterlaand)|Zwattewaeterlaanse Baarlo]], dat kotbi'j op et zuudoosten an lig. Ok in Limbörg hej een [[Baarlo (Limbörg)|Baarlo]].}}
[[File:Baarlo-1522509618.jpeg|thumb|300px|Baarlo in Stienwiekerlaand]]
'''Baarlo''' is een [[buurtschop]] in de [[gemiente (bestuur)|gemiente]] [[Stienwiekerlaand]], in de perveensie [[Oaveriessel|Overiessel]] in de [[Kop van Overiessel]].

De buurtschop lig niet wied of van et stattien [[Blokziel]], naobi'j de perveensiaole weg N333 tussen [[Marknesse]] en [[Stienwiek]]. Wat plaesen die in de buurte liggen, bin naost Blokziel, [[Moggebiet]], [[Scheerwoolde]] en [[Wetering (Overiessel)|Wetering]].

==Geschiedenis==
[[Ofbeelding:Kerkhof_van_Baarlo.jpg|thumb|300px|De begraafplaese van Baarlo anno 2011]]
Vrogger hef Baarlo een [[dörp]] ewest. Tot de [[Noordoostpolder]] dreugelegd wodden, lag et an de diek van et [[Iesselmeer]] (vrogger de Zuderzee).

Sinds mienstens 1476 stund der in Baarlo een [[kapel (gebouw)|kapel]]. Dissend deu dienst as karke veur de inwoners van Baarlo, [[Kuunderdiek]], Blokziel en omgeving. Naodat Blokziel in 1609 een eigen karke losedaone had, deu et Baarlose gebouwgien nog dienst as kapel veur de begraafplaese van Baarlo. De begraafplaese en de kapel wodden in 1774 overedreugen an de hervormde karke van Blokziel.

In de [[stormvloed van 1825]] wodden de kapel zwaor verrineweerd. In 1836 hebben zie hom veur ofbraak verkocht an et [[waeterschop]] [[Veno]]. Wat overbleef was de olde begraafplaese, die nog aldeur in bezit is van de karkevoogdi'je van 'e [[Protestaantse Karke in Nederlaand|protestaanse gemiente]] in Blokziel.

Volgens de 19de-ieuwse historicus A.J. van der Aa had Baarlo midden 19de ieuw zo'n 120 inwoners. Et dörp wodden toen ok wel Kuunderdiek en Baarlo (Kuinderdijk en Baarlo) enuumd.

==Bronnen==
*Abraham Jacob van der Aa (1840), ''Aardrijkskundig woordenboek der Nederlanden'', diel 2 (B)

{{Stienwiekerlaand}}
{{Dia|Dit stok is eschreven in et [[Stellingwarfs]] van [[Stienwiekerlaand]].}}

[[Kategorie:Stellingwarfs artikel]]
[[Kategorie:Plaatse in Oaveriessel]]
[[Kategorie:Stienwiekerlaand]]
