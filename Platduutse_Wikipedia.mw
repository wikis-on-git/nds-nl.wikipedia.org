De '''Platduutse Wikipedia''' ([[Platduuts]]: ''plattdüütsche Utgaav vun Wikipedia'', ondertitel: ''Dat fre'e Nakieksel'') is de uutgave van [[Wikipedia]], een vri'je encyclopedie op [[internet]] daoras iederiene mandielig an mitskrieven kan, in 't [[Platduuts]]. 't Platduuts, vake gewoon ''Platt'' enuumd, umvat alle variaanten van 't [[Nedersaksisch]] die as ze in Duutslaand praot.

De Platduutse Wikipedia is begund in april 2003. Op 17 augustus 2008 waren der 12.694 artikels; op 2 april 2021 waren 't der 82.489. D'r bint een klein antal vaste skrievers die as miest uut 't [[Noord-Nedersaksisch]]e taalgebied koomt; daorumme is 't Noord-Nedersaksisch roemschoots 't miest vertingwoordigd.

Op de Platduutse Wikipedia hebt ze de regel det alle artikels naor de [[Sass'sche Schrievwies]] eskreven mut wörren. Dizze skriefwieze van de Duutse taalkundige [[Johannes Sass]] giet uut van de skrifttiekens van 't [[Hoogduuts]]. Det hef de belangriekste reden ewest det in meert 2006 de Nedersaksische Wikipedie op-ezet is veur de Nedersaksische variaanten van Nederlaand.<ref>[http://meta.wikimedia.org/wiki/Requests_for_new_languages/Wikipedia_Dutch_Low_Saxon Wikipedia: Requests for new languages/Wikipedia Dutch Low Saxon]</ref> D'r is beparkte samenwarking tussen de Platduutse en de (Nederlaans-)Nedersaksische versies van Wikipedia. Zo verskient de verwiezings naor mekaars artikels in vetdrok en hebt de beide versies mekaars maondelijkse uutekeuzen artikel op de veurpagina.

== Zie ok ==
* [[Nedersaksiese Wikipedie]]

==Uutgaonde verwiezing==
*[http://nds.wikipedia.org/ Platduutse Wikipedia]

== Rifferenties ==
<references />

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Nedersaksies]]
[[Kategorie:Nedersaksiese kultuur]]
[[Kategorie:Wikipedie naor taol]]
