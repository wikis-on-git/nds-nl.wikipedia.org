De '''Platduutse Wikipedia''' ([[Platduuts]]: ''plattdüütsche Utgaav vun Wikipedia'', ondertitel: ''Dat friee Nokieksel'') is de uutgaove van [[Wikipedia]], een vri'je encyclopedie op [[internet]] daoras iederiene mandielig an mitskrieven kan, in 't [[Platduuts]]. 't Platduuts, vake gewoon ''Platt'' enuumd, omvat alle variaanten van 't [[Nedersaksisch]] die as ze in Duutslaand praot.

De Platduutse Wikipedia is begund in april 2003 en har op 17 augustus 2008 12.694 artikels. D'r bint een klein antal vaste skrievers die as miest uut 't [[Noord-Nedersaksisch]]e taalgebied koomt; daorumme is 't Noord-Nedersaksisch roemschoots 't miest vertingwoordigd.

Op de Platduutse Wikipedia hebt ze de regel det alle artikels naor de [[Sass'sche Schrievwies]] eskreven mut wörren. Dizze skriefwieze van de Duutse taalkundige [[Johannes Sass]] giet uut van de skrifttiekens van 't [[Hoogduuts]]. Det hef de belangriekste reden ewest det in meert 2006 de Nedersaksische Wikipedie op-ezet is veur de Nedersaksische variaanten van Nederlaand.<ref>[http://meta.wikimedia.org/wiki/Requests_for_new_languages/Wikipedia_Dutch_Low_Saxon Wikipedia: Requests for new languages/Wikipedia Dutch Low Saxon]</ref> D'r is beparkte samenwarking maank de Platduutse en de (Nederlaans-)Nedersaksische versies van Wikipedia. Zo verskient de verwiezings naor mekaars artikels in vetdrok en hebt de beide versies mekaars maondelijkse uutekeuzen artikel op de veurpagina.

==Uutgaonde verwiezing==
*[http://nds.wikipedia.org/ Platduutse Wikipedia]

== Rifferenties ==
<references />

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Nedersaksies]]
[[Kategorie:Nedersaksiese kultuur]]
