[[Bestaand:Holy Roman Empire 1648.svg|thumb|250px|Et Heilige Roomse Riek in 1648]]

Et '''Heilige Roomse Riek''' was nen politieken trop van [[stoat|laanden]] in [[West-Europa|West-]] en [[Centroal-Europa]] tiedens de [[Middeleeuwn]]. Et ontstoand uut et [[Oost-Frankië|oosteleke deel]] van et [[Frankiese Riek]] bi-j et [[Verdrag van Verdun]] ([[843]]). Et Riek bestoand bi-jnoa n [[millennium]] (tied van doezend joar), tot et vort ging in [[1806]].

In de [[15e eeuw|15de eeuwe]] wodden de name uutgebreid tot '''Heilige Roomse Riek der Duutse Noatie''' (''Sacrum Romanum Imperium Nationis Germanicae'' in et [[Latien]]). Et Riek wodden 'Rooms' eneumd, umdat et in-esteld wodden as veurtzetting van et [[Romeinse Riek]]. Dit wierd deur de toonmoalige Westerse weald ezeen as heel belangriek, want christeleke veurspellingen (zee et Biebelbook [[Daniël (book)|Daniël]]) hadden veurspeld dat de weald noa et veerde riek (et Romeinse Riek) zol vergoan. De [[Byzantiense riek|Byzantienen]] vonden dit moar kwats, umdat zi-j zich as de veurtzetting van et eurspronkeleke Romeinse Riek zagen. Volgens dee leu was der geen gevoar zolange et 'Romeins'-Byzantiense Riek blef bestoan. De anduding 'Heilig' wodden gebruukt um den nauwen band met de [[Rooms|Rooms-kattelieke Karke]] an te geaven. In de 15den eeuwe wodden doarnoast ok de benaming ''Duuts'' derbi-j edoan umdat vanof toon de meeste inwonners [[Duuts]] as [[modersproake]] hadden en de Duutse Habsburgers et veur et zeggen kreggen en den keizer leaverden. Ne bekende uutsproake van [[Voltaire]] was dat et Riek neet Romeins, neet heilig en eavenmin n riek was.

[[Kategorie:Achterhooks artikel]]
[[Kategorie:Middeleewn]]
