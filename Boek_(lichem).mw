De '''boek''', '''buuk''' of et '''abdomen''' is bi'j warvelde dieren waoronder de [[mense|meenske]] een holte, de boekholte, die vuld is mit een antal [[orgaon]]en die veural te maeken hebben mit de [[spiesvertering]], de [[urine]]perduktie en de [[vortplaanting]]. Orgaonen die echt in de boekholte liggen (zoas [[maege]], [[lever]], [[milt]] en [[daarm]]) hieten ''intraperitoneaol''; orgaonen die der wel an greenzen mar zich niet echt zels in de boekholte bevienen (zoas de [[nier]]en en de [[pancreas]]) hieten extraperitoneaol (meerstal retroperitoneaol). Een orgaon as de [[uterus]] is een betien een greensgeval. (Et [[peritoneum]] is et vlies dat de boekholte an de binnenkaante en de boekorgaonen an de butenkaante bedekt.)

De boekholte is van hart en longen ofscheiden deur et [[middenrif]] of ''diafragma'', een spiere in de vorm van een dunne koepelvormige plaete die bi'j saementrekking de [[bostholte]] vergroot ten koste van de [[boekholte]], zodat de longen zich vol locht zoegen kunnen. Omdat de boekinhoold amper saemendrokber is zal hierbi'j de boekwaand wat naor buten poelen. (Een [[korset]] maekt slanker ten koste van het beschikbere aosemvolume van de longen.) In et midden van de boek bevint zich de [[naevel]].

[[Categorie:Stellingwarfs_artikel]]
[[Categorie:Lichem]]

[[de:Abdomen]]
[[en:Abdomen]]
[[eo:Abdomeno]]
[[es:Abdomen]]
[[fr:Abdomen]]
[[gl:Abdome]]
[[he:בטן]]
[[is:Afturbolur]]
[[it:Addome]]
[[lt:Pilvelis]]
[[nl:Buik]]
[[pl:Odwłok]]
[[pt:Abdómen]]
[[ru:Брюшко]]
[[simple:Abdomen]]
[[sv:Abdomen]]
[[tl:Abdomen]]
[[zh:腹部]]
