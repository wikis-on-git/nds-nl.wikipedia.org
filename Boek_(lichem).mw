[[Image:Grays Anatomy image392.png|thumb|250px|Boek]]
De '''boek''', '''buuk''' of et '''abdomen''' is bi'j warvelde dieren waoronder de [[mense|meenske]] een holte, de boekholte, die vuld is mit een antal [[orgaan|organen]] die veural te maeken hebben mit de [[spiesvertering]], et anmaeken van [[plasse]] en de [[vortplaanting]]. Organen die echt in de boekholte liggen (zoas de [[maege]], [[lever]], [[milt]] en [[daarm]]) hieten in de [[Nederlaands|Nederlaanse]] medische wereld ''intraperitoneaal''; organen die d'r wel tegenan liggen mar niet echt in de boekholte bin (zoas de [[nier]]en en de [[pankreas]]) hieten ''extraperitoneaal'' (meerstal ''retroperitoneaal''). Een orgaan as de [[uterus]] is een betien een greensgeval. (Et [[peritoneum]] is et vlies dat de boekholte an de binnenkaante en de boekorganen an de butenkaante bedekt.)

De boekholte is van hart en longen ofscheiden deur et [[middenrif]] of ''diafragma'', een spiere in de vorm van een dunne koepelvormige plaete die bi'j saementrekking de [[ribbekaaste]] vergroot ten koste van de [[boekholte]], zodat de longen him vol locht zoegen kunnen. Omdat de boekinhoold amper saemendrokber is zal hierbi'j de boekwaand wat naor buten poelen. (Een [[kesjet]] maekt slaanker ten koste van et beschikbere aosemvolume van de longen.) In et midden van de boek zit de [[naevel]].

== Nedersaksisch ==
* [[Grunnegs]]: ''buuk'', ''lief'', ''pokkel'' (negatief)
* [[Veluws]]: ''buuk'', ''lief''
* [[Stellingwarfs]]: ''boek'' of ''buuk''
* [[Urkers]]: ''buk''
* [[Tweants]]: ''boek''
* [[Sallaands]]: ''buuk'' of ''boek''

[[Kattegerie:Stellingwarfs_artikel]]
[[Kattegerie:Lichem]]

[[de:Abdomen]]
[[en:Abdomen]]
[[eo:Abdomeno]]
[[es:Abdomen]]
[[fr:Abdomen]]
[[gl:Abdome]]
[[he:בטן]]
[[is:Afturbolur]]
[[it:Addome]]
[[lt:Pilvelis]]
[[nl:Buik]]
[[pl:Odwłok]]
[[pt:Abdómen]]
[[ru:Брюшко]]
[[simple:Abdomen]]
[[sv:Abdomen]]
[[tl:Abdomen]]
[[zh:腹部]]
