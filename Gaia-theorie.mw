De '''Gaia-theorie''', of zo as et mangs nog enuumd wöd as '''Gaia-hypothese''' (wat al achterhoald is), is 'n wetenskaplike theorie. Et is as eerstens deur [[James Lovelock]] uut iene zet. 

==Lovelock==
Lovelock is n onofhaankelike wetenskapper, ok is 'e natuurbescharmer. In 1979 kwaam zienn boek 'Gaia - 'n ni-je kiek op d' aarde' uut, woorin as 'e veur et eerstens zien theorieë uut de duke döt. Dernoa hef 'e nog meer bukies uut egeven, den der meer wieder op in goat. Zuties an is zien theorie oaver enömmen deur eankele aandre geleerdn. Der bestoat dan ok duudlike anwiezings den disse theorie op pönte gelieke gef.

==Theorieë==
De Gaia Theorie giet ter van da'w d' Aarde (''Biosfeer'': woor as de leeft wödn kan) as 'n levend wezen bekieken mut. Zo as et lief uut almoale orgaanns bestiet. As oew et bien brek, loop iej kröppel. As oew de longs et muilik döt, krie'j amper-an oadem, wat belangrieke is veur et bloed. Op d'aarde hebt plaantn, diern, lochtn en water (en verdan) 'n take. Alles höld mekare in leven, zo as orgaanns in et lief ok mekare in warken höald.

Alle orgaanns doet et der umme de balaans op aarde te holden. Umme zo leaven mooglik te blieven maken.

===Madeliefiesweerld===
In 1983 haren Lovelock en Andrew Watson op de kompjuter 'n pregramma woorin ze de theorië noamaken wollen. Hierin haren ze 'n weerldtie emaakt, wat umme 'n zunne hen dreien, en woar as der allinnig madeliefies woant. Zo wollen ze anteunen hoe as d' aarde aait zien effenwicht prebeerd te holden.

Op disse weerld bint ter mar tweeë plaanties: zwarten en witten. Den zwarten kunt goed met kolde leven en den witten mut völle zunlecht hebben. (Deur opnemmen of trugge kaatsen van net lecht).

Wenneer as de zunne disse weerld beschent, wöd et hieter. Hierdeur gruit der meer witte plaanties. Mar noew as ter meer wittn bint, wöd der ok meer lecht truggekaatst en wöd et kolder. Noew as et kolder is skiet de zwarten umhoge. De weerld wöd warmer umdat der meer zunlecht op op enömmen wöd. En zo giet et 'n helen zet verdan.

Dus op disse wieze kunt ze 'n beiden in leven blieven.

===De name===
[[Gaia]] is de Griekse [[Aardegodinne]]. In heur mytheologie wöd zegt dat der in et begun der chaos was. De chaos bestunnen uut alle elementen, toe as dissent almoale bi-j mekare kwaam is Gaia ontstoane. Gaia is dan ok d' [[Aarde]]. Lovelocks noaber, den 'n schriever was, kwaam met 'n name Gaia anzetten.

==(Niet-)geleerdn==
Veureerst vunnen aandere wetenskappers en bioloogn et mar 'n vrömd (en sommign zölfs 'n gevoarlik) verhaaltie. Noew nog steeds bint de geleerdn der nog nie aait wies met. Dat kump veural umdat, al vanof et begun, machies völle niet-geleerdn de theorie drek annamen. Zo har'j der ok luu bi-j van [[New Age]] die et bi-j eur geleuf bi-j deun. Dat deu aandere geleerdn mangs bettie ofschrikkn. 


{{Dialekt|sdz}}
