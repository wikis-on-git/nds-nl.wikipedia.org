[[Ofbeelding:Schleswig holstein nf.png|right|thumb|250px|Noordfraislaand binnen Sleeswiek-Holstain]]
[[Ofbeelding:Nordfriesischeflagge.svg|right|thumb|250px|Noordfraise vlaag]]
'''Noordfraislaand''' ([[Noordfrais]]: ''Nordfraschlönj'', ''Nordfriislon'', ''Nuurdfriisklun'') is n laandkrais en regioon ien de [[Duutslaand|Duutse]] dailstoat [[Sleeswiek-Holstain]] ien t olle [[heertogdom Sleeswiek]]. De laandkrais wordt begrìnsd deur de [[Aider]] ien t zuden en de Deens-Duutse stoatsgrìns ien t noorden, ien tieds dat bie de regioon oorspronkelk nog n stokje laand heurde dat nou Deens is. De aailanden en [[Hallegs]] van [[Sult]] tot aan de [[Aiderstee]] tou heuren ook bie dizze regioon. De belaangriekste steden binnen [[Naibul]] (nfr. ''Naibel'', hdt. ''Niebüll''), [[Sult]] (nfr. ''Söl'', hdt. ''Sylt''), [[Tönnen]] (nfr. ''Taning'', hdt. ''Tonning'') en [[Hoezum]] (nfr. ''Hüsem'', hdt. ''Husum''), woarbie de lèste as heufdstad zain wordt. Ien 2008 haar de laandkrais 166.270 ienwoners. 

==Toalen==
Noordfraislaand is ien de middelaiven deur [[Fraizen (volk)|Fraizen]] bezeddeld worden en komt op dij menaaier aan zien noam. t Frais wordt den ook nog aal proat ien de regioon, môr is op zien retoer. Ien de Aiderstee en [[Hoezum]] wordt t Noordfrais al nait meer proat. t Noordfrais is aans gain ainhaid, den t bestaait oet n hail ìnde oetainlopende dialekten dij sumtieds naauwlieks verstoan worden kinnen onder nkander.

Noast t Frais proat man hier ook [[Leegsaksisch]], [[Hoogduuts]] en [[Zuud-Jitlaands]] (Platdeens) ien t noorden (Wiedenhaarde).

{{Begin|gos}}

[[Kategorie:Grunnegs artikel]]
[[Kategorie:Noordfraislaand]]

[[da:Nordfrisland]]
[[it:Frisia settentrionale]]
[[mk:Северна Фризија]]
[[ro:Nordfriesland (district)]]
[[ru:Северная Фризия (район)]]
[[tr:Nordfriesland]]
