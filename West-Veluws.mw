[[Bestaand:Veluws.png|thumb|De kaorte van t West-Veluwse dialekgebied (previnsie Gelderlaand en n stukjen van Utrech). Lochtgreun = West-Veluws, donkergreun = Oost-Veluws]]
t '''West-Veluws''' is n groep van [[Nedersaksisch|Nedersaksiese]] dialekten die espreuken wörden in de [[Nederlaand|Nederlaandse]] provinsie [[Gelderlaand]]. t Wördt espreuken in verschillende [[Veluwe|Veluwse]] gemeenten, onder aandere in: [[Armelo]], [[Barreveld (gemeente)|Barneveld]], [[Harderwiek]], [[Niekark]], [[Nunspeet]], [[Putten]],  [[Schaarpezeel|Scharpezeel]], in zes darpen in de gemeente [[Ee (gemeente)|Ede]] (namelik: [[Lunteren]], [[Harskamp]], [[Otterlo]], [[Wekerum]], [[Hoenderloo]]{{Info|Völt gedeeltelik onder Apeldoorne en gedeeltelik onder Ede}}, [[Deelen]]) en twee darpen in de gemeente [[Apeldoorne (gemeente)|Apeldoorne]] (namelik: [[Uddel]] en [[Hoenderloo]]{{Info|Völt gedeeltelik onder Apeldoorne en gedeeltelik onder Ede}})

t West-Veluws wördt oek espreuken in de Utrechtse plaotse [[Bunsjoten|Bunschoten-Spakenburg]] en van oorsprong oek in [[Leusden]] en [[Amersfoort]], mer hier is t dialekt al (zo goed as) uutestörven. t Geschei tussen t West-Veluws in t noordoosten en [[Utrechs-Alblasserwaards|Utrechts]] en [[Zuud-Gelders]] in t zuudwesten is iezelig refelig: oek de dialekten van bieveurbeeld [[Soest]], [[Eemnes]], [[Huzen]] en [[Laoren]] hebben nog Nedersaksiese kenmarken, disse dialekten wörden dan oek wel heel soms bie t West-Veluws erekend, mer meestentieds bie t [[Hollaans (dialekt)|Hollaands]] of t Utrechts.<ref>Bron: ''Taal in stad en land - Utrechts, Veluws en Flevolands'' van [[Harrie Scholtmeijer]]</ref>

==Kenmarkend==
Kenmarkend veur t Veluws is dat t n soort van overgangstaal is tussen t [[Nedersaksies]] en t [[Nederfrankies]] (waor t Nederlaands toe beheurt), sommige taalkundigen zien t daorumme as n Nederfrankies dialekt, mer de meeste taalkundigen bin t derover ees dat t n echt Nedersaksies dialekt is mer dan wel mit n bult Nederfrankiese invleujen. Hoe korter je bie t geschei koemen mit t [[Oost-Veluws]], hoe groter de Nedersaksiese invleud wördt en hoe kleinder de [[Nederfrankies]]e invleud over t algemeen. Der bin oek n paor dialektindelingen waorbie t West-Veluws plus de dialekten van [[Oldebroek]] en [[Elburg]] '''Veluws''' eneumd wörden en waorbie de rest van t [[Oost-Veluws]]e taalgebied tot t [[Sallaands]] erekend wördt, dit kömp umdat de grens tussen t Oost-Veluws en t Sallaands nogal willekeurig is, disse grens besteet taalkundig dus feitelik niet.

==Sprekers==
Veluws wördt veural thuus epraot deur t wat ouwere volk en oek nog deur sommige jongeluui, mer dan vake al meer mit n Nederlaandsere invleud as der ouwers of groepouwers. De meeste meensen kunnen t West-Veluws wel goed begriepen, mer a'j veerder naor t oosten of t noorden gaon wördt t veur meensen die [[Standardnederlaands]] as moerstaal hebben meestentieds wat lastiger. t [[Putters]] is theoreties dus makkeliker te begriepen as t [[Nunspeets]] veur volk die gien plat kan praoten. 

Oek al praoten meensen ginnerasies lange gien plat meer, toch blif der altied wel wat hangen, zo heur je in t Nederlaands op de Veluwe meensen praoten over n ''deur die los staat'' of der wördt evreugen ''hoe laat de zaak los gaat'' of je heuren ze praoten over t eten dat ''overstuur is''.

Over t algemeen wördt der binnen t West-Veluwse taalgebied meer dialekt espreuken in de noordelike plaotsen as in de zujelike plaotsen, dit is veural zo veur de plaotsen die an t geschei mit Utrecht liggen, n uutzundering hierop is [[Bunsjoten|Bunschoten]].

==Woordeboeken==
Der wördden n tied lank ewörken an t ''Woordenboek van de [[Gelderlaand|Gelderse]] dialecten'' (WGD) mer op [[7 november]] [[2008]] is dan toch t leste deel ''Veluwe. De wereld'' verschenen. In disse woordenboekenreeks staon onder aandere woorden uut t West-Veluws, t [[Oost-Veluws]], t [[Urkers]] en dialekten uut de umliggende gebiejen vermeld. Der is oek n versie beschikbaor veur t rivierengebied van [[Gelderlaand]]. In [[oktober]] [[2005]] is t eerste deel verschenen ''Veluwe. Het huis'' van [[Harrie Scholtmeijer]] en uutgever Matrijs, in [[november]] [[2006]] is t tweede deel ''Veluwe. De mens'' verschenen, en in [[november]] [[2008]] t darde en leste deel ''Veluwe. De wereld''. Der bin oek nog n bult vragenliesten die in-evuld bin mer die niet in t boek verwarkt staon, t was de bedoeling dat disse informasie in de toekomst op internet ezet zol wörden. 

Der bin oek al wat aandere dialektboeken uutebröcht, mer niet zokke grote projekten. Eerder bin der al op kleine schaole plaostelike dialektboeken uutebröcht, bieveurbeeld in [[Putten]] <ref>''Putters Praoten'' - Puttens Historisch Genootschap</ref>, [[Niekark]] <ref>'''t Niekarks: Umgangstaol, uutdrukkinge en gezegdes'' - Stichting Oud Nijkerk</ref>, [[Schaarpezeel|Scharpezeel]] <ref>''Noe begriep 'k joe'' (1998) - oek gedeeltelik beschikbaor op <span class="plainlinks">[http://home.planet.nl/~mwigtman/Noebegriep.htm internet]</span>.</ref>, [[Bunsjoten|Bunschoten]] <ref>''Woordenboek van Bunschoten-Spakenburg en Eemdijk'' (1996) - Historische Vereniging Bunscote</ref>, [[Nunspeet]] <ref>''Bie Bart in de rie'' (1996) - wördt niet meer edrokt, mer is nog de heeltied beschikbaor bie verschillende biebeltheken waoronder de biebeltheek van de [[Radboud Universiteit Nijmegen]] en vanzelf oek de biebeltheek van Nunspeet en Elspeet.</ref> en n boek veur de hele Noordwest-Veluwe <ref>''Het Dialect der Noord-West-Veluwe'' (1904) - Proefschrift Rijksuniversiteit Utrecht</ref> n lieste mit alle dialekwoordenboek en boeken in t plat vie'j in t [[Woordenboek van de Gelderse Dialecten]].

==Spelling==
Der is nog gien officiële spelling veur de [[Veluws|Veluwse dialekten]], mer de [[IJsselacademie]] (Iesselakademie) hef n spelling ontwikkeld veur de [[Oaveriessel|Noordwest-Overiesselse]], [[Sallaands]]e en [[Oost-Veluws]]e dialekten, die volgens de IJsselacademie oek veur de West-Veluwse dialekten en t [[Urkers]] gebruukt kan wörden. De schriefwieze slöt grotendeels an bie t Standardnederlaands en bie aandere Nedersaksiese taalvarianten. Daornaost wörden oek wel de [[Algemene Nedersaksische Schriefwieze]] gebruukt, een schriefwieze veur Nedersaksiese dialekten uut Nederlaand, en de [[Algemeyne Intersassiske Skryfwyse|Algemene Intersassiske Skryvwyse]], een schriefwieze veur Nedersaksiese dialekten uut zowel Nederlaand as Duutslaand. De leste schriefwieze wik wat meer aof van de Nederlaandse schriefwieze en is minder ericht op de [[fonetiek]] (de uutsprake), en meer op de [[etymologie]] (woordherkomst). Vake gebruken meensen der n eigen schriefwieze, één van de rejens hierveur is dat meensen niet van t bestaon van disse schriefwiezes aofweten.

==Klanken==
===Klinkers===
De Nederlaandse ''ij'' was in t [[Oudgermaans]] (de veurloper van t [[Nederlaands]] en t [[Nedersaksies]]) n ''î'' (of: ie), disse klank is in t West-Veluws (ten oosten van Huzen) bewaord ebleven. Oek de uutsprake van de ''ui'' in t West-Veluws hef zien oorsprong in t [[Oudgermaans]], in t West-Veluws wördt t uutespreuken as ''uu'', zo oek in ''huus'' en ''muus'', in tegenstelling tot t [[Sallaands]]e en [[Oost-Veluws]]e ''huus'' en ''moes'', waor de [[Tweants|Twents-achtige]] oe in veurkömp (vergeliek mit t [[Tweants|Twentse]]: ''hoes'' en ''moes''). 

De Standardnederlaandse ''aa'' wördt in de meeste gevallen uutespreuken as ''ao'', oek vake op plekken waor de ''a'' vrogger kort was, mer dit kan nogal verschillen van darp tot darp, in t zujelike gebied van t West-Veluws is dat zowat overal ''ao'' dus ''gaon'', ''maoke'', ''slaope'' tegenover ''gaon'', ''maakng'', ''slaapm'' in t sentrale en noordelike gebied, dit hef van doon mit t feit dat de medeklinkers '''p, b, m, v, f, k, g''' en '''ng''' derveur zörgen dat de ''ao'' uutespreuken wördt as n ''aa'', in t zujen he'j dit verschiensel niet. In t [[Oost-Veluws]] ligt dit bie de meeste dialekten oek wat aanders, veur meer hierover ku'j kieken op t artikel [[Veluws]] onder t kopjen ''Uutspraak: ao of aa?''.

In woorden mit, in t Nederlaands, n ''oo'' heur je vake n [[umluud]], dit verschiensel kömp pas vanaof de Gelders-Utrechtse provinsiegrens veur en hoe noordeliker je gaon hoe vaker dat t veurkömp (''hooi - heui'', ''verloren - verleuren'', ''broch{{small()|t}} - bröch{{small()|t}}'').

De klusters ''old'' en ''olt'' bin ''oud'' en ''out'' ewörden (''oud, hout, goud''). De ''ii'' wördt tussen labiale medeklinkers erond: ''vuuf'' in plaotse van ''vief'', dit verschiensel kömp in t Nedersaksische gebied wel meer veur, mer lange zo vake as in t West-Veluws. Dit verschiensel kömp oek veur in aandere dialekten en streektalen, veurbeelden hiervan bin t [[Zais|Zeeuws]] en t [[West-Vlaams]].

===Medeklinkers===
Veural vrogger onderscheien t westelike deel van de Veluwe zich deur de uutsprake van de Oudgermaanse ''sk-''. Disse kombinasie klonk as ''sj-'', disse uutsprake heur je oek noen nog in veule [[Limburgs]]e dialekten, bieveurbeeld: ''sjaol'', ''sjaap''. Veurheer leup dit gebied tot in de stad [[Utrecht (stad)|Utrecht]], waor der nog an t begin van de twintigste eeuw ene ''sjiete'' zeeg. Rond 1950 was dat beparkt tot Niekark, Barneveld, Scharpezeel en nog wat kleindere darpen in de umgeving. De sj-uutsprake kömp nog wel volop veur in Bunschoten-Spakenburg, en veerders bie ouwere inwoeners van veural kleine, aordig aofelegen gehuchten en buurtschappen: [[Hooglanderveen|Hooglaandervene]], [[Holkerveen|Holkervene]], [[Niekarkerveen|Niekarkervene]], [[Zwartebroek]], [[Kootjebroek|Kootwiekerbroek]], [[De Valk]]e en in n antal woorden in de Putterse buurtschap [[Steenenkamer (Putten)|Steenenkamer]]. Uut de grote plaotsen is de sj-klank al langer deur de ''sch-'' vervöngen. Soms levert dit [[hyperkorreksie]] op: zo he'j in t [[Putters]] ''schem'' en ''schaal'' veur "jam" en "sjaal" of ''schef'' veur "chef".

Op sommige delen van de Veluwe wördt de ''g'' wat zachter uutespreuken as in t Nederlaands, mer oek weer niet zo zacht as in t [[Limburgs]] of [[Braobaants]], n veurbeeld hiervan is t [[Bunsjoots]].

De uutgang ''-en'' in n woord zo as ''lopen'' wördt op t westelike deel van de Veluwe op twee manieren uutespreuken. In t westen, vanaof Huzen tot en mit Barneveld en Armelo, spreken ze de [[sjwa]] én de -n uut. In t noordoosten, vanaof Harderwiek en Hoenderloo, spreken ze alleen de -n uut: ''loopm''. Disse uutsprake is typerend veur t Nedersaksies.

==[[Onzevaor]]==
{|
|
===[[Niekarks]]===
:Oenze Vaoder in de hemel, 
:laot Joew naam eheiligd worren, 
:laot Joew koninkriek kommen 
:en Joew wil edaon worren 
:op eerde zo as in de hemel. 
:Geef oens vandaag t brood da'w neudig hen. 
:Vergeef oens oenze schulden, 
:zo as ok wulie oenze schuldenaren vergeven. 
:En breng oens niet in verzeuking, 
:maor verlos oens van t kwaod.
:Want van Joe is t Koninkriek,
:en de kracht en de heerlikheid,
:tot in de eeuwigheid.
:Amen.
|
===[[Putters]]===
:Onze Vaor in de hemel, 
:laot Joew naam eheiligd worren, 
:laot Joew koninkriek kommen 
:en Joew wil edaon worren 
:op eerde zo as in de hemel. 
:Geef ons vandaag t brood da'w neudig hen. 
:Vergeef ons onze schulden, 
:zo as oek wulie onze schuldenaren vergeven. 
:En breng ons niet in verzeuking, 
:mar verlos ons van t kwaod.
:Want van Joe is t Koninkriek,
:en de kracht en de heerlikheid,
:tot in de eeuwigheid.
:Amen.
|
===[[Nunspeets]]===
:Onze Vaor in de hemel, 
:laot Joew naam eheiligd wörden, 
:laot Joew koninkriek koemen 
:en Joew wille edaon wörden 
:op eerde zo as in de hemel. 
:Geef ons vandage t brood da'w neudig hebben. 
:Vergeef ons onze schulden, 
:zo as oek wie onze schuldenaren vergeven.
:En breng ons niet in verzeuking, 
:mer verlos ons van t kwaod.
:Wänt van Joe is t Koninkriek,
:en de kracht en de heerlikheid,
:tot in de eeuwigheid.
:Amen.
|}

==Dialektvergelieking==
Gao mit de muuspiele over de asterisks (steerntjes) hinne um de informasie te zien die derbie heurt.

{| {{prettytable}} width="60%"
|-
! Putters
! Nunspeets
! Standardnederlaands
|-
|bietje(n)
|bietjen
|beetje
|-
|beteund
|beteund
|schaars
|-
|bonk <span style="white-space:nowrap; cursor:help; color:#002bb8; font:normal 110% 'Comic Sans MS';" title="Da's n bonk um">*</span>
|bonke <span style="white-space:nowrap; cursor:help; color:#002bb8; font:normal 110% 'Comic Sans MS';" title="Je kunnen m'n n bonke wies maken">*</span>
|groot stuk
|-
|[[breekbonen]]
|breekbonen
|sperziebonen
|-
|deern, deretje(n)
|deerne, deerntjen
|meisje
|-
|duuf
|[[duve (voegel)|duve]], doeve
|duif
|-
|eerpel, erepel
|[[eerpel]], erepel
|aardappel
|-
|[[erebeie|eerdbees]]
|eerdbeze
|aardbei
|-
|frommes, vrouw, wief
|frommes, vrouw, wief
|vrouw
|-
|frullie
|vrouwluui
|vrouwen
|-
|gordien
|[[gordien]]
|gordijn
|-
|glaozekleed
|[[glaozekleed]]
|vitrage
|-
|hen
|hebben
|hebben
|-
|kous
|[[hoze]], kouse
|kous
|-
|iezig, akelik <span style="white-space:nowrap; cursor:help; color:#002bb8; font:normal 110% 'Comic Sans MS';" title="Iezig/akelik mooi">*</span>
|iezig, iezelig
|heel, erg
|-
|keis, kees
|[[keze]]
|kaas
|-
|[[kiend]]er(s)
|kienders
|kinderen
|-
|krang
|krang
|binnenstebuiten
|-
|kuum
|kuum, teumig
|bedeesd, rustig
|-
|leed, kwaod, hellig
|leed, kwaod, hellig
|kwaad, boos
|-
|leer
|[[ledder]] ([[Elspeet]]: ''lere'')
|ladder
|-
|luui
|luui
|lui
|-
|[[platte peters]]
|platte peters
|tuinbonen
|-
|mins
|[[mense|meens]]
|mens
|-
|mirreg > smirregs/smirreges/smirges
|mirreg > snaomes/snaomiddes/smirregs
|middag
|-
|moekerig weer
|moekerig weer
|broeierig weer
|-
|op huus opan
|op huus an
|naar huis toe
|-
|overstuur
|overstuur
|bedorven (eten)
|-
|vao(de)r en moe(de)r <span style="white-space:nowrap; cursor:help; color:#002bb8; font:normal 110% 'Comic Sans MS';" title="Kiendertaal: poeta en taat">*</span>
|[[vaor]] en [[moor (meens)|moor]]
|vader en moeder
|-
|schaal sjaal <span style="white-space:nowrap; cursor:help; color:#002bb8; font:normal 110% 'Comic Sans MS';" title="n Schaal um de nek">*</span>
|sjaal
|sjaal, das
|-
|schaol <span style="white-space:nowrap; cursor:help; color:#002bb8; font:normal 110% 'Comic Sans MS';" title="Steenenkamer e.u. 'sjaol'">*</span>
|schaole
|schaal
|-
|schand <span style="white-space:nowrap; cursor:help; color:#002bb8; font:normal 110% 'Comic Sans MS';" title="Steenenkamer e.u. 'sjaand' of 'sjand'">*</span>
|schaande
|schande
|-
|school <span style="white-space:nowrap; cursor:help; color:#002bb8; font:normal 110% 'Comic Sans MS';" title="Steenenkamer e.u. 'sjool'">*</span>
|[[schoele]]
|school
|-
|sneeg <span style="white-space:nowrap; cursor:help; color:#002bb8; font:normal 110% 'Comic Sans MS';" title="Sneeg wief = mooie vrouw">*</span>
|snejig
|flink, vlot, gewiekst
|-
|strabant
|strabant
|pittig, vrijpostig
|-
|[[sokkeloa|sukelao]]
|sukelao
|chocola
|-
|de hof, de tuun 
|de [[tune]], de hof
|de tuin
|-
|[[doempien|tunekrupertje]], klein jantje(n)
|tunekrupertjen
|winterkoning
|-
|[[uui]] (oek wel ''look'' iets ouwerwets)
|ui (oek wel ''look'' iets ouwerwets)
|ui
|-
|vulling 
|[[vul]]len
|veulen
|-
|zog 
|motte
|zeug
|}

===Overige dialekten===
{| {{prettytable}} width="60%"
|-
! Aandere dialekten
! Lokasie
! Standardnederlaands
|-
|oot(jen) 
|[[Bunsjote|Bunschoten]], [[Niekark]], vrogger oek [[Putten]]
|oma
|-
|luliezer, praotiezer, tillefoon
|hele (West-)[[Veluwe]]
|telefoon
|-
|kiekkast(e) <span style="white-space:nowrap; cursor:help; color:#002bb8; font:normal 110% 'Comic Sans MS';" title="Meestal 'tv' of 'tilelvisie'">*</span>
|hele (West-)[[Veluwe]]
|televisie
|}

==Grammatica==

{| 
| 
{| {{prettytable}}
|- style="background: #efefef;"
! Putters
! Standardnederlaans
|-
|ik loop
|ik loop
|-
|jie lopen
|jij loopt
|-
|hie loopt
|hij loopt
|-
|wulie lopen
|wij lopen
|-
|zulie lopen
|zij lopen
|-
|julie lopen
|jullie lopen
|}

| 
{| {{prettytable}}
|- style="background: #efefef;"
! Putters
! Standardnederlaands
|-
|ik het
|ik heb
|-
|jie het
|jij hebt
|-
|hie het {{Info|Vrogger zei men oek wel 'hie heet'}}
|hij heeft
|-
|wulie hen
|wij hebben
|-
|zulie hen
|zij hebben
|-
|julie hen
|jullie hebben
|}
|}

{| 
| 
{| {{prettytable}}
|- style="background: #efefef;"
! Nunspeets
! Standardnederlaands
|-
|ik lope
|ik loop
|-
|jie lopen {{info|Uut te spreken as 'loopm'}}
|jij loopt
|-
|hij loop
|hij loopt
|-
|wie lopen
|wij lopen
|-
|zee lopen
|zij lopen
|-
|julle lopen
|jullie lopen
|}

| 
{| {{prettytable}}
|- style="background: #efefef;"
! Nunspeets
! Standardnederlaans
|-
|ik heb/hebbe
|ik heb
|-
|jie hebben
|jij hebt
|-
|hij hef
|hij heeft
|-
|wie hebben
|wij hebben
|-
|zee hebben
|zij hebben
|-
|julle hebben
|jullie hebben
|}
|}

==Trivia==
In de umgeving van Epe wördt t West-Veluwse dialekt oek wel ''Heugters'' eneumd.

==Referensies==
<div class="references-small">
<references/>
</div>

==Zie oek==
*[[Amesfoorts]]
*[[Barrevelds]]
*[[Bunsjoots]]
*[[Nunspeets]]
*[[Oost-Veluws]]
*[[Putters]]
*[[Veluws]]
*[[Veluwse taalwiezer]]

==Uutgaonde verwiezingen==
* [http://www.meertens.nl/books/winkler/putten.html West-Veluwse versie van de verleuren jonge (Putters)]
* [http://www.meertens.nl/books/winkler/uddel.html West-Veluwse versie van de verleuren jonge (Uddels)]
* [http://www.meertens.nl/books/winkler/nijkerk.html West-Veluwse versie van de verleuren jonge (Niekarks)]
* [http://home.planet.nl/~mwigtman/Noebegriep.htm t Scharpezeelse dialek]

[[Kategorie:West-Veluws artikel]]
[[Kategorie:Veluws|!3]]
[[Kategorie:Streektaol in Utrecht]]
