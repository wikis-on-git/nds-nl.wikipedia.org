[[Ofbeelding:West-Veluws.png|thumb|250px|De kaorte van 't West-Veluwse dialekgebied (in de previnsie Gelderlaand en een stukjen van Utrech)]]
't '''West-Veluws''' is een groep van [[Nedersaksisch]]e dialekken dee espreuken wonnen in de [[Nederlaand|Nederlaanse]] previnsie [[Gelderlaand]]. 't Wonnen espreuken in verschillende [[Veluwe|Veluwse]] gemeentes, onder aandere in: [[Armelo]], [[Barreveld (gemeente)|Banneveld]], [[Harderwiek]], [[Niekark]], [[Nunspeet]], [[Putten]],  [[Schaarpezeel|Scharpezeel]], in zes darpen in de gemeente [[Ede]] (namelijk: [[Lunteren]], [[Harskamp]], [[Otterlo]], [[Wekerum]], [[Hoenderloo]]{{Info|Vuilt gedeeltelijk onder Apeldoorne en gedeelteljk onder Ede}}, [[Deelen]]) en twee darpen in de gemeente [[Apeldoorne (gemeente)|Apeldoorne]] (namelijk: [[Uddel]] en [[Hoenderloo]]{{Info|Vuilt gedeeltelijk onder Apeldoorne en gedeelteljk onder Ede}})

't West-Veluws wonnen oek espreuken in de Utrechse plaose [[Bunsjoten|Bunschoten-Spakenburg]] en van oorsprong oek in [[Leusden]] en [[Amesfoort]], mar hier is 't dialek al (zo goed as) uut-estörven. 't Geschei tussen 't West-Veluws in 't noordosen en [[Utrechs-Alblasserwaards|Utrechs]] en [[Zuud-Gelders]] in 't zuudwessen is iezelig refelig: oek de dialekken van bieveurbeeld [[Soest]], [[Eemnes]], [[Huzen]] en [[Laoren]] hemmen nog Nedersaksische kenmarken, disse dialekken wonnen dan oek wel heel soms bie 't West-Veluws erekend, mar meestentieds gewoon bie 't [[Hollaans (dialekt)|Hollaans]] of 't Utrechs.<ref>Bron: ''Taal in stad en land - Utrechts, Veluws en Flevolands'' van [[Harrie Scholtmeijer]]</ref>

==Kenmarkend==
Kenmarkend veur 't Veluws is dat 't een soort van overgangstaal is tussen 't [[Nedersaksisch]] en 't [[Nederfrankisch]] (waor 't Nederlaans toe beheurt), sommigen taalkundigen zien 't daorumme as een Nederfrankisch dialek, mar de meeste taalkundigen bin 't derover ees dat 't een ech Nedersaksisch dialek is mar dan wel mit een bulte Nederfrankische invleujen. Ho korter je bie 't geschei koemen mit 't [[Oost-Veluws]], ho groter de Nedersaksische invleud wonnen en ho kleiner de [[Nederfrankisch]]e invleud over 't algemeen. Der bin oek een paor dialekindelingen waobie 't West-Veluws plus de dialekken van [[Oldebroek]] en [[Elburg]] '''Veluws''' eneumd wonnen en waobie de res van 't [[Oost-Veluws]]e taalgebied tot 't [[Sallaans]] erekend wonnen, dit kump umdat de grens tussen 't Oost-Veluws en 't Sallaans nogal willekeurig is, disse grens besteet taalkundig dus eigenlijks neet.

==Sprekers==
Veluws wonnen veural thuus epraot deur 't wat ouwere volk en oek nog deur sommigen jongeluui, mar dan vake al meer mit een Nederlaansere invleud as der ouwers of groepouwers. De meeste meensen kunnen 't West-Veluws wel goed begriepen, mar a-j veerder naor 't osen of 't noorden gaon wonnen 't veur meensen dee [[Standardnederlaans]] as moerstaal hemmen meestentieds wat meuilijker. 't [[Putters]] is dus makkelijker te begriepen as 't [[Nunspeets]] veur volk dee gien plat kan praoten. 

Oek al praoten meensen ginnerasies lange gien plat meer, toch blif der altied wel wat hangen, zo heur je in 't Nederlaans op de Veluwe meensen praoten over een ''deur die los staat'' of der wonnen evreugen ''hoe laat de zaak los gaat'' of je heuren ze praoten over 't eten dat ''overstuur is''.

Over 't algemeen wonnen der binnen 't West-Veluwse taalgebied meer dialek espreuken in de noordelijke plaosen as in de zujelijke plaosen, dit is veural zo veur de plaosen dee an 't geschei mit Utrech liggen, een uutzundering hierop is [[Bunsjoten|Bunschoten]].

==Woordenboeken==
Der wönnen een tied lange ewark an 't ''Woordenboek van de [[Gelderlaand|Gelderse]] dialecten'' (WGD) mar op [[7 november]] [[2008]] is dan toch 't leste deel ''Veluwe. De wereld'' verschenen. In disse woordenboekenreeks staon onder aandere woorden uut 't West-Veluws, 't [[Oost-Veluws]], 't [[Urkers]] en dialekken uut de umliggende gebiejen vermeld. Der is oek een versie beschikbaor veur 't revierengebied van [[Gelderlaand]]. In [[oktober]] [[2005]] is 't eerste deel verschenen ''Veluwe. Het huis'' van [[Harrie Scholtmeijer]] en uutgever Matrijs, in [[november]] [[2006]] is 't tweede deel ''Veluwe. De mens'' verschenen, en in [[november]] [[2008]] 't darde en leste deel ''Veluwe. De wereld''. Der bin oek nog een bulte vragenliesten dee in-evuld bin mar dee neet in 't boek staon, disse infermasie zal in de toekoms op internet ezet wonnen. 

Der bin oek al wat aandere dialekboeken uut-ebröch, mar neet zokke grote prejekken. Eerder bin der al op kleine schaole plaoselijk dialekboeken uut-ebröch, bieveurbeeld in [[Putten]] <ref>''Putters Praoten'' - Puttens Historisch Genootschap</ref>, [[Niekark]] <ref>'''t Niekarks: Umgangstaol, uutdrukkinge en gezegdes'' - Stichting Oud Nijkerk</ref>, [[Schaarpezeel|Scharpezeel]] <ref>''Noe begriep 'k joe'' (1998) - oek gedeeltelijk beschikbaor op <span class="plainlinks">[http://home.planet.nl/~mwigtman/Noebegriep.htm internet]</span>.</ref>, [[Bunsjoten|Bunschoten]] <ref>''Woordenboek van Bunschoten-Spakenburg en Eemdijk'' (1996) - Historische Vereniging Bunscote</ref>, [[Nunspeet]] <ref>''Bie Bart in de rie'' (1996) - wonnen neet meer edrok, mar is nog de heeltied beschikbaor bie verschillende biebeltheken waoronder de biebeltheek van de [[Radboud Universiteit Nijmegen]] en vanzelf oek de biebeltheek van Nunspeet en Elspeet zelf.</ref> en een boek veur de hele Noordwest-Veluwe <ref>''Het Dialect der Noord-West-Veluwe'' (1904) - Proefschrift Rijksuniversiteit Utrecht</ref> Een lieste mit alle dialekwoordenboek en boeken in 't plat vie-j in 't [[Woordenboek van de Gelderse Dialecten]].

==Spelling==
Der was tot veurkort nog gien standardspelling veur de [[Veluws|Veluwse dialekken]], mar de [[IJsselacademie]] (Iesselakkedemie) hef daor een spelling ontwikkeld, veur de [[Overiessel]]se en Veluwse dialekken, dee grotendeels ansluut bie 't Standardnederlaans en bie de aandere Nedersaksische taalvarianten, een uut-ebreien uutleg over de IJsselacademiespelling is te vienen op de webstee van de IJsselacademie (of zie 'uutgaonde verwiezingen'). Vake gebruken meensen nog een eigen spelling, één van de rejens hierveur is dat veule meensen neet van 't bestaon van de IJsselacademiespelling ofweten.

==Klanken==
===Klinkers===
De Nederlaanse ''ij'' was in 't [[Oudgermaans]] (de veurloper van 't [[Nederlaands|Nederlaans]] en 't [[Nedersaksisch]]) een ''î'' (of: ie), disse klank is in 't West-Veluws (in 't osen van Huzen) beweerd ebleven. Oek de uutspraak van de ''ui'' in 't West-Veluws hef zien oorsprong in 't [[Oudgermaans]], in 't West-Veluws wonnen 't uut-espreuken as ''uu'', zo oek in ''huus'' en ''muus'', in tegenstelling tot 't [[Sallaans]]e en [[Oost-Veluws]]e ''huus'' en ''moes'', waor je de [[Tweants|Twents-achtige]] oe in veurkump (vergeliek mit 't [[Tweants|Twentse]]: ''hoes'' en ''moes''. 

De Standardnederlaanse ''aa'' wonnen in de meeste gevallen uut-espreuken as ''ao'', oek vake op plekken waor de ''a'' vrogger kort was, mar dit kan nogal verschillen van darp tot darp, in 't zujelijke gebied van 't West-Veluws is dat zwat overal ''ao'' dus ''gaon'', ''maoke'', ''slaope'' tegenover ''gaon'', ''maakng'', ''slaapm'' in 't centrale en noordelijke gebied, dit hef van doon mit 't feite dat de medeklinkers '''p, b, m, v, f, k, g''' en '''ng''' derveur zörgen dat de ''ao'' uut-espreuken wonnen as een ''aa'', in 't zujen he-j dit verschiensel neet. In 't [[Oost-Veluws]] lig dit bie de meeste dialekken oek wat aanders, veur meer hierover ku-j kieken op 't artikel [[Veluws]] onder 't kopjen ''Uutspraak: ao of aa?''.

In woorden mit, in 't Nederlaans, een ''oo'' heur je vake een umlaut, dit verschiensel kump pas vanof de Gelders-Utrechse previnsiegrens veur en ho noordelijker je gaon ho vaker dat 't veurkump (''hooi - heui'', ''verloren - verleuren'', ''broch{{small()|t}} - bröch{{small()|t}}'').

De clusters ''old'' en ''olt'' bin ''oud'' en ''out'' ewönnen (''oud, hout, goud''). De ''ii'' wonnen tussen labiale medeklinkers erond: ''vuuf'' in plaose van ''vief'', dit verschiensel kump in 't hele Nedersaksische gebied wel veur, mar lange zo vake as in 't West-Veluws. Dit verschiensel kump oek veur in aandere dialekken en streektalen, veurbeelden hiervan bin 't [[Zais|Zeeuws]] en 't [[West-Vlaams]].

===Medeklinkers===
Veural vrogger onderscheien 't westelijke deel Veluwe zich deur de uutspraak van de Oudgermaanse ''sk-''. Disse combinasie klonk as ''sj-'', disse uutspraak heur je oek noen nog in veule [[Limburgs]]e dialekken, bieveurbeeld: ''sjaol'', ''sjaap''. Veurheer leup dit gebied tot in de stad [[Utrecht (stad)|Utrech]], waor der nog an 't begin van de twintigste eeuw ene ''sjiete'' zeeg. Rond 1950 was dat bepark tot Niekark, Banneveld, Scharpezeel en nog wat kleinere darpen in de umgeving. De sj-uutspraak kump nog wel volop veur in Bunschoten-Spakenburg, en veerders bie ouwere inwoeners van veural kleine, aorig of-elegen gehuchen en buurtschappen: [[Hooglanderveen|Hooglaandervene]], [[Holkerveen|Holkervene]], [[Niekarkerveen|Niekarkervene]], [[Zwartebroek]], [[Kootjebroek|Kootwiekerbroek]], [[De Valk]]e en in een antal woorden in de Putterse buurtschap [[Steenenkamer (Putten)|Steenenkamer]]. Uut de grote plaosen is de sj-klank al langer deur de ''sch-'' vervungen. Soms levert dit [[hypercorrectie]] op: zo he-j in 't [[Putters]] ''schem'' en ''schaal'' veur "jam" en "sjaal" of ''schef'' veur "chef".

Op sommigen delen van de Veluwe wonnen de ''g'' wat zachter uut-espreuken as in 't Nederlaans, mar oek weer neet zo zach as in 't [[Limburgs]] of [[Braobaans]], een veurbeeld hiervan is 't [[Bunsjoots]].

De uutgang ''-en'' in een woord zoas ''lopen'' wonnen op 't westelijke deel van de Veluwe op twee menieren uut-espreuken. In 't wessen, vanof Huzen tot en mit Banneveld en Armelo, spreken ze de [[sjwa]] én de -n uut. In 't noordosen, vanof Harderwiek en Hoenderloo, spreken ze alleen de -n uut: ''loopm''. Disse uutspraak is typisch Nedersaksisch.

==[[Onzevaor]]==
{|
|
===[[Niekarks]]===
:Oenze Vaoder in de hemel, 
:laot Joew naam eheiligd worren, 
:laot Joew koninkriek kommen 
:en Joew wil edaon worren 
:op eerde zoas in de hemel. 
:Geef oens vandaag 't brood da-w neudig hen. 
:Vergeef oens oenze schulden, 
:zoas ok wulie oenze schuldenaren vergeven. 
:En breng oens niet in verzeuking, 
:maor verlos oens van 't kwaod.
:Want van Joe is 't Koninkriek,
:en de kracht en de heerlijkheid,
:tot in de eeuwigheid.
:Amen.
|
===[[Putters]]===
:Onze Vaor in de hemel, 
:laot Joew naam eheiligd worren, 
:laot Joew koninkriek kommen 
:en Joew wil edaon worren 
:op eerde zoas in de hemel. 
:Geef ons vandaag 't brood da-w neudig hen. 
:Vergeef ons onze schulden, 
:zoas oek wulie onze schuldenaren vergeven. 
:En breng ons niet in verzeuking, 
:mar verlos ons van 't kwaod.
:Want van Joe is 't Koninkriek,
:en de kracht en de heerlijkheid,
:tot in de eeuwigheid.
:Amen.
|
===[[Nunspeets]]===
:Onze Vaor in de hemel, 
:laot Joew naam eheilig wönnen, 
:laot Joew koninkriek koemen 
:en Joew wille edaon wönnen 
:op eerde zoas in de hemel. 
:Geef ons vandage 't brood da-w neudig hemmen. 
:Vergeef ons onze schulden, 
:zoas oek wie onze schuldenaren vergeven.
:En breng ons neet in verzeuking, 
:mar verlos ons van 't kwaod.
:Want van Joe is 't Koninkriek,
:en de krach en de heerlijkheid,
:tot in de eeuwigheid.
:Amen.
|}

==Dialekvergelieking==
Gao mit de muuspijl over de sterretjes hinne um de infermasie dee derbie heurt te zien.

{| {{prettytable}} width="60%"
|-
! Putters
! Nunspeets
! Standardnederlaans
|-
|bietje(n)
|bietjen
|beetje
|-
|beteund
|beteund
|schaars
|-
|bonk <span style="white-space:nowrap; cursor:help; color:#002bb8; font:normal 110% 'Comic Sans MS';" title="Da's een bonk um">*</span>
|bonke <span style="white-space:nowrap; cursor:help; color:#002bb8; font:normal 110% 'Comic Sans MS';" title="Je kunnen m'n een bonke wies maken">*</span>
|groot stuk
|-
|[[breekbonen]]
|breekbonen
|sperziebonen
|-
|deern, deretje(n)
|deerne, deerntjen
|meisje
|-
|duuf
|[[duve]], doeve
|duif
|-
|eerpel, erepel
|[[eerpel]], erepel
|aardappel
|-
|[[erebeie|eerdbees]]
|eerdbeze
|aardbei
|-
|frommes, vrouw, wief
|frommes, vrouw, wief
|vrouw
|-
|frullie
|vrouwluui
|vrouwen
|-
|gedien
|[[gedien]]
|gordijn
|-
|glaozekleed
|[[glaozekleed]]
|vitrage
|-
|hen
|hemmen
|hebben
|-
|kous
|[[hoze]], kouse
|kous
|-
|iezig, akelijk <span style="white-space:nowrap; cursor:help; color:#002bb8; font:normal 110% 'Comic Sans MS';" title="Iezig/akelijk mooi">*</span>
|iezig, iezelig
|heel, erg
|-
|keis, kees
|[[keze]]
|kaas
|-
|[[kiend]]er(s)
|kienders
|kinderen
|-
|krang
|krang
|binnenstebuiten
|-
|kuum
|kuum, teumig
|bedeesd, rustig
|-
|leed, kwaod, hellig
|leed, kwaod, hellig
|kwaad, boos
|-
|leer
|[[ledder]] ([[Elspeet]]: ''lere'')
|ladder
|-
|luui
|luui
|lui
|-
|[[platte peters]]
|platte peters
|tuinbonen
|-
|mins
|[[mense|meens]]
|mens
|-
|mirreg
|mirreg
|middag
|-
|moekerig weer
|moekerig weer
|broeierig weer
|-
|op huus opan
|op huus an
|naar huis toe
|-
|overstuur
|overstuur
|bedorven (eten)
|-
|vao(de)r en moe(de)r <span style="white-space:nowrap; cursor:help; color:#002bb8; font:normal 110% 'Comic Sans MS';" title="Kindertaal: poeta en taat">*</span>
|[[vaor]] en [[moor]]
|vader en moeder
|-
|schaal sjaal <span style="white-space:nowrap; cursor:help; color:#002bb8; font:normal 110% 'Comic Sans MS';" title="Een schaal um de nek">*</span>
|sjaal
|sjaal, das
|-
|schaol <span style="white-space:nowrap; cursor:help; color:#002bb8; font:normal 110% 'Comic Sans MS';" title="Steenenkamer e.u. 'sjaol'">*</span>
|schaole
|schaal
|-
|schand <span style="white-space:nowrap; cursor:help; color:#002bb8; font:normal 110% 'Comic Sans MS';" title="Steenenkamer e.u. 'sjaand' of 'sjand'">*</span>
|schaande
|schande
|-
|school <span style="white-space:nowrap; cursor:help; color:#002bb8; font:normal 110% 'Comic Sans MS';" title="Steenenkamer e.u. 'sjool'">*</span>
|[[schoele]]
|school
|-
|sneeg <span style="white-space:nowrap; cursor:help; color:#002bb8; font:normal 110% 'Comic Sans MS';" title="Sneeg wief = mooie vrouw">*</span>
|snejig
|flink, vlot, gewiekst
|-
|strabant
|strabant
|pittig, vrijpostig
|-
|[[sokkeloa|sukelao]]
|sukelao
|chocola
|-
|de hof, de tuun 
|de [[tune]], de hof
|de tuin
|-
|[[doempien|tunekrupertje]], klein jantje(n)
|tunekrupertjen
|winterkoning
|-
|[[uui]] (ook wel ''look'' iets ouderwets)
|ui (ook wel ''look'' iets ouderwets)
|ui
|-
|vulling 
|[[vul]]len
|veulen
|-
|zog 
|motte
|zeug
|}

===Overige dialekken===
{| {{prettytable}} width="60%"
|-
! Aandere dialekken
! Lokasie
! Standardnederlaans
|-
|oot(jen) 
|[[Bunsjote|Bunschoten]], [[Niekark]], vrogger oek [[Putten]]
|oma
|-
|luliezer
|[[Garder]]
|tillefooon
|-
|kiekkast(e) <span style="white-space:nowrap; cursor:help; color:#002bb8; font:normal 110% 'Comic Sans MS';" title="Meestal 'tv' of 'tilelvisie'">*</span>
|hele (West-)[[Veluwe]]
|televisie
|}

==Grammatica==

{| 
| 
{| {{prettytable}}
|- style="background: #efefef;"
! Putters
! Standardnederlaans
|-
|ik loop
|ik loop
|-
|jie lopen
|jij loopt
|-
|hie loopt
|hij loopt
|-
|wulie lopen
|wij lopen
|-
|zulie lopen
|zij lopen
|-
|julie lopen
|jullie lopen
|}

| 
{| {{prettytable}}
|- style="background: #efefef;"
! Putters
! Standardnederlaans
|-
|ik het
|ik heb
|-
|jie het
|jij hebt
|-
|hie het {{Info|Vrogger zei men oek wel 'hie heet'}}
|hij heeft
|-
|wulie hen
|wij hebben
|-
|zulie hen
|zij hebben
|-
|julie hen
|jullie hebben
|}
|}

{| 
| 
{| {{prettytable}}
|- style="background: #efefef;"
! Nunspeets
! Standardnederlaans
|-
|ik lope
|ik loop
|-
|jie lopen {{info|Uut te spreken as 'loopm'}}
|jij loopt
|-
|hij loop
|hij loopt
|-
|wie lopen
|wij lopen
|-
|zee lopen
|zij lopen
|-
|julle lopen
|jullie lopen
|}

| 
{| {{prettytable}}
|- style="background: #efefef;"
! Nunspeets
! Standardnederlaans
|-
|ik heb/hebbe
|ik heb
|-
|jie hemmen
|jij hebt
|-
|hij hef
|hij heeft
|-
|wie hemmen
|wij hebben
|-
|zee hemmen
|zij hebben
|-
|julle hemmen
|jullie hebben
|}
|}

==Referenties==
<div class="references-small">
<references/>
</div>

==Zie oek==
*[[Amesfoorts]]
*[[Barrevelds]]
*[[Bunsjoots]]
*[[Nunspeets]]
*[[Oost-Veluws]]
*[[Putters]]
*[[Veluws]]
*[[Veluwse taalwiezer]]

==Uutgaonde verwiezingen==
* [http://www.meertens.nl/books/winkler/putten.html West-Veluwse versie van de verleuren jonge (Putters)]
* [http://www.meertens.nl/books/winkler/uddel.html West-Veluwse versie van de verleuren jonge (Uddels)]
* [http://www.meertens.nl/books/winkler/nijkerk.html West-Veluwse versie van de verleuren jonge (Niekarks)]
* [http://home.planet.nl/~mwigtman/Noebegriep.htm 't Scharpezeelse dialek]

[[Kattegerie:West-Veluws artikel]]
[[Kattegerie:Veluws]]

[[af:Wes-Veluws]]
[[en:West-Veluws]]
[[li:Wes-Veluws]]
[[nds:West-Veluws]]
[[nl:West-Veluws]]
