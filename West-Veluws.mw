{{Wb-logo|West-Veluws woordenboek}}
[[Ofbeelding:West-Veluws.png|thumb|250px|Kaorte van 't West-Veluwse dialekgebied (previnsie Gelderlaand en een stukjen van Utrech)]]
't '''West-Veluws''' is een [[Nedersaksisch]]e dialekgroep dat espreuken wonnen in de [[Nederlaand|Nederlaanse]] previnsie [[Gelderlaand]]. 't West-Veluws wonnen espreuken in verschillende [[Veluwe|Veluwse]] darpen en stejen, dit bin onder aandere: [[Nunspeet]], [[Putten]], [[Armel]], [[Harderwiek]], [[Uddel]], [[Niekark]], [[Schaarpezeel|Scharpenzeel]], de gemeente [[Barreveld (gemeente)|Banneveld]] en een paor darpen in de gemeente [[Ede (gemeente)|Ede]]. 

't West-Veluws wonnen oek espreuken in de Utrechse plaose [[Bunsjoten|Bunschoten]] en van oorsprong oek in [[Leusden]] en [[Amersfoort]], mar hier is 't dialek al (zo goed as) uut-estörven. 't Geschei tussen 't West-Veluws in 't noordosen en [[Utrechs-Alblasserweerds|Utrechs]] en [[Zuud-Gelders]] in 't zuudwessen is iezelig refelig: oek de dialekken van bieveurbeeld [[Soest]], [[Eemnes]], [[Huizen]] en [[Laren]] hemmen nog Nedersaksische kenmarken, disse dialekken wonnen dan oek wel heel soms bie 't West-Veluws erekend zoas beschreven steet in 't boek ''Taal in stad en land - Utrechts, Veluws en Flevolands'' van [[Harrie Scholtmeijer]]. 

==Kenmarkend==
Kenmarkend veur 't Veluws is dat 't een soort van overgangstaal is tussen 't [[Nederfrankisch]] (waor 't Nederlaans toe beheurt) en 't Nedersakisch, mar 't West-Veluws wonnen op de meeste dialekkaorten meestentieds tot 't Nedersaksisch erekend, veural gebieden dee dichter an 't geschei mit 't [[Oost-Veluws]] liggen. Wel bin der een paor dialekindelingen waorbie 't West-Veluws plus de dialekken van [[Oldebroek]] en [[Elburg]] '''Veluws''' eneumd wonnen en waorbie de res van 't [[Oost-Veluws]]e taalgebied tot 't [[Sallaans]] erekend wonnen.

==Sprekers==
Veluws wonnen veurnamelijk thuus epraot deur 't wat ouwere volk en oek nog deur sommigen jongere luui, mar dan vake al meer mit een Nederlaansere invleud as der ouwers en groepouwers. De meeste meensen kunnen 't West-Veluws wel goed begriepen, mar a-j veerder naor 't osen of 't noorden gaon wonnen 't veur meensen dee [[Standardnederlaans]] as moerstaal hemmen meestentieds wat meuilijker. 

Over 't algemeen wonnen der binnen 't West-Veluwse taalgebied meer dialek espreuken in de noordelijke plaosen as in de zujelijke plaosen, dit is veural zo veur de plaosen dee an 't geschei mit Utrech liggen, een uutzondering hierop is [[Bunsjoten|Bunschoten]].

==Woordenboeken==
Der wonnen al een tied lange ewark an een woordenboek veur alle dialekken van 't Veluws en 't Gelders (revierengebied), 't eerste (''Veluwe. Het huis'') en 't tweede deel (''Veluwe. De mens'') bin al uut-ebröch 't darde deel wonnen in [[meert]] [[2008]] verwach. Der bin oek nog een kwak vragenliesten dee in-evuld bin mar dee neet in 't boek staon, disse infermasie zal in de toekoms op internet ezet wonnen. Der bin oek al wat aandere dialekboeken uut-ebröch, mar neet zokke grote prejekken. Eerder bin der al op kleine schaole plaoselijk dialekboeken uut-ebröch, bieveurbeeld in [[Putten]] <ref>''Putters Praoten'' - Puttens Historisch Genootschap</ref>, [[Niekark]] <ref>'''t Niekarks: Umgangstaol, uutdrukkinge en gezegdes'' - Stichting Oud Nijkerk</ref>, [[Schaarpezeel|Scharpenzeel]] <ref>''Noe begriep 'k joe'' (1998) - oek gedeeltelijk beschikbaor op <span class="plainlinks">[http://home.planet.nl/~mwigtman/Noebegriep.htm internet]</span>.</ref>, [[Bunsjoten|Bunschoten]] <ref>''Woordenboek van Bunschoten-Spakenburg en Eemdijk'' (1996) - Historische Vereniging Bunscote</ref>, [[Nunspeet]] <ref>''Bie Bart in de rie'' (1996) - wonnen neet meer edrok, mar is nog de heeltied beschikbaor bie verschillende biebeltheken waoronder de biebeltheek van de [[Radboud Universiteit Nijmegen]] en vanzelf oek de biebeltheek van Nunspeet en Elspeet zelf</ref> en een boek veur de hele Noordwest-Veluwe <ref>''Het Dialect der Noord-West-Veluwe'' (1904) - Proefschrift Rijksuniversiteit Utrecht</ref>.

==Spelling==
Der was tot veurkort nog gien standardspelling veur de [[Veluws|Veluwse dialekken]], mar de [[IJsselacademie]] (Iesselakkedemie) hef daor een spelling ontwikkeld, veur de [[Overiessel]]se en Veluwse dialekken, dee grotendeels ansluut bie 't Standardnederlaans en bie de aandere Nedersaksische taalvarianten, een uut-ebreien uutleg over de IJsselacademiespelling is te vienen op de webstee van de IJsselacademie (of zie 'uutgaonde verwiezingen'). Vake gebruken luui nog een eigen spelling, één van de redens hierveur is dat veul meensen neet van 't bestaon van de IJsselacademiespelling ofweten.

==Klanken==
===Klinkers===
De Nederlaanse ''ij'' was in 't [[Oudgermaans]] (de veurloper van 't [[Nederlaands|Nederlaans]] en 't [[Nedersaksisch]]) een ''î'' (of: ie), disse klank is in 't West-Veluws (in 't osen van Huizen) beweerd ebleven. Oek de uutsprake van de ''ui'' in 't West-Veluws hef zien oorsprong in 't [[Oudgermaans]], in 't West-Veluws wonnen 't uut-espreuken as ''uu'', zo oek in ''huus'' en muus'', in tegenstelling tot 't [[Sallaans]]e en [[Oost-Veluwse]] ''huus'' en ''moes'', waor je de [[Tweants|Twents-achtige]] oe in veurkump (vergeliek mit 't [[Tweants|Twentse]]: ''hoes'' en ''moes''. 

De Standardnederlaanse ''aa'' wonnen in de meeste gevallen uut-espreuken as ''ao'', oek vaak op plekken waor de ''a'' vrogger kort was, mar dit kan nogal verschillen van darp tot darp, in 't zujelijke gebied van 't West-Veluws is dat zwat overal ''ao'' dus ''gaon'', ''maoke'', ''slaope'' tegenover ''gaon'', ''maakng'', ''slaapm'' in 't centrale en noordelijke gebied, dit hef van doon mit 't feite dat de medeklinkers '''p, b, m, v, f, k, g''' en '''ng''' derveur zurgen dat de ''ao'' uut-espreuken wonnen as een ''aa'', in 't zujen he-j dit verschiensel niet. In 't [[Oost-Veluws]] lig dit bie de meeste dialekken oek wat aanders, veur meer hierover ku-j kieken op 't artikel [[Veluws]] onder 't kopjen ''Uutsprake: ao of aa?''.

In woorden mit, in 't Nederlaans, een ''oo'' heur je vake een umlaut, dit verschiensel kump pas vanof de Gelders-Utrechse previnsiegrens veur en ho noordelijker je gaon ho vaker dat 't veurkump (''hooi - heui'', ''verlore(n) - verleure(n)'', ''broch<small>(<small>t<small>)<small> - bröch<small>(</small>t<small>)</small>'').

De clusters ''old'' en ''olt'' bin ''oud'' en ''out'' ewönnen (''oud, hout, goud''). De ''ii'' wonnen tussen labiale medeklinkers erond: ''vuuf'' in plaose van ''vief'', dit verschiensel kump in 't hele Nedersaksische gebied wel veur, mar lang zo vake as in 't West-Veluws. Dit verschiensel kump veur in aandere dialekken en streektalen, veurbeelden hiervan bin 't [[Zais|Zeeuws]] en 't [[West-Vlaams]].

===Medeklinkers===
Veural vrogger onderscheien 't westelijke deel Veluwe zich deur de uutsprake van de Oudgermaanse ''sk-''. Disse kombinasie klonk as ''sj-'', disse uutsprake heur je oek noen nog in veul [[Limburgs]]e dialekken, bieveurbeeld: ''sjaol'', ''sjaap''. Veurheer leup dit gebied tot in de stad [[Utrecht (stad)|Utrech]], waor ze nog an 't begin van de twintegste eeuw ''sjiete'' zegen. Rond 1950 was dat bepark tot Niekark, Banneveld, Scharpenzeel en nog wat kleinere darpen in de umgeving. De sj-uutsprake kump nog wel volop veur in Bunschoten-Spakenburg, en veerders bie ouwere inwoeners van veural kleine, rilletief of-elegen gehuchen en buurtschappen: [[Hooglanderveen]], [[Holkerveen]], [[Niekarkerveen]], [[Zwartebroek]], [[Kodekkerbroek|Kootwiekerbroek]], [[De Valk]] en in een antal woorden in de Putterse buurtschap [[Steenenkamer (Putten)|Steenenkamer]]. Uut de grote plaosen is de sj-klank al langer deur de ''sch-'' vervangen. Soms levert dit [[hypercorrectie]] op: zo he-j in 't [[Putters]] ''schem'' en ''schaal'' veur "jam" en "sjaal".

De uutgang ''-en'' in een woord zoas ''lopen'' wonnen op 't westelijke deel van de Veluwe op twee menieren uut-espreuken. In 't westen, vanof Huizen tot en mit Banneveld en Armel, spreken ze zowel de [[sjwa]] as de n uut. In 't noordosen, vanaf Harderwiek en Hoenderloo, spreken ze alleen de n uut: ''loopm''. Disse uutsprake is typisch Nedersaksisch.

==[[Onzevaor]]==
{|
|
===[[Puttens]]===
:Onze Vaor die in de hemel is,
:Uw Naam wort eheiligd,
:Uw Koninkriek komt,
:Uw wil gebeurt
:Geliek in de hemel as oek op de eerde.
:Geef oens vandaag oens dagelijks brood,
:en vergeef oens onze schulden,
:geliek oek wulie oens onze schuldenaren vergeven;
:en breng ons niet in verzeuking,
:mar verlos oens van 't boze.
:Want van U is 't Koninkriek,
:en de kracht en de heerlijkheid,
:tot in de eeuwigheid.
:Amen.
|
===[[Nunspeets]]===
:Onze Vaor dee in de hemel is,
:Uw Naam wonnen eheilig,
:Uw Koninkriek kump,
:Uw wil gebeurt
:Gelieke in de hemel as oek op de eerde.
:Geef ons noen ons dagelijks brood,
:en vergeef ons onze schulden,
:gelieke oek wie vergeven onze schuldenaren;
:en leid ons neet in verzeuking,
:mar verlos ons van de boze.
:Want van U is 't Koninkriek,
:en de krach en de heerlijkheid,
:tot in de eeuwigheid.
:Amen.
|}

==Dialekvergelieking==
<big>Gao mit de muuspijl over de sterntjes um de biekoemende infermasie weer te geven.</big>

{| {{prettytable}} width="60%"
|-
! Puttens
! Nunspeets
! Standardnederlaans
|-
|bietje(n)
|bietjen
|beetje
|-
|beteund
|beteund
|schaars, beperkt
|-
|bonk <span style="white-space:nowrap; cursor:help; color:#002bb8; font:normal 110% 'Comic Sans MS';" title="Da's een bonk um">*</span>
|bonke <span style="white-space:nowrap; cursor:help; color:#002bb8; font:normal 110% 'Comic Sans MS';" title="Je kunnen m'n een bonke wies maken">*</span>
|groot stuk
|-
|[[breekbonen]]
|breekbonen
|sperziebonen
|-
|deern, deretje(n)
|deerne, deerntjen
|meisje
|-
|duuf
|[[duve]], doeve
|duif
|-
|eerpel, erepel
|[[eerpel]], erepel
|aardappel
|-
|[[erebeie|eerdbees]]
|eerdbeze
|aardbei
|-
|frommes, vrouw, wief
|frommes, vrouw, wief
|vrouw
|-
|frullie
|vrouwluui
|vrouwen
|-
|gedien
|[[gedien]]
|gordijn
|-
|glaozekleed
|[[glaozekleed]]
|vitrage
|-
|hen
|hemmen
|hebben
|-
|kous
|[[hoze]], kouse
|kous
|-
|iezig, akelijk <span style="white-space:nowrap; cursor:help; color:#002bb8; font:normal 110% 'Comic Sans MS';" title="Iezig/akelijk mooi">*</span>
|iezig, iezelig
|heel, erg
|-
|keis, kees
|[[keze]]
|kaas
|-
|[[kiend]]er(s)
|kienders
|kinderen
|-
|krang
|krang
|binnenstebuiten
|-
|kuum
|kuum, teumig
|bedeesd, rustig
|-
|leed, kwaod, hellig
|leed, kwaod, hellig
|kwaad, boos
|-
|leer
|[[ledder]] ([[Elspeet]]: ''lere'')
|ladder
|-
|luui
|luui
|lui
|-
|[[platte peters]]
|platte peters
|tuinbonen
|-
|mins
|[[mense|meens]]
|mens
|-
|mirreg
|mirreg
|middag
|-
|moekerig weer
|moekerig weer
|broeierig weer
|-
|op huus opan
|op huus an
|naar huis toe
|-
|overstuur
|overstuur
|bedorven (eten)
|-
|vao(de)r en moe(de)r <span style="white-space:nowrap; cursor:help; color:#002bb8; font:normal 110% 'Comic Sans MS';" title="Kindertaal: poeta en taat">*</span>
|[[vaor]] en [[moor]]
|vader en moeder
|-
|schaal sjaal <span style="white-space:nowrap; cursor:help; color:#002bb8; font:normal 110% 'Comic Sans MS';" title="Een schaal um de nek">*</span>
|sjaal
|sjaal, das
|-
|schaol <span style="white-space:nowrap; cursor:help; color:#002bb8; font:normal 110% 'Comic Sans MS';" title="Steenenkamer e.u. 'sjaol'">*</span>
|schaole
|schaal
|-
|schand <span style="white-space:nowrap; cursor:help; color:#002bb8; font:normal 110% 'Comic Sans MS';" title="Steenenkamer e.u. 'sjaand' of 'sjand'">*</span>
|schaande
|schande
|-
|school <span style="white-space:nowrap; cursor:help; color:#002bb8; font:normal 110% 'Comic Sans MS';" title="Steenenkamer e.u. 'sjool'">*</span>
|[[schoele]]
|school
|-
|sneeg <span style="white-space:nowrap; cursor:help; color:#002bb8; font:normal 110% 'Comic Sans MS';" title="Sneeg wief = mooie vrouw">*</span>
|snejig
|flink, vlot, gewiekst
|-
|strabant
|strabant
|pittig, vrijpostig
|-
|[[sokkeloa|sukelao]]
|sukelao
|chocola
|-
|de hof, de tuun 
|de [[tune]], de hof
|de tuin
|-
|[[doempien|tunekrupertje]], klein jantje(n)
|tunekrupertjen
|winterkoning
|-
|[[uui]] (ook wel ''look'' iets ouderwets)
|ui (ook wel ''look'' iets ouderwets)
|ui
|-
|vulling 
|[[vul]]len
|veulen
|-
|zog 
|motte
|zeug
|}

===Overige dialekken===
{| {{prettytable}} width="60%"
|-
! Aandere dialekken
! Lokasie
! Standardnederlaans
|-
|oot(jen) 
|[[Bunsjote|Bunschoten]], [[Niekark]], vrogger oek [[Putten]]
|oma
|-
|luliezer
|[[Garder]]
|tillefooon
|-
|kiekkast(e) <span style="white-space:nowrap; cursor:help; color:#002bb8; font:normal 110% 'Comic Sans MS';" title="Meestal 'tv' of 'tilelvisie'">*</span>
|hele (West-)[[Veluwe]]
|televisie
|}

==Grammatica==

{| 
| 
{| {{prettytable}}
|- style="background: #efefef;"
! Puttens
! Standardnederlaans
|-
|ik loop
|ik loop
|-
|jie lopen
|jij loopt
|-
|hie loopt
|hij loopt
|-
|wulie lopen
|wij lopen
|-
|zulie lopen
|zij lopen
|-
|julie lopen
|jullie lopen
|}

| 
{| {{prettytable}}
|- style="background: #efefef;"
! Puttens
! Standardnederlaans
|-
|ik het
|ik heb
|-
|jie het
|jij hebt
|-
|hie het {{Info|Vrogger zei men oek wel 'hie heet'}}
|hij heeft
|-
|wulie hen
|wij hebben
|-
|zulie hen
|zij hebben
|-
|julie hen
|jullie hebben
|}
|}

{| 
| 
{| {{prettytable}}
|- style="background: #efefef;"
! Nunspeets
! Standardnederlaans
|-
|ik lope
|ik loop
|-
|jie lopen
|jij loopt
|-
|hij loop
|hij loopt
|-
|wie lopen
|wij lopen
|-
|zee lopen
|zij lopen
|-
|julle lopen
|jullie lopen
|}

| 
{| {{prettytable}}
|- style="background: #efefef;"
! Nunspeets
! Standardnederlaans
|-
|ik heb/hebbe
|ik heb
|-
|jie hemmen
|jij hebt
|-
|hij hef
|hij heeft
|-
|wie hemmen
|wij hebben
|-
|zee hemmen
|zij hebben
|-
|julle hemmen
|jullie hebben
|}
|}

==Referenties==
<div class="references-small">
<references/>
</div>

==Zie oek==
*'t [[West-Veluws woordenboek]]
*[[Nunspeets]]
*[[Putters]]
*[[Bunsjoots]]
*[[Amersfoorts]]
*[[Veluws]]
*[[Oost-Veluws]]

==Uutgaonde verwiezingen==
* [http://www.meertens.nl/books/winkler/putten.html West-Veluwse versie van de verleuren jonge (Putters)]
* [http://www.meertens.nl/books/winkler/uddel.html West-Veluwse versie van de verleuren jonge (Uddels)]
* [http://www.meertens.nl/books/winkler/nijkerk.html West-Veluwse versie van de verleuren jonge (Niekarks)]
* [http://home.planet.nl/~mwigtman/Noebegriep.htm 't Scharpenzeelse dialek]

[[Kattegerie:West-Veluws artikel]]
[[Kattegerie:Nedersaksisch]]

[[af:Wes-Veluws]]
[[en:West-Veluws]]
[[li:Wes-Veluws]]
[[nds:West-Veluws]]
[[nl:West-Veluws]]
