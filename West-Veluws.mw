'''West-Veluws''' (wördt oek wel an-eduudt as: ''Noord-Veluws'' of ''Noordwest-Veluws'') is 'n [[Nedersaksisch]] dialect van de [[Nederlaand]]se previncie [[Gelderlaand]]. 't Wördt in verschillende [[Veluwe|Veluwse]] en enkele [[Utrech]]se daarpen epraot.

Veluws wördt veurnaomlijk thuus epraot deur de wat ouwere meensen en sommige jongeren, mer dan al meer mit 'n Nederlaandse invloed dan hulie grootouwers. Veluws is 'n algemeen eaccepteerd dialect umdat de meeste meensen 't wel begriepen kunnen. Der wördt al 'n schoft ewaark an 'n woordenboek veur alle dialecten van 't Veluws en 't Gelders (reviergebied), 't eerste deil is al uut-ebroch 'Het huis - Veluwe'. Op kleinere schaole bin der al dialectboeken uut-ebroch.

Kenmaarkend veur 't Veluws is dat 't 'n soort van overgaangstaol is tussen 't Nederlaands en 't Nedersakisch, 't wördt echter wel tot 't Nedersaksisch erekend, veural gebieden dee dichter an de grens mit 't [[Oost-Veluws]] liggen. Woorden zoas: look, zund, laand, he-j, hen / hem, bin, waarken, zeunig en schik bin dan oek iezig bekend en veural "mien jongen (m'jong)" en woorden as "tied" en "ies" wörden deur veule meensen gebruukt.

==Externe verwiezingen==
* [http://taal.phileon.nl/uddel.php West-Veluwse versie van de Verleuren zoon (Uddels)]
* [http://taal.phileon.nl/uddel.php West-Veluwse versie van de Verleuren zoon (Niekarks)]
* [http://home.planet.nl/~mwigtman/Noebegriep.htm  't Schaarpenzeelse dialect]

[[Category:West-Veluws artikel]]
[[Category:Nedersaksisch]]

[[af:Noord-Veluws]]
[[en:West-Veluws]]
[[nds:Noord-Veluws]]
[[nl:West-Veluws]]
