'''Delaware''' (Oetsprekn as "Delle-wear") is nen stoat van de [[Vereanigde Stoaten]]. Skoonwal t [[U.S. Census Bureau]] t reknt bie de de [[Zuud-Atlantiese Stoatn]], wörd t in t dageliks leawn vake bie de [[Noord-Oostelike Verenigde Stoaten]] reknd. Zowat alle keern at de Mid-Atlantiese stoatn eneumd wordt, zit Delaware doar ook bie. Op t zuudn en westn greanst t an [[Maryland]], op t noordoostn an [[Niej Jersey]] en op t noordn an [[Pennsylvanië]]. n Stoat hef zinn naam te daankn an [[Thomas West, 3de Baron De La Warr]], nen [[Groot-Brittanje|Britsen]] edelman en ook n eerstn koloniaaln goeverneur van [[Virginia]].<ref>[http://www.etymonline.com/index.php? Online Etymology Dictionary. Delaware.] Bekekn op 24-02-2007</ref>

Delaware lig int noordoostelike deel van t [[skiereilaand]] [[Delmarva]] en is n tweede-kleainsten stoat wat oppervlakte angeet, n stoat met op vief noa t minste antal inwonners, mer wal op vief noa dichtstbevolkten stoat. Delaware is opdeeld in dree strekn. Van noord noar zuud zeent dit [[New Castle County, Delaware|New Castle]], [[Kent County, Delaware|Kent]] en [[Sussex County, Delaware|Sussex]]. Terwiel't de twee zudelike strekn t aait van [[boern]] hef mutn hebn, is de strekke New Caste mear industrialiseerd.

Vuurdet de [[Europa|Europeaann]] in t [[16e eeuw|16de joarhoonderd]] kömn anzeailn, woonn dr in Delaware verskeaidene groepn [[Oorsproonkelike Bewonners]], zo as de [[Lenape]] in t noordn en de [[Nanticoke]] in t zuudn. t Wör oorsproonkelik koloniseerd in [[1631]] duur de [[Hollaand]]ers, bie de [[Zwaanendaelkolonie]], kort bie t hudige städke [[Lewes, Delaware|Lewes]].<ref>[http://portal.delaware.gov/facts/history/delhist.shtml State of Delaware (A brief history)] (Engels)</ref> Delaware was ene van de [[Darteen Kolonies]] dee't metdeedn an de [[Amerikaanse Revolusie]]. Op 7 december 1787 was Delaware n eerstn stoat den't offisjeel de [[Amerikaansen Groondwet]] annöm, woerduur't Delaware nog aait bekeand steet as ''The First State'' (n Eerstn Stoat).

==Verwiezingn==
<references/>

{{Vereanigde Stoaten}}
[[Kattegerie: Tweants artikel]]
[[Kattegerie: Verenigde Stoaten]]
