[[Ofbeelding:Muderslot.jpg|thumb|right|280px|''Muderslot (februari 2008)'']]
[[Ofbeelding:Muiden_2008.jpg|thumb|right|280px|''Muderslot (januari 2008)'']]

Et '''Muderslot''' is n nog in goden stoat verkerend middeleeuws [[kasteel]] in [[Noord-Hollaand]]se [[Muden]]. Et is vandage den dag n rieksmuseum. Et kasteel is nen veerkanten [[waterburcht]]. Op iederen hook steet nen runden toorn. Binnen de mure steet n hoes mit [[trapgeavel]]s.

Wanneer et Muderslot ebouwd is, is unzeaker. Mangsmoal zegt zie dat et rundumme 1280 deur graaf [[Floris V van Holland|Floris V]] wierd ebouwd, moar meugelek bestoand et kasteel toon al en hef den graaf et allene moar ekocht. Dizzen kearl was "steenriek", zodat hi-j n stenen kasteel kon bouwen (of kopen) in ne tied dat de meeste gebouwen van holt wödden maakt. Et kasteel wodden ebouwd an den munding van den [[Utrechtsen Vecht|Vecht]] in de [[Zuderzee]], et teggenwoordige [[Iesselmeer]]. Dreks bi-j et kasteel ligt Muden mit zienen haven. 

Mit nen [[skakelketten]] oaver den [[Utrechtsen Vecht|Vecht]] kon Floris V tol heffen bi-j de langsvoarende skeape.

Graaf Floris V wierd op [[27 juni]] [[1296]] in de umgeaving van et kasteel vermoord. Tiedens nen valkenjächt wierd hi-j evangn enomnen deur de dealnemmende edelleu [[Gijsbrecht IV van Amstel]] en [[Herman van Woerden]]. Hi-j wodden vief dagen evangn ezat in et kasteel. Bi-j ne ontsnappingspeuging uut et kasteel wierd hi-j edood deur zienen [[schildknoap]], [[Gerard van Velzen]]. 

Et kasteel wodden vervolgens verwoost deur biskop [[Willem Berthout van Mechelen|Willem van Mechelen]], moar 100 joar later deur [[Graaf Albrecht van Beieren]] op dezelfde plaatse en mit denzelfden plattegroand wier opebouwd. 

Et Muderslot wierd mangsmoal bewond deur slotvoogden, dee et kasteel noamens euren heer beheerden; dat was bi-jveurbeeld den biskop of den [[laandsgraaf]]. In et begin van de 16de eeuwe wodden et kasteel korte tied eigendom van de Geldersen. In den [[Tachtigjoarigen Oorlog]] wodden in 1577 et slot namens [[Willem van Oranje]] inenommen.

Den huusroad, gebruuksveurwarpen en skilderi-jen dee momenteel in et kasteel bunt te bekieken stamt uut de [[17e eeuw|17de eeuwe]]. In dee tied leafden den skriever [[Pieter Corneliszoon Hooft]] in et kasteel. Hi-j verzamelden andere kunstenoars um zich hen, den [[Muderkreng]] geneumd.

In de Franse tied wodden et kasteel as [[kazerne]] bruukt deur et Fransen leager. Vanof 1795 wodden et slot neet meer bewond en raken et in verval. In 1825 wodden et te koop an-eboaden. Noa nen oproop an [[Willem I der Nederlaanden|könning Willem I]] wodden den verkoop verhinderd, moar pas in [[1895]] wodden begonnen mit de restaurasie, uut-evoerd under leiding en volgens plannen van [[P.J.H. Cuypers]].

Et kasteel hef ne [[slotgrachte]] mit ne [[ophaalbrugge]]. Buten et kastele is nen [[proeme]]n[[bongerd]], den ok al bestoand in de tied van Hooft. (Ne bereumde uutdrökking van Hooft teggen de andere leaden van den Muderkreng: "Tot zeens in de proementied"). Doar is ok nen erestaurierden [[moostuun]] en nen [[krudentuun]].

Et [[Waterlienepad]] kump lengs et Muderslot.

== Uutgoande verwiezingen ==
*[http://www.muiderslot.nl/ Webstea van et Muderslot]

[[Kattegerie:Achterhooks_artikel]]
[[Kattegerie:Kastele in Nederlaand]]

[[en:Muiderslot]]
[[fr:Muiderslot]]
[[it:Muiderslot]]
[[li:Muidersjlot]]
[[nl:Muiderslot]]
