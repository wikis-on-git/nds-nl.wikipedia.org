[[Ofbeelding:Muderslot.jpg|thumb|right|280px|''Muderslot (februari 2008)'']]
[[Ofbeelding:Muiden_2008.jpg|thumb|right|280px|''Muderslot (januari 2008)'']]

Et '''Muderslot''' is nen nog in gooden stoat verkerend middeleeuwsen [[kasteel]] in [[Noord-Hollaand]]se [[Muden]]. Et is vandage den dag nen rieksmuseum. Et kastele is nen veerkante [[woaterburcht]]. Op iedere hook steet nen runden toorn. Binnen de mure steet nen hoes mit [[trapgeavel]]s.

Wanneer et Muderslot ebouwd is, is unzeaker. Mangsmoal zegt zie dat et rundumme 1280 deur grave [[Floris V van Holland|Floris V]] wierd ebouwd, moar meugelek bestoand et kastele toon al en hef den grave het slechts gekoft. Dizzen kearl was "steenriek", zodat hi-j nen steen kastele kon bouwen (of kopen) in nen tied dat den meeste gebouwen van holt wödden maakt. Et kastele wöd ebouwd an den munding van den [[Utrechtsen Vecht|Vecht]] in den [[Zuderzee]], et teggenwoordigen [[Iesselmeer]]. Dreks bi-j et kastele ligt Muden mit zien haven. 

Mit nen [[schoakelketten]] oaver den [[Utrechtsen Vecht|Vecht]] kon Floris V tol heffen bi-j dem langsvoarende skeepen.

Grave Floris V wierd op [[27 juni]] [[1296]] in den umgeaving van et kastele vermoord. Tiedens nen valkenjächt wierd hi-j gevängn enomnen deur den dealnemmende edelleu [[Gijsbrecht IV van Amstel]] en [[Herman van Woerden]]. Hi-j wöd vief dagen gevängn zet in et kastele. Bi-j nen ontsnappingspeuging uut et kastele wierd hi-j gedood deur zien [[schildknoap]], [[Gerard van Velzen]]. 

Et kasteele wöd vervolgens verwoost deur biskoppe [[Willem Berthout van Mechelen|Willem van Mechelen]], moar 100 joar later deur [[Graaf Albrecht van Beieren]] op dezelfden plaetse en mit denzelfden plattegroand wier opebouwd. 

Et Muderslot wierd mangsmoal bewond deur slotvoogden, dee et kastele npamens hun here beheerden; dat was bi-jveurbeeld den biskoppe of den [[laandsgraaf]]. In et begin van den 16den eeuwe wöd et kastele korten tied eigendom van den Geldersen. In den [[Tachtigjoarigen Oorlog]] wöd in 1577 et slot noamens [[Willem van Oranje]] inenommen.

Den huusroad, gebruuksveurwarpen en skilderi-jen dee momenteel in et kastele bunt te bekieken stamy uut den [[17e eeuw|17den eeuwe]]. In dee tied leafden de skriever [[Pieter Corneliszoon Hooft]] in et kastele. Hi-j verzoamelden andere kunstenoars um zich hen, den [[Muderkrenge]] geneumd.

In den Fraansen tied wöd et kastele as [[kazerne]] bruukt deur et Fraansen leager. Vanof 1795 wöd et slot neet meer bewond en raakten et in verval. In 1825 wöd het te koop angeboaden. Noa nen oproop an [[Willem I der Nederlaanden|koning Willem I]] wöd den verkoop verhinderd, moar pas in [[1895]] wöd begonnen mit den restaurasie, uutgevoerd under leiding en volgens plannen van [[P.J.H. Cuypers]].

Et kastele hef nen slotgracht] mit nen [[Ophoalbrugge]]. Buuten et kastele is nen [[proeme]]n[[boomgeerd]], dee ok al bestoand in den tied van Hooft. (Nen bereumden uutdrökking van Hooft teggen den andere leden van den Muderkrenge: "Tot zeens in den proementied"). Doar is ok nen gerestaurierden [[moostuun]] en nen [[kruudentuun]].

Et [[Woaterlienepad]] kump lengs et Muderslot.

== Uutgoande verwiezingen ==
*[http://www.muiderslot.nl/ webstee van et Muderslot]

[[Kattegerie:Achterhooks_artikel]]
[[Kattegerie:Kastele in Nederlaand]]

[[en:Muiderslot]]
[[fr:Muiderslot]]
[[it:Muiderslot]]
[[nl:Muiderslot]]
