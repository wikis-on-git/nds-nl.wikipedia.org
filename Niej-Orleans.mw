[[Ofbeelding:Map of Louisiana and USA highlighting Orleans Parish.png|thumb|right|200px|Kaarte van Louisiana met Niej Orleans in t rood]]
'''Niej Orleans''' ([[Engels]]: ''New Orleans'') is n grötsn stad van de stoat [[Louisiana]], in t zuudn van de [[Amerika|VSA]]. t Lig an wearskaantn van de [[Mississippirivier]]. De gemeante Niej Orleans is eawn groot as n gelieknamigen [[parochie]].

n Stad is verneumd noar [[Philippe II Groaf van Orleans]], Regeant van [[Fraankriek]] en t is ene van de euldste steadn in de Verenigde Staatn. Wieters steet n stad bekeand um de verskeaidnheaid van kultuurn en sproakn, kökntradisies, bouwkeunst en muziekstieln dee at r te veendn beent (vuural as de ontstoansplaatse van [[Jazz]]) en de verskeaidene joarlikse festivals dee at r beent, zo as t [[Mardi Gras]] en t [[Niej Orleans Jazz & Oarfgood Festival]]. Niej Orleans wörd vake n "meest biezeundern" stad van Amerika neumd.

==Geskiedenisse==
===Begin en t 19e joarhonderd===
La Nouvelle-Orleans (Niej Orleans in t Fraansk) wör sticht op [[7 Mei]] [[1718]] duur t [[French Mississippi Company|Fraanske Mississippibedrief]]. t Wör eneumd noar Philippe II, Groaf van Orleans, den at toertieds regeant was oawer Fraankriek en den at zinn naamn te daankn har an n Fraanskn stad [[Orleans]]. De Fraanske kolonie wör oawer enömn duur de [[Spanje|Spanjaardn]] in t [[Verdrag van Paries]] ([[1763]]) en bleef oonder Spaans behear töt an [[1801]], toew at t wier oonder Fraansk beweend köm. t Meeste van de bouwkeunst van de Vieux Carré (t Fraanske Kwarteer) keump oet de Spaanse tied. [[Napoleon]] verkochn n heeln stoat Louisiana in [[1803]] an de [[Amerika|Verenigde Staatn]] en dit steet nog aait bekeand as de [[Anskaf van Louisiana]]. n Stad gröaidn vlot duur toostroom van [[Amerika|Amerikaann]], Fraanskn en Fraanske [[kreooln]]. Boetn de stad warn grote suuker- en katoenveeldn, dee at duur slaawn bewoarkt wördn.



[[Kattegerie: Tweants artikel]]
[[Kattegerie: Plaatse in de VSA]]

[[nl:New Orleans]]
