[[Ofbeelding:AnnevanderMeiden14082007.jpg|thumb|250px|Anne van der Meiden]]

'''Anne van der Meiden''' ([[Eanske]], [[4 juni]] [[1929]] - [[Nijverdal]], [[3 juni]] [[2021]]) was nen [[Tweante|Tweantsen]] [[domie]] en [[kommunikasiewetenskop|kommunikatiewetenskop]]per. An de vrogere [[Rieksuniversiteit van Utrecht]] was he hoogleraar in massakommunikatie en Publieke Relaties. In Tweante was he vuural bekeand van de koarkdeenste wat he in et [[Tweants]] heul, en zinnen [[Tweantsen Biebel]].

==Achtergroond==
Van der Meiden wör geboorn in een [[protestant|Kristelik-Gereformeerd]] gezin. Noa et gymnasium in Eanske studeerdn he [[godgeleardheaid|godgeleardheid]]. Doarnoa wör he domie in de protestaantse koarke van [[Meerkerk]]. Doarnöast studeerdn he marketing en kommunikatiewetenskopn. In [[1972]] promoveerdn he op ethiek in de propaganda van et [[vakgebeed]] wiesbegearige ethiek. hee hef op verskeaidene hogeskooln oonderwies egeewn, woeroonder ook an [[Monique Sleiderink]]. In [[1994]] gung he met [[emiroat]].

==Godgeleardheaid==
Hee skreef völle beuke oawer geloof, [[reklame]], [[propaganda]], köjern vuur völle tooheurders en publieke relaties. Ook hef he verskeaidene strekromans op zinn naam stoan. Op 23 september [[2007]] was he te zeen in et [[IKON]]-programma ''Het Vermoeden'', woerin at he köjerdn van det de koarkn rechtevoort te weainig achet op et woark van 'n [[Heilige Geest|Heligen Geest]]. 

==Biebelummezetting==
Van der Meiden hef 52 biebelbeuke umme ezat in et Tweants. Doar mos he met stopn, umdet he et allemoal nit good mear kon zeen. Ook leiden he regelmoatig koarkdeenstn in et Tweants. In 2012 vertaaln hee 'n Oaldsaksischen heldendoad [[Heliand]].

==Oetgoande verbeendige==
*[http://www.annevandermeiden.nl/ www.annevandermeiden.nl webstea van umzelf]

{{DEFAULTSORT:Meiden, Anne Van Der}}
[[Kategorie:Tweants artikel]]
[[Kategorie:Schriever in t Tweants]]
[[Kategorie:Tukker]]
[[Kategorie:Domeneer]]
