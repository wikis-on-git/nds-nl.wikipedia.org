[[Ofbeelding:AnnevanderMeiden14082007.jpg|thumb|rechts|250px|Anne van der Meiden]]

'''Anne van der Meiden''' ([[Eanske]], [[4 juni]] [[1929]]) is nen [[Tweante|Tweantsen]] [[domie]] en [[kommunikasiewetenskop]]per. An de vrogere [[Rieksuniversiteit van Utrecht]] was'e hoogleraar in massakommunikasie en Publieke Relasies. Rechtevoort is'e vuural bekeand van de koarkdeenstn dee at'e in t [[Tweants]] dut, en zinnen [[Tweantsen Biebel]].

==Achtergroond==
Hee wör geboorn in n [[protestant|Kristelik-Gerefformeerd]] gezin. Noa t gymnasium in Eanske studeerdn'e [[godgeleardheaid]]. Doarnoa wör'e domie in de protestaantse koarke van [[Meerkerk]]. Doarnöast studeerdn'e marketing en kommunikasiewetenskopn (anpriezen en boskopn oawerbrengn). In [[1972]] promoveerdn'e op ethiek in de propaganda van t [[vakgebeed]] wiesbegearige ethiek. hee hef op verskeaidene hogeskooln oonderwies egeewn, woeroonder ook an [[Monique Sleiderink]]. In [[1994]] gung'e met [[emiroat]].

==Godgeleardheaid==
Hee skreef völle beuke oawer geloof, [[reklame]], [[propaganda]], köjern vuur völle tooheurders en publieke relasies. Ook hef'e verskeaidene strekromans op zinn naamn stoan. Op 23 september [[2007]] was'e te zeen in t [[IKON]]-programma ''Het Vermoeden'', woerin at'e köjerdn van det de koarkn rechtevoort te weainig achet op t woark van n [[Heilige Geest|Heligen Geest]]. 

==Biebelummezetting==
Van der Meiden hef 52 biebelbeuke umme ezat in t Tweants. Hee hef vennear nog loatn weetn det'e doarmet mut stopn, umdet'e t allemoal nit good mear zeen kan. Ook leaidt'e regelmoatig koarkdeenstn in t Tweants. In 2012 vertaaln hee n Oaldsaksischen heldendoad [[Heliand]].

==Oetgoande verbeendige==
*[http://www.annevandermeiden.nl www.annevandermeiden.nl webstea van umzelf]

{{DEFAULTSORT:Meiden, Anne Van Der}}
[[Kategorie:Tweants artikel]]
[[Kategorie:Schriever in t Tweants]]
[[Kategorie:Tukker]]
[[Kategorie:Domeneer]]
