'''Gerard Rutger Buisman''' ([[Stienwiek]], 17 meie 1952) is een [[Oaveriessel]]se troubadour. Hi'j zingt vandage miest countryballades in 't [[Stellingwarfs]] van de [[Kop van Oaveriessel]].

==Vroggere wark==
In zien studententied speulden Buisman met aandere studenten in de formaties Fairweather Crew en De Moaten. Mit 't amusementsorkest ''Les Chevaux'' toerden hi'j 25 jaor deur Nederlaand.

Hi'j studeerden later an 't Stedelijk conservatorium van [[Zwolle]] en maakten diel uut van de [[blueglass]]-groep Flagstone en 't Nicole Reymer Trio. End jaoren zeuventig ontmoetten hi'j Aart Keizer en Folkert Jellesma, daoras e cabaret mit deu (de groep Kammanet). Heur groep GRAF wun in 1982 op 't Festival in Loosdrecht in de kattegerie Nederlands Chanson. Ze hebt ok op-etrèden veur de [[AVRO]]-tillevisie.

Haalverwege de jaoren tachtig gungen Buisman en Keizer wieder in de cabaretmeziekgroep Fragment, mit een terogkerende oldejaorsconferentie in Stienwiek en optrèdens töt 1996. Ze brochten ok streektaalmeziek. Mit Hans Bogers zet Buisman dizze tredisie now deur as duo Boog en Buis.

In 1996 wun Buisman de darde pries op 't streektaalfestival in [[Berkoop]]. In 1999 richtten hi'j mit femilie en vrenden de band Skuld op; een jaor later mussen ze uutscheiden wègens ziekte van Buisman.

==Nowdaagse bezigheden==
Alle maonden warkt Buusman mit an 't praot- en meziekpregramma 'Buisman en Zo' veur [[RTV Oost]]. Veur de lokale umroep Stienwiek döt hi'j 't streektaalpregramma 'He'j 't wel 'elezen?' Hi'j speult ok nog in De Keijser en Homegrown Tomatoes.

Buisman treedt mit Wilma Dijksma en Stef Eijkelenkamp op as Muziekmaekeri-je Buusman en Zo. De drei warkt ok samen mit de Oaveriesselse zanger [[Luuks Nijsingh]].

== Uutgaonde verwiezing ==
* [http://www.muziekmakerijbuismanenzo.nl/ Webstee van Muziekmaekeri-je Buusman en Zo]
* [http://www.streektaalzang.nl/strk/over/overbuin.htm Biografie, artikels en discografie op streektaalzang.nl]

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel|Buisman, Gerard Rutger]]
[[Kattegerie:Muzikaant uut Oaveriessel|Buisman, Gerard Rutger]]
