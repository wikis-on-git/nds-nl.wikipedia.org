[[Ofbeelding: Map NL Skarsterlân Haskerhoarne.png|thumb|Haskerhorne]]
'''Haskerhorne''' ([[Westlaauwers Frais|Fries]]: ''Haskerhoarne'', plaetselik ok wel ''De Hoarne'' nuumd) is een dörp in de gemiente [[De Friese Meren]] in de [[Nederlaand|Nederlaanse]] perveensie [[Frieslaand]]. Et leit in et zuudoosten van [[De Jouwer]], in et zuden van de [[A7]]. Haskerhorne had in [[2004]] omdebi'j 490 inwoners. Et beheurde tot [[2014]] tot de vroggere gemiente [[Scharsterlaand]].

De naeme zol verwiezen naor de hoeke ("horne") van Haskerlaand, waor et dörp leit. Haskerhorne beheurde in de [[middelieuwen]] tot de [[grieteni'je]] [[Haskerfiifgea]]. Tot de [[gemientelike herindieling]] op 1 jannewaori 1984 beheurde Haskerhorne tot de gemiente [[Haskerlaand]].

Et dörp het een begreefplak, waor alle (oold-)inwoners begreven kunnen wodden. Ok [[Hotze Brouwer]] leit d'r begreven. Veerder het et dörp een eigen tennisverieniging en ok het Haskerhorne een eigen schoeltien, de eupenbaore basisschoele 'De Lytse Mienskip' ([[Westlaauwers Frais|Fries]] veur De kleine gemienschop), die veur et [[basisonderwies]] zorgt in et dörp. Veur de jongeren in et dörp is d'r 't Hokje. Dit jeugdhonk zit in een oolde stal die is blieven staon naodat een braand in 1972 de boerderi'je hielendal verwoeste.

Sund 2007 het Haskerhorne een eigen waopen en vlagge. Et wodde ontwikkeld ter gelegenheid van et 100-jaorig bestaon van Dörpsbelang.

In [[1897]] wodde in et dörp een koperetieve [[zuvelfebriek]] sticht. Disse febriek hebben ze in de [[1970-1979|jaoren zeuventig]] sleuten. Et dörp het sund die tied niet veul te bieden wat warken angaot, mar wel wat [[rust]] en [[genieten]] angaot.

In et noordoosten van Haskerhorne liggen de [[Haulsterbossen]]. 

==Bevolking==
*[[1954]] - 416
*[[1959]] - 373
*[[1964]] - 395
*[[1969]] - 415
*[[1974]] - 400
*[[2004]] - 490

[[Kategorie:Stellingwarfs_artikel]]
[[Kategorie:Plak in Frieslaand]]
