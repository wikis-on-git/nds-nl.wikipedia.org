[[Ofbeelding:Ik-ich-Isogloss - Uerdinger Lien.svg|thumb|right|200px|Ürdinger Liene: Ik/Ich isoglos, den't Neersassies van t Hoog-Duuts oonderskeaidt]]
Nen '''isoglos''' is ne term oet de [[sproakenkeunde]]. t Is ne liene op ne kaarte, dee't angef woer't sproak[[variaant]] 1 opheuld en sproakvariaant 2 begeent. Nen isoglos is nit allensumvattend; t gef n verskil an op één kleain oonderdeel van ne sproakvariaant. Zo kan t dus vuurkommen det der n oonderskeaid tusken twee gebeden besteet wat t gebroek van woard A angeet, mer det beaide gebeden eenzelfde woard B gebroekt. Vuur t Neersassiese gebeed is de [[Benratherliene]] (''maken''-''machen'') nen belangrieken isoglos.

n Term isoglos keump van t [[Grieks]] ''ἴσος'' ísos, wat "zelfde, vergeliekber" betekent, en ''γλῶσσα'' glōssa "tonge, dialekt, sproake". 

Isoglossen köant op verskeaidene andachtspeunten in edeeld worden. Zo he'j isoglossen op grammatikaal verskil, vervogingsverskil, wöardeskat en oetsproake. In t [[Neersassies]] gebeed is völle sproakenoonderzeuk edoan noar wöardeskatsverskillen, oonder mear duur [[G.G. Kloeke]] en [[Jo Daan]], dee't skappen vol met isogloskaarten hebt noa eloaten. Vearder he'j op grammatikaal peunt de isoglosse van t [[eenheidsmearvoold]] (gebeed 1 "ik warke-wie warkt" tegenoawer gebeed 2 "ik warke-wie warken"), op vervogingsverskil bv. de verkleinwöarde (gebeed 1 "beumke" tegenoawer gebeed 2 "beumpie"), op wöardeskatspeunt (gebeed 1 t gebroek van "[[weule]]" tegenoawer gebeed 2 "vroot") en oetsproakeverskil (gebeed 1: "wark", gebeed 2 "waark", gebeed 3 "weark", gebeed 4 "woark", ezw.) Grote dialektgroepen hebt vake meardere oawereenkommende isoglossen. Doarmet wörd bedoold det meardere isoglossen (nen isoglossenbeundel) van meardere andachtspeunten ongevear dezelfde greanze hebt. Dee greanze gef dus n grötter dialektverskil an. 

==Zeet ook==
*[[Dialekt]]
*[[Sproaklear]]
*

[[Kattegerie: Tweants artikel]]
[[Kattegerie: Sproakleer]]

[[af:Isoglos]]
[[als:Isoglosse]]
[[be:Ізаглоса]]
[[bg:Изоглоса]]
[[br:Izoglos]]
[[ca:Isoglossa]]
[[cs:Izoglosa]]
[[cv:Изоглосса]]
[[de:Isoglosse]]
[[el:Ισόγλωσσο]]
[[en:Isogloss]]
[[es:Isoglosa]]
[[eu:Isoglosa]]
[[fr:Isoglosse]]
[[gl:Isoglosa]]
[[hr:Izoglosa]]
[[id:Isoglos]]
[[it:Isoglossa]]
[[ja:等語線]]
[[ko:등어선]]
[[la:Isoglossa]]
[[li:Isoglos]]
[[nl:Isoglosse]]
[[no:Isogloss]]
[[pl:Izoglosa]]
[[pt:Isoglossa]]
[[ro:Izoglosă]]
[[ru:Изоглосса]]
[[sc:Isoglossa]]
[[sr:Изоглоса]]
[[sv:Isogloss]]
[[uk:Ізоглоса]]
[[vls:Isoglosse]]
[[zh:同言線]]
