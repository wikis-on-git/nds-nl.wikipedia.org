{{Zie dv|Veur de gelieknamige karke in Oldewater gaoj naor [[Grote of Sunte-Michaëlskarke (Oldewater)]]. Veur de vroggere kathelieke karke an de Roggenstraote in Zwolle gaoj naor [[Sunte-Michaëlskarke (Zwolle)]].}}

[[Ofbeelding:Zwolle sint michaelskerk cornelis springer.jpg|thumb|250px|De Grote Karke op een wark van [[Cornelis Springer]] (1862)]]
[[Ofbeelding:Zwolle Sint-Michaelskerk Interieur Overzicht.JPG|thumb|250px|Binnenkaante]]
[[Ofbeelding:Drone opnames Grote Kerk Zwolle (op muziek Zwolse Schnitger orgel, Toon Hagen).webm|thumb|Drone-opname van de binnenkaante]]
De '''Grote of Sunte-Michaëlskarke''' (vake de '''Grote Karke''' enuumd) is een [[karkgebouw|karke]] an de [[Grote Mark (Zwolle)|Grote Mark]] in de [[Aoveriessel|Aoveriesselse]] heufdstad [[Zwolle]].

De [[bescharmheilige|schutspetroon en bescharmengel]] van de karke is de [[aartsengel Michaël]], die 't in 't wier had mit de draak ([[Openbaring van Johannes]] 12:7). Een bield van de engel stiet op 't dak van 't veurpertaol. Op de [[Rooms-katheliek karkhof (Zwolle)|rooms-kathelieke begraafplaatse]] an de Bisschop Willebrandlane is der een kapel uut 1883 die ok an dizze aartsengel is opedreugen.

De karke is een [[Rieksmonument]] mit monumentnummer 41666.

==Geschiedenis==
Op de plekke van de Grote Karke stund eerder een kleinere [[romaanse architectuur|romaanse]] karke van véur 1040. De tegenswoordige karke is in de periode 1406-1466 dalezet. Mit de tied is e verbouwd töt een dreibeukige [[hallenkarke]] in de stijl van de Nederrijnse [[gotiek (bouwkeunst)|gotiek]].

De 15de-ieuwse karketoren was mit een heugte tussen de 115 en 120 meter de hoogste toren van 't laand, hoger nog as de Utrechtse [[Dom van Utrecht|Domtoren]] (112,5 meter). Deur blikseminslagen in 1548, 1606 en 1669 raakte de toren slim verzwakt en op 17 december 1682 störtte hij in.<ref>Hove, ten J. (2007), ''Het Overijsselse Geschiedenis Boek'', Zwolle: Waanders</ref> Op de plaatse van de toren wördden in 1686 een achtziedige [[consistoriekamer]] ebouwd. Bij 't instörten van de toren wördden ok 't örgel verrinneweerd; pas in 1721 wördden der een nei örgel eplaatst.

Op 30 augustus 1766 wördden der in de karke een receptie eholden veur [[Willem V van Oranje Nassau]] bij die zien bezuuk an Zwolle.

Op 30 september 1988 was der in de karke de mandielige Nederlaandse viering van 't Millennium van de [[Russisch-Orthodoxe Karke]]. Keunigin [[Beatrix der Nederlaanden|Beatrix]] en vertegenwoordigers van een beste bulte karkgenootschoppen waren derbij.

==Binnenkaante==
De muite weerd is 't [[klavier (toetsen)|vierklaviers]] [[piepörgel|örgel]], ontwörpen deur de beroemde Noord-Duutse [[örgelbouwer]] [[Arp Schnitger]]. 't Wördden ebouwd deur zien zeuns [[Franz Caspar Schnitger|Franz Caspar]] en [[Johann Georg Schnitger]] en kwaamp gereed op 30 september 1721. 't Hef 64 registers, verdield aover heufdwark, börstwark, roggewark, onderwark en een niet deur Schnitger emeuken vrij pedaal. De örgelkaste is emeuken deur de Amsterdamse bouwmeister Jurriaan Westermann.<ref>Vrielink, H. (2007), ''Open Monumentendag Zwolle 2007'', Zwolle: Waanders</ref> Een umvangrieke restauratie deur Flentrop Orgelbouw kwaamp in 1956 gereed.

Ok de muite weerd is de [[kansel|preekstoel]] van de haand van [[Adam Straesz]] (tussen 1617 en 1622). Wieder bint der in de karke een schilderije van [[Hendrick ten Oever]] uut 1691 en een vergulde holten [[Kroonluchter|keersenkroon]] van [[Daniël Marot (1661-1752)|Daniël Marot]] uut 1724.<ref>Vrielink, H. (2007), ''Open Monumentendag Zwolle 2007'', Zwolle: Waanders</ref> 

De grafstienen in de karke bint van de dikke en veurname lu. Börgers wördden op 't hudige [[Grote Karkeplein (Zwolle)|Grote Karkeplein]] begraven. In de karke viej de graven van de keunstschilders [[Gerard ter Borch II|Gerard Ter Borch]]<ref>Doorn van, F. (2007), ''1000 plekken die je echt gezien moet hebben'', Arnhem: Terra Lannoo B.V.</ref> en [[Aleida Greve]] en van Frans Caspar Schnitger.

Bij warkzemheden veur de anleg van centrale verwarming in 2005 wördden in 't hoogkoor zes grafkelders ontdekt. De messelde kelders lagen allemaole in oost-westrichting, ingebed in 't zaand en niet eschunden. Wat kelders uut de 17de en 18de ieuw staot nog loden kisten in. De kelders bint niet eerder beschreven, mar uut inscripties in grafzerken aanderworens in de karke kuj opmaken det 't niet de ienige kelders in de karke bint.

==Restauratie==
In 2020 is der een fikse restauratie van de Grote Karke begund. De leste restauratie vund plaatse in 1880.

Bij de warkzemheden is der een mure van de romaanse veurganger van de hudige karke ontdekt. Uut geschriften van de bisschop van Utrecht blek det dizze eerdere karke véur 't jaor 1040 ebouwd is.

==Ofbieldingen==
<gallery>
Zwolle_Sint_Michaelskerk_Interieur.jpg|Binnenkaante
Zwolle Sint-Michaëlskerk Schnitger Orgel.JPG|'t Schnitger-örgel
Zwolle Sint-Michaëlskerk Leprozenkapel.JPG|De [[lepra|Leprozenkapel]]
Torenbrand.jpg|Schilderije det de torenbraand verbieldt
Grote Kerk, Zwolle, romaans reliëf.jpg|Romaans reliëf an de Körte Aosemhalingssteeg
Grafkelders67.JPG|'t Blootleggen van de grafkelders in 2005
</gallery>

==Uutgaonde verwiezingen==
*[https://www.academiehuis.nl/de-grote-kerk/ De Grote Karke]

== Rifferenties ==
<references />

{{Dia|Dit stok is eschreven in 't [[Zuudwest-Drèents]].}}

{{Commonscat|Grote of Sint-Michaëlskerk}}

[[Kategorie:Drèents artikel]]
[[Kategorie:Keark in Oaveriessel]]
[[Kategorie:Zwolle]]
[[Kategorie:Geschiedenis van Sallaand]]
