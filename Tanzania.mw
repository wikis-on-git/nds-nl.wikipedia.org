{{Laandtabel-twd|
naaminlaandssproak=Jamhuri ya Muungano wa Tanzania  (Swahili)|
naam-nds=Kenia|
vlagge=Flag_of_Tanzania.svg|
naam=Tanzania|
woapn=Coat_of_arms_of_Tanzania.svg|
lokasie=LocationTanzania.svg|
sproaken=[[engelsk]], [[swahili]], [[Arabisk]] |
heufdstad=[[Dodoma]]|
regeringsvörm=Konstitutionäle republik|
religie= [[Christendom|kristelik]] (61,4%), [[Islam]]itisk (35,2), inheymske gelöyve (1,8%) | 
pctwater=6.5|
km2=947.303|
dichtheid=47,5|
inwonners=56.313.438|region=TZ
|breedtegroad=1/16//S|
lengtegroad=36/48//E|
volksleed="Mungu ibariki Tanzania" (God bless Tanzania)|
munteenheid=Tanzaniaanske shilling|
valutakode=(TZS)|tiedzone=UTC+3 (EAT)|
feestdag=|tld=.tz|
laandkode=TZ|
tel=+255|
webstea=|
ofbeelding2=|
umskrieving2=
}}


'''Tanzania''', officieel de '''Vereynigde Republik Tanzania''', is een land an de oustküste van [[Afrika]]. Et grenset an [[Uganda]] in et noorden, [[Kenia]] in et noordousten, de [[Komoren]] en den [[Indisken Oceaan]] up et ousten, [[Mozambik]] en [[Malawi]] in et süden, [[Zambia]] in et süüdwesten en [[Rwanda]], [[Burundi]] en de [[Demokratiske Republik van de Kongo]] up et westen. Den höygsten barg van Afrika, de [[Kilimanjaro (barg)|Kilimanjaro]], ligt in noordoustelik Tanzania. De höyvdstad is [[Dodoma]].

Vöäle belangryke [[mense|menskachtige]] [[fossil]]en sint in Tanzania vünden, so as uut et [[Plioceen]]-tydpärk, so een ses miljoon jår weaderümme. De undersoorte [[Australopithecus]] deade 4 töt 2 miljoon jåren weaderümme oaver heyl Afrika rundswerven. De oldste menskachtige oaverblyvsels sint evünden by den [[Olduvaiklouv]]. Do as 1,8 miljoon jår eleaden [[Homo erectus]] upstünd, verspreidden sik de menske sik oaver et heyle vasteland, en later ouk når [[Australie]], under de soorte ''[[Homo sapiens]]''. Disse soorte nöäm ouk Afrika heylemål oaver en roiden de öldere undersoorten uut. Eyne van de öldste volker van de wearld, de [[Hadza (volk)|Hadza]], likt uut Tanzania te stammen. See hebbet ne mundelike verhalentradity wårin vöärolden nöymd wordet. Disse vöärolden warren lange van lyf en gebröäken as eyrsten vüür en medicynen. Se woanden in grotten, net as ''Homo erectus'' en ''[[Homo heidelbergensis]]'' dee as ouk in disse streake woanden.

Later, in de [[Steyntyd|Steyn]]- en [[Bronstyd]], tröäken volker med [[Kushitiske språken]] vanuut [[Ethiopia]] up et süden an, Tanzania in. Oustkusjitiske volker kümmen Tanzania binnen vanaf et noorden van et [[Turkanameyr]], tüsken de 2000 en 2400 jår terügge. Ouk kümmen dår de [[Datooga (volk)|Datooga]] vanuut de hüdigendaagse grensstreake tüsken [[Süüdsudan]] en Ethiopie noch by, tüsken 2900 en  2400 jår eleaden. In deeselvde tyd tröäken de [[Bantuspråken|Mashariki Bantu]] vanuut Westafrika når de gebeden rund et [[Viktoriamear|Viktoria-]] en [[Tanganyikamear]]. Vanaf dår tröäken se wyder Tanzania in tüsken 2300 en 1700 jår terügge.<ref>[https://books.google.com/books?id=1i-IBmCeNhUC Christopher Ehret (2001). "An African Classical Age: Eastern and Southern Africa in World History, 1000 B.C. to A.D. 400". University Press of Virginia. ISBN 978-0-8139-2057-3]</ref>

Teagen et ende van den [[19e eeuw|19. eyw]] wör Tanzania koloniseerd döär [[Düütskland]], dee as der [[Düütsk Oustafrika]] van makeden. Nå den [[Eyrsten Wearldoorlog]] güng et bestüür oaver når et [[Vereynigd Köäningryk]]. Et vasteland wÖr [[Tanganyika]] nöömd. De eilanden van [[Zanzibar]] warren een eygen koloniaal distrikt. In 1961 en 1963 wörden de beide gebeden unafhanglik. In april 1964 kümmen se by eynander en vörmden de ''Vereynigde Republik Tanzania''.<ref>[https://www.cia.gov/library/publications/the-world-factbook/geos/tz.html Central Intelligence Agency. "The World Factbook: Tanzania".]</ref>

Volgens de [[Vereynigde Natys]] hevt Tanzania 56.313.438 miljoon inwunners. De bevolking is upbowd uut meyrdere volker, med verskillende språken en gelöyve. Tanzania's regeyringsförm is nen presidentiälen grundwetteliken republik. Seyt [[1996]] is de officiäle höyvdstad [[Dodoma]]. Hyr sit ouk et presidentskantoor, de landsvergadering en een antal regeyringsministerys.<ref>[https://web.archive.org/web/20130712145006/http://www.etsav.upc.es/personals/iphs2004/pdf/148_p.pdf (PDF) (Archiveerd) Aloysius C. Mosha. "The planning of the new capital of Tanzania: Dodoma, an unfulfilled dream". University of Botswana. Bekeaken up den 13. maert 2013.]</ref> In [[Dar es Salaam]], de eyrdere höyvdstad, sittet noch altyd de meyste regeyringskantoren. Et is ouk noch de grötste stad, belangryksten haven en vöärnaamste stad vöär de handel.
As et der up an kümt hevt Tanzania een eynpartyenstelsel; de sociaaldemokratiske partye [[Chama Cha Mapinduzi]] hevt de macht in handen.

Tanzania is bargachtig en dicht bebosd in et noordousten, by de Kilimanjaro. Drey van de [[Afrikaanske Groute Mearen]] ligget deyls in Tanzania. Up et noorden en westen ligt et [[Viktoriamear]], et grötste mear van Afrika, en [[Tanganyikamear]] et deepste mear van et wearlddeyl en bekend üm syne unike viskensoorten. Up et süden ligt et [[Malawimear]]. De oustküste is hete en dröyge. Net uut de küste ligt de eilandengruup van [[Zanzibar]]. Et Beskarmde Gebeed Menaibaai is et grötste beskarmde seagebeed van et land. Up de grense med Zambia, in de [[Kalambo]]-rivyr, ligget de [[Watervallen van Kalambo]], de up eyn nå grötste ununderbröäkene [[watervalle]] van Afrika.       

In Tanzania wordet meyr as 100 verskillende [[språken van Tanzania|språken]] eküürd. Dårmed hevt et de grötste språkverskeidenheid van Oustafrika. Up papyr hevt Tanzania ginne officiäle språke, mär et [[swahili]] wördt et meyst espröäken. Et wördt gebruked in de regeyring, de laegere rechtsalen en up de laegere skolen. Vöär internationalen handel en diplomatik gebruket se [[engels]]k. Ouk up et vöördesat underwys is engelsk noch de vöärnaamste språke, mär dår wolde de regeyring in [[2015]] vanaf.<ref>[https://afkinsider.com/88774/tanzania-ditches-english-education-overhaul-plan/ AFK Insider. "Tanzania Ditches English In Education Overhaul Plan". Skreaven up 17 February 2015. Bekeaken up 23 February 2015.]</ref> Ungeveyr 10% van de tanzanianen spreaket Swahili as eyrste språke. 90 percent hevt et as tweyde språke.

==Naamherkumst==
De naam ''Tanzania'' is ne samenstellinge van de eyrste drey letters van ''tanganyika'' (de olde name van et land) en ''zanzibar'', et eiland uut de küste. Dår is dan noch -ia by achteran eplakked. Et woord ''tanganyika'' kümt uut et [[swahili]] en besteyt uut de wöärde ''tanga'' (seil) en ''nyika'' (wildernis). Et woord ''Tanganyika'' bedüdet düs "seil in de wööste", wat ouk ne verwysing når et [[Tanganyikamear]] weasen kan. Et woord Zanzibar kümt wellicht van et woord ''zenji'' of ''zanj'', wårmed de lokale lüde andüded wörden (et solde "swart" bedüden) en et [[Arabisch|arabiske]] ''barr'', wat "küste" bedüdet.

==Land==
[[file:Elephant and Kilimanjaro.jpg|thumb|right|200px|Nen olifant löpt vöärby de besnyde Kilimanjaro]]
[[file: Ngorongoro Crater.jpg|thumb|right|200px|De Ngorongorokrater]]
Med 947.303 kilometer in et veerkant is Tanzania et up 12 nå grötste land van Afrika, grötter as [[Nigeria]] en kleiner as [[Egypte]]. Med de klokke med grenset et an [[Kenia]], [[Uganda]], den [[Indisken Oceaan]], [[Mozambik]], [[Malawi]], [[Zambia]], [[Kongo-Kinshasa]], [[Burundi]] en [[Rwanda]]. Beide et höygste en et laegste pünt van Afrika ligget in Tanzania. Den barg [[Kilimanjaro]] is 5895 meter houge, et [[Tanganyikamear]] is 1471 meter depe. By et land höyrt ouk noch een paar eilanden, wårvan as [[Ungoja]] (Zanzibar), [[Pemba]] en [[Mafia (Tanzania)|Mafia]] de grötsten sint.

Et midden van Tanzania is hougvlakte, goden grund vöär [[landbouw|burenbedryve]]. De rest van Tanzania is dicht bebosd en bargachtig.

===Klimaat===
Up de hougvlakten wördt et in Tanzania tüsken de 10 (kolde seisoon) en 20 °C (hete seisoon). In de rest van et land wördt et håste nooit kölder as 20 °C. Et heetste is et tüsken november en february (25 - 31 °C) en et köldst tüsken mei en augustus (15 - 20 °C). Höygerup in de bargen is et kölder.

Tanzania hevt twey reagenstreaken. In et midden, süden en süüdwesten van et land is et reagenseisoon van oktober töt april, in de rest van et land van oktober töt december en van maert töt mei.

===Deers en natuurbeskarming===
Ungeveyr 38% van et land steyt under natuursküt. Tanzania hevt 16 nationale parken en noch een paar wild- en bosreservaten. Ouk de [[Ngorongoro]]-streake höyrt der by. In et [[Nationale Park Gombeströym]] düt [[chimpanzee]]-undersöökster [[Jane Goodall]] al seyt 1960 et gedrag van disse deers bestuderen.

In et land leavet ne unmündige verskeidenheid an deers. Up de [[Serengeti]]vlakte doot miljonen [[gnu]], [[zebra]] en andere ko-achtigen alle jåren med an den [[Grouten Trek]]. Wyders gevt et noch ngeveyr 275 [[Amfibieën|amfibyen]]- en 130 [[kroepdeers|kruupdeer]]soorten.

==Politik==
Tanzania is eygenlik ne grundwettelike republik, mär in warkelikheid is der mär eyne partye an de macht: de [[Chama Cha Mapinduzi]] (CCM). Seyt 2021 is [[Samia Suluhu]] president. Synen eyrsten minister is [[Kassim Majaliwa]].

==Lüde==
In Tanzania woanet in [[2020]] ungeveyr 59.023.784 lüde<ref>https://www.worldometers.info/world-population/tanzania-population/ worldometers.info. "Tanzania". Bekeaken up 2 februåry 2020.]</ref> In ne telling in [[2012]] was dat noch 44.928.923. De inwoaners höyrt by ten minsten 125 verskillende volker, wårvan as de meyste by et [[bantu (volk)|bantu]]stamverband höyret. De [[sukuma]], [[nyamwezi]], [[chagga]] en [[haya]] hebbet allemål meyr as eyn miljoon lüde. Et oavergroute deyl van de tanzanianen (99%) is van oorsprung afrikaansk. Een klein deyl is van arabiske, [[Europa|europääske]] en [[Azië|asiatiske]] kumaf. 

De meyste tanzanianen woanet an de oustküste en in et noorden. De rest van et land is dünne bevolked. Med afstand de grötste stad is vöärmålig höyvdstad [[Dar es Salaam]], med 4.364.541 inwoaners. Middenin Tanzania ligt de höyvdstad, [[Dodoma]], med 410.956	inwoaners.

{| class="wikitable"
|-
!  !! Stad !! Inwoaners
|-
| 1|| [[Dar es Salaam]] || 4.364.541
|-
| 2|| [[Mwanza]] || 706.543
|-
| 3|| [[Arusha]] || 416.442
|-
| 4|| [[Dodoma]] || 410.956
|-
| 5|| [[Mbeya]] || 385.279
|-
| 6|| [[Morogoro]] || 315.866
|-
| 7|| [[Tanga]] || 273.332
|-
| 8|| [[Kahama]] || 242.208
|-
| 9|| [[Tahora]] || 226.999
|-
| 10|| [[Zanzibar Stad]] || 223.033
|}

[[Kategorie: Tweants artikel]]
[[Kategorie: Afrika]]
