[[Ofbeelding:Brussels sprout closeup.jpg|thumb|right|270px|Keulkes]]
'''Keulkes''' ([[Latien]]s: ''Brassica oleracea'' convar. ''oleracea'' var. ''gemmifera'') wördn vuur t eerst in [[1821]] noabie [[Brussel (stad)|Brussel]] ekweekt, en wör doarnoa al gaaw ne belangrieke weentergreunte in [[Europa (continent)|Europa]]. n Oorsproonkliken naamn is "choux de Bruxelles", wat nog aait in t [[Engels]]e ''Brussels sprout'' of t [[Zweeds]]e ''brysselkål'' te zeen is. Keulkes wordt binn Europa vuural in [[Verienigd Keuninkriek|Engelaand]], [[Fraankriek]], [[Nederlaand|Neerlaand]] en [[België]] getn.

Keulkes wordt in Neerlaand vuural in [[Zuud-Hollaand]], [[Flevolaand]], [[Zeelaand]] en [[Noord-Broabaant]] ekweekt.

Rechtevoort wörd in de beroopskweek allene mear duur-ekweekte rasn gebroekt, dee at ne cillindriese spruutzetting hebt. Vroger wördn vuur beroopskweek [[zoadvaste]] keulkes gebroekt, dee at ne piramidevörmige spruutzetting hadn. Doarduur monn disse keulkes met de haande duur eplukt wordn, wat beteeknt det iederbod allene de riepste keulkes gebroekn konn wordn. Dit soort wörd rechtevoort nog gebroekt vuur persoonliken kweek, zo as in de volkshöfkes.

== Smaak ==
Keulkes van vroger hadn mear den bekeanden smaak woer at de meeste wichter zonnen hekel an hebt, mear duur de nieje rasn is den stoarken smaak dr n betn of ekweekt, woerduur disse soortn wat mear egetn wordt. Keulkes köant vorst duurstoan van -15&nbsp;°C. Umdet te könn zett de keulkes zetmel umme in sukers, wat zorget det ze neet bevreest. Doarumme ett de meeste leu keulkes t leefste as n vorst dr n moal oawerhen hef ewest.

== Kokn en kloarmaakn ==
De meest gebroekte manere um keulkes terechte te maakn um te kokn is duur ze eerst van t loof of te haaln, doarnoa de rest van t stemke dr of te sniedn, en doarnoa de boetnste loage blaaks dr of te pulkn, dee at dan al lös warn ekömn duur t stamsniedn.<br />
De meest vuurkomnde maneern van kloarmaakn beent kokn, steumn en reustern. Vuur t geliekmoatig kokn mu'j zorgn de'j keulkes hebt dee at allemoal eawn groot beent. Wat koks koarft n kruus in t midln van de stamanzet, um dr zo vuur te zorgn det t keulken volledig goar wörd.
Wat vuur ne manere o'j ook gebroekt, iej munn zorgn de'j ze neet te lange loatt kokn. Hierduur keump t noar sulfur roeknde glucosinoat [[sinigrin]] vrie. Vake kriegnt leu keulkes te etn dee at te lange hebt ekokt. Doarumme veendt völle leu ze neet lekker. 6-7 Minuutn kokn is zat.

== Inhoold ==
Keulkes hebt völle vitamine C en hebt wellicht n good effekt bie t teegngoan van [[kaanker]] (umdet ze [[glukosinoloatn]] bevatt). 100 Gram nieje ongekokte keulkes bevat:

* Voedingsstöffe
** koolhydroatn: 5 g
** äjwit: 4 g
** vet: 0,5 g
* Mineroaln
** kalk: 30 mg
** Iezer: 1 mg
* Vitamines
** karoteen: 1 mg
** B1: 0,12 mg
** B2: 0,12 mg
** C: 150 mg

== Neersassies ==
* [[Tweants]]:
** ''keulkes'' ([[Eanter]], [[Riesn]])
** ''spruutn''

[[Kattegerie:Tweants artikel]]
[[Kattegerie:Greunte]]

[[br:Kaol-bihan]]
[[ca:Col de Brussel·les]]
[[cs:Růžičková kapusta]]
[[cy:Ysgewyll]]
[[da:Rosenkål]]
[[de:Rosenkohl]]
[[en:Brussels sprout]]
[[eo:Burĝonbrasiko]]
[[es:Brassica oleracea var. gemmifera]]
[[eu:Bruselaza]]
[[fi:Ruusukaali]]
[[fr:Chou de Bruxelles]]
[[gd:Buinneag Bhruisealach]]
[[he:כרוב ניצנים]]
[[hr:Kelj pupčar]]
[[hsb:Pupkaty kał]]
[[hu:Bimbós kel]]
[[is:Rósakál]]
[[it:Brassica oleracea gemmifera]]
[[ja:メキャベツ]]
[[kk:Брюссель қырыққабаты]]
[[ksh:Spruut (Üvversich)]]
[[lt:Briuselio kopūstas]]
[[nl:Spruitkool]]
[[no:Rosenkål]]
[[pcd:Ésproete]]
[[pl:Kapusta warzywna brukselska]]
[[pt:Couve-de-bruxelas]]
[[ru:Брюссельская капуста]]
[[sr:Прокељ]]
[[sv:Brysselkål]]
[[tl:Usbong ng bruselas]]
[[tr:Brüksel lahanası]]
[[zh:抱子甘藍]]
