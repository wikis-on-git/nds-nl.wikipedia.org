[[Ofbeelding:Brussels sprout closeup.jpg|thumb|right|270px|Keulkes]]
'''Keulkes''' ([[Latien]]s: ''Brassica oleracea'' convar. ''oleracea'' var. ''gemmifera'') wördn vuur t eerst in [[1821]] noabie [[Brussel]] ekweekt, en wör doarnoa al gaaw ne belangrieke weentergreunte in [[Europa]]. n Oorsproonkliken naamn is "choux de Bruxelles", wat nog aait in t [[Engels]]e ''Brussels Sprout'' of t [[Zweeds]]e ''brysselkål'' te zeen is. Keulkes wordt binn Europa vuural in [[Engelaand]], [[Fraankriek]], [[Nederlaand|Neerlaand]] en [[België]] getn.

Keulkes wordt in Neerlaand vuural in [[Zuud-Hollaand]], [[Flevolaand]], [[Zeelaand]] en [[Noord-Broabaant]] ekweekt.

Rechtevoort wörd in de beroopskweek allene mear duur-ekweekte rasn gebroekt, dee at ne cillindriese spruutzetting hebt. Vroger wördn vuur beroopskweek [[zoadvaste]] keulkes gebroekt, dee at ne piramidevörmige spruutzetting hadn. Doarduur monn disse keulkes met de haande duur eplukt wordn, wat beteeknt det iederbod allene de riepste keulkes gebroekn konn wordn. Dit soort wörd rechtevoort nog gebroekt vuur persoonliken kweek, zo as in de volkshöfkes.

==Smaak==
Keulkes van vroger hadn mear den bekeanden smaak woer at de meeste wichter zonnen hekel an hebt, mear duur de nieje rasn is den stoarken smaak dr n betn of ekweekt, woerduur disse soortn wat mear egetn wordt. Keulkes köant vorst duurstoan van -15°C. Umdet te könn zett de keulkes zetmel umme in sukers, wat zorget det ze neet bevreest. Doarumme ett de meeste leu keulkes t leefste as n vorst dr n moal oawerhen hef ewest.

==Inhoold==
Keulkes hebt völle vitamine C en hebt wellicht n good effekt bie t teegngoan van [[kaanker]] (umdet ze [[glukosinoloatn]] bevatt). 100 Gram nieje ongekokte keulkes bevat:

*Voedingsstöffe
**koolhydroatn: 5 g
**äjwit: 4 g
**vet: 0,5 g
*Mineroaln
**kalk: 30 mg
**Iezer: 1 mg
*Vitamines
**karoteen: 1 mg
**B1: 0,12 mg
**B2: 0,12 mg
**C: 150 mg

==Neersassies==
*[[Tweants]]:
**''keulkes'' ([[Eanter]], [[Riesn]])
**''spruutn''

[[Kattegerie: Tweants artikel]]
[[Kattegerie: Greunte]]

[[br:Kaol-bihan]]
[[cs:Růžičková kapusta]]
[[cy:Ysgewyll]]
[[da:Rosenkål]]
[[de:Rosenkohl]]
[[en:Brussels sprout]]
[[eo:Burĝonbrasiko]]
[[es:Col de Bruselas]]
[[eu:Bruselaza]]
[[fi:Ruusukaali]]
[[fr:Chou de Bruxelles]]
[[hsb:Pupkaty kał]]
[[hu:Bimbós kel]]
[[is:Rósakál]]
[[it:Brassica oleracea gemmifera]]
[[ja:メキャベツ]]
[[ksh:Spruut (Üvversich)]]
[[nl:Spruitkool]]
[[no:Rosenkål]]
[[pl:Kapusta brukselska]]
[[pt:Couve-de-bruxelas]]
[[ru:Брюссельская капуста]]
[[sr:Прокељ]]
[[sv:Brysselkål]]
[[tr:Brüksel lahanası]]
[[zh:抱子甘藍]]
