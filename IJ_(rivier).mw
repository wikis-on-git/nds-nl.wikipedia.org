[[Ofbeelding:Hetij.jpg|thumb|300px|Drokte mit zeilscheepn op et IJ in den 17den eeuwe. Foto:&nbsp;bmz.amsterdam.nl]]
[[Ofbeelding:Ijburg-straand.jpg|thumb|300px|right|Uuticht op et IJ vanof het straand bi-j IJburg]]
Et '''IJ'''  is een riviere, veurhen een [[zeearm]], in [[Noord-Hollaand]]. Et eigenleken IJ of ''Binnen-IJ'' scheidt den [[Amsterdam]]se binnenstad van Amsterdam-Noord, en was eurspronkelek een baaie van den [[Zuderzee]]. Den name IJ is verwant an et (West)Freese [[Aa]], Ee of Die. Dit betekkent gewoon 'woater' (vergeliek et Fraanse ''eau'').

==Geskiednnis==
In den [[Middeleeuwn]] wierden dieken langs et IJ elegd. An den zuudziede ligt van de [[Amstel]] in oosteleke richting den [[Sint Antoniesdiek]] (later vervaangen deur den Hoogte Kadiek, den Zeeburgerdiek en de Diemer Zeediek). Vanof den Amstel in westeleken richting ligt den [[Haarlemmerdiek]] en [[Spoarndammerdiek]]. An den noordziede ligt den Noorder IJdijk. An et end van den [[Middeleeuwn]] ontstonden hierlengs veer darpen, van oost noar west: [[Durgerdam]], [[Schellingwolde]], [[Ni-jendamme]] en [[Boekslote]].

In et midden van den 19den eeuwene wierd beslotten et grootsten dele van den zeearm, dee zich westweerts uutstrekten tot an [[Velsen]] en [[Beverwiek]], in te polderen en et ovverbliefsel van den Zuderzee of te sluutn deur middel van een damme.

Et tegeliekertied an-elegde [[Noordzeekanaal]] (oppend in [[1876]]) verbindt et ''Afgeslotten-IJ'' mit den ok ni-j an-elegden haavn [[IJmuden]]. Et ''Buuten-IJ'' ligt an den oostziede van den [[Oranjesluzen]] en slut wear an op et [[IJmeer]] en [[Markermeer]].

Bi-j [[Spoarndam]] ligt ten noorden van den Spaarndammerdiek ok nog een IJ, dat ok een neet-ingepolderd stuksken van den eurspronkeleken zeearme is.

==Plempen van eilaanden==
Ter heugte van den vröggere Amstelmund wierden dree [[eilaand]]en in et IJ geplempt, mit zaand afkumstig uut den dunen bi-j IJmuden, dat vri-j ekommen was bi-j et groaven van et Noordzeekanaal. Op dizzen eilaanden wierd et [[station Amsterdam Centraal|Centraal Station]] ebouwd (oppend in [[1889]]). Doardeur wierd den olde binnenstad van Amsterdam of-escheiden van et IJ, woardeur den havenfunctie noar elders verschof.

In et oosteleken dele van et af-eslotten IJ wierd end 19e eeuwe et Oostelijk Haavngebeed an-elegd mit in et IJ geplempte [[schiereilaand]]en. End 20sten eeuwe wierd dit een wonwiek, eleagen an et IJ woater. In et IJmeer wödt sinds enige joaren ebouwd an den ni-jbouwwiek [[IJburg]], ok op geplempte eilaanden. Et zaand hierveur kump noe uut den umgeaving van [[Lelystad]].

Veur den bouw van den Afrika-haven wierd een polder an-elegd woarin dree eilaanden lagen. Dit bunt de eilaanden [[Ruigoord]] (vrögger ok Kooijen-eilaand eneumd), [[De Hoorn]] en [[Jan Rebellenwaard]]. Tot an 't ende van den 20sten eeuwe woaren doar grote protesten teggen et mit de groond geliek maken van Ruigoord.

In et IJmeer ligt et geplempte [[Fort Pampus]], as onderdeale van de [[Stelling van Amsterdam]].

Et [[waterpeil]] van et Buten-IJ wödt samen mit et IJmeer en et Markermeer op een winterpeil van [[Normaal Amsterdams Peil|NAP]] -0,40 m en een zommerpeil van NAP -0,20 m eholden, deur middel van [[spuien]] en bemoalen. Et dreagt ok bi-j an den drinkwoaterveurzeening van meer dan 1 miljoen Nederlaanders, umdat et in verbinding steet mit et Markermeer en deals et Iesselmeer. Et [[Iesselmeer]] is et grootsten zeutwoaterbekken van Nederlaand.

==IJ-veren==

Den Amsterdamsen veren verzorgt deensten ovver et IJ. Sinds [[1897]] wödt den deenste tussen et [[station Amsterdam Centraal|Centraal Station]] en et Tolhuus in [[Amsterdam Noord]] verzorgd deur den 'Gemeenteveren Amsterdam' (GV). In den anvang van den 20sten eeuwe kwamen doar nog meer veerdeensten bi-j, zoas de pont noar den Adeloarswegge en ok verskillende kleinen IJ-veren.
Mit den bouw van den Schellingwolderbrugge (1957), den Koentunnel (1966), den [[IJtunnel]] (1968) en den [[Zeeburgertunnel]] (1990) is den rolle van dee veerponten trög elöppen, moar veural veur vootgängers en fietsverkeer vervult den IJ-Veren nog een belangrieken rolle.

==Leavend webcambeeld==
{|
|http://www.amsterdamports.nl/beeldbank/webcam/amsterdam.jpg
|-
|Het IJ - Bron: [http://www.amsterdamports.nl Haven Amsterdam]
|}

==Zee ok==
* [[Aa (waternaam)]]
* [[Pampus]] (eiland)
* [[Noordzeekanaal]]
[[Ofbeelding:IJ_vanof_Java_eilaand.jpg|700px|''Uutzicht ovver et IJ vanof et Java eilaand'']]

[[Kattegerie:Achterhooks artikel]]
[[Kattegerie:Noord-Hollaand]]
[[Kattegerie:Zee]]
[[Kattegerie:Woater]]

[[ca:IJ (estany)]]
[[da:IJ]]
[[de:IJ (Amsterdam)]]
[[en:IJ (bay)]]
[[fr:IJ (rivière)]]
[[gl:IJ (encoro)]]
[[ja:アイ湾]]
[[nl:IJ (water)]]
[[nn:Ĳbukta]]
[[ru:Эй (река)]]
