[[Ofbeelding:Hetij.jpg|thumb|300px|Drokte met zeilscheape op et IJ in de 17de eeuwe. Foto:&nbsp;bmz.amsterdam.nl]]
[[Ofbeelding:Ijburg-straand.jpg|thumb|300px|right|Uutzicht op et IJ vanof et strand bi-j IJburg]]
Et '''IJ'''  is ne reviere, veurhen nen [[zeearm]], in [[Noord-Hollaand]]. Et eigenleke IJ of ''Binnen-IJ'' scheidt de [[Amsterdam]]se binnenstad van Amsterdam-Noord, en was eurspronkelek nen baai van de [[Zuderzee]]. Den name IJ is verwant an et (West)Freese [[Aa]], Ee of Die. Dit betekkent 'revier' of 'water'.

==Geskiednnis==
In de [[Middeleeuwn]] wierden dieken langs et IJ elegd. An de zuudziede van de [[Amstel]] ligt in oosteleke richting den [[Sint Antoniesdiek]] (later vervaangen deur den Hoogte Kadiek, den Zeeburgerdiek en den Diemer Zeediek). Vanof den Amstel in westeleke richting ligt den [[Hoarlemmerdiek]] en [[Spoarndammerdiek]]. An de noordziede ligt den Noorder IJdijk. An et ende van de [[Middeleeuwn]] ontstonden hierlengs veer darpen, van oost noar west: [[Durgerdam]], [[Schellingwolde]], [[Ni-jendamme]] en [[Boekslote]].

In et midden van de 19de eeuwene wierd beslotten et grootste deel van den zeearm, den zich westweerts uutstrekken tot an [[Velsen]] en [[Beverwiek]], in te polderen en et ovverbliefsel van de Zuderzee of te sluutn deur middel van nen dam.

Et tegeliekertied an-elegde [[Noordzeekanaal]] (oppend in [[1876]]) verbundt et ''Af-eslotten-IJ'' met den ok ni-j an-elegden haavn [[IJmuden]]. Et ''Buuten-IJ'' ligt an de oostziede van de [[Oranjesluzen]] en slut wear an op et [[IJmeer]] en [[Markermeer]].

Bi-j [[Spoarndam]] ligt ten noorden van den Spaarndammerdiek ok nog een IJ, dat ok een neet-ingepolderd stuksken van den eurspronkeleken zeearm is.

==Plempen van eilanden==
Ter heugte van den vroggeren Amstelmund wierden dree [[eilaand]]en in et IJ geplempt, met zaand afkumstig uut de dunen bi-j IJmuden, dat vri-j ekommen was bi-j et groaven van et Noordzeekanaal. Op dizze eilaanden wierd et [[station Amsterdam Centraal|Centraal Station]] ebouwd (oppend in [[1889]]). Doardeur wierd de olde binnenstad van Amsterdam of-escheiden van et IJ, woardeur de havenfunktie noar elders verschof.

In et oosteleke deel van et af-eslotten IJ wierd end 19e eeuwe et Oostelek Haavngebeed an-elegd met in et IJ eplempte [[schiereilaand]]en. End 20ste eeuwe wierd dit ne wonwiek, eleagen an et IJ water. In et IJmeer wöd sinds enige joaren ebouwd an de ni-jbouwwiek [[IJburg]], ok op eplempte eilanden. Et zaand hierveur kump noe uut den umgeaving van [[Lelystad]].

Veur den bouw van den Afrika-haven wierd nen polder an-elegd woarin dree eilaanden lagen. Dit bunt de eilaanden [[Ruigoord]] (vrögger ok Kooijen-eilaand eneumd), [[De Hoorn]] en [[Jan Rebellenwaard]]. Tot an et ende van de 20ste eeuwe waren doar grote protesten teggen et met de grond geliek maken van Ruigoord.

In et IJmeer ligt et geplempte [[Fort Pampus]], as onderdeal van de [[Stelling van Amsterdam]].

Et [[waterpeil]] van et Buten-IJ wöd samen met et IJmeer en et Markermeer op een winterpeil van [[Normaal Amsterdams Peil|NAP]] -0,40 m en een zommerpeil van NAP -0,20 m eholden, deur middel van [[spuien]] en bemoalen. Et dreg ok bi-j an de drinkwaterveurzening van meer as 1 miljoen Nederlanders, umdat et in verbinding steet met et Markermeer en deals et Iesselmeer. Et [[Iesselmeer]] is et grootsten zeutwaterbekken van Nederlaand.

==IJ-veren==

De Amsterdamse veren verzorgt diensten ovver et IJ. Sinds [[1897]] wöd den dienst tussen et [[station Amsterdam Centraal|Centraal Station]] en et Tolhuus in [[Amsterdam Noord]] verzorgd deur de 'Gemeenteveren Amsterdam' (GV). In den anvang van de 20ste eeuwe kwamen der nog meer veerdeensten bi-j, zoas de pont noar den Adeloarsweg en ok verskillende kleine IJ-veren.
Met den bouw van de Schellingwolderbrugge (1957), den Koentunnel (1966), den [[IJtunnel]] (1968) en den [[Zeeburgertunnel]] (1990) is de rolle van dee veerponten trög elopen, moar veural veur vootgangers en fietsverkeer vervult den IJ-Veren nog ne belangrieke rolle.

==Leavend webcambeeld==
{|
|http://www.amsterdamports.nl/beeldbank/webcam/amsterdam.jpg
|-
|Het IJ - Bron: [http://www.amsterdamports.nl Haven Amsterdam]
|}

==Zee ok==
* [[Aa (waternaam)]]
* [[Pampus]] (eiland)
* [[Noordzeekanaal]]
[[Ofbeelding:Java eiland panorama.jpg|700px|''Uutzicht ovver et IJ vanof et Java eilaand'']]

[[Kattegerie:Achterhooks artikel]]
[[Kattegerie:Water in Noord-Hollaand]]

[[ca:IJ (estany)]]
[[da:IJ]]
[[de:IJ (Amsterdam)]]
[[en:IJ (bay)]]
[[fr:IJ (rivière)]]
[[gl:IJ (encoro)]]
[[ja:アイ湾]]
[[nl:IJ (water)]]
[[nn:Ĳbukta]]
[[ru:Эй (река)]]
