{{Laandtabel-twd
| naaminlaandssproak = République du Niger <br />Nigeriense Reppubiek
| vlagge =   Flag of Niger.svg
| vlagartikel = Vlagge van Ghana
| woapn =Coat of Arms of Niger.svg
| woapnartikel = 
| lokasie = Location Niger AU Africa.svg
| sproaken = [[Fraansk]] (offisjeel), [[Hausa|Hausa]], [[Fulfulde]], [[Goermantsjema]], [[Kanuri]], [[Zarma]] en [[Tamasheq]]
| heufdstad = [[Niamey]]
| geleuf = [[Islam]], [[Kristendom]]
| regeringsvörm = [[Republiek]]
| inwonners =  17.138.707 (2012) | dichtheid = 12,1
| km2 = 1.267.000
| breedtegroad = 7/41//N 
| lengtegroad = 0/59//W 
| region = NER
| pctwater = 0,02
| munteenheid = [[West-Afrikaansen Fraank]]  | valutakode = (XOF)
| tiedzone = [[WAT]]
| volksleed = ''[[La Nigérienne]]''<br><center></center>
| feestdag =
| tld = Ne | laandkode = NE | tel = 227
}}

'''De Nigeriense Reppubliek''' (kortweg '''Niger''') is een laand in [[West-Afrika]]. De heuwdstad is [[Niamey]]. Dee lig in et zuudwesten. Et laand is an alle kaanten in eslötten duur aandere laanden. Niger is neumd noar de rivier de [[Niger (rivier)|Niger]]. Met ne oppervlakte van zowat 1,27 miljoen kilometer in et veerkaant is Niger et grötste laand van Afrika. 80 perseant doarvan is deel van de [[Sahara]]. Et grötste deel van de 17.138.707 inwonners is [[Islam|Mohameddaan]] en wont in et wiedte zuden of westen van et laand.

Niger is een [[ontwikkelingslaand]]. En steund in 2013 boawenan op de lieste van minst ontwikkelde laanden van de weareld. De meeste delen van Niger dee nog gin [[weuste]] zeent, loopt verdan gevoar oet te dreugen. Inkomsten mut et laand vuural halen oet [[boeren]] en den oetvoor van onverwoarkte materialen, benaamd [[uranium-oer]]. Niger mut verdan strieden vuur ontwikkeling vanweage de in eslöttene ligging, et verdreugende laand, slecht oonderwies, oarmood, slecht weagennet, weainig gezoondheidszörg en milieuversmearing.

De Nigeriense samenleawing is ne boonte verzameling van verskillende volker, dee aait in ofzeunderlike stoaten en strekken eleawd hebt, vuurdet Niger een zelfstaandig laand wör. Niger is samen etrökken oet greansstrekken van verskillende aandere grote laanden. Seend de onofhaankelikheid hef Niger vief groondwetten had en dree periodes van leagerbesteur. Seend nen stoatsgreep in 2010 is Niger een demokrasie met verskillende partiejen. 

==Verleden==
=== Euldste verleden ===
[[File:1997 278-10 Sahara glyph.jpg|200px|thumb|Ne oolde rotsinkoarving teunt [[giraf]]fen, [[ibex]] en aandere deers in de zudelike Sahara bie [[Tiguidit]] in Niger.]]

Der zeent verskillende archeologiese veundste doan dee loat zeen det der al heel lange leu in et nondeagse Niger wont. 5000 joar terugge was de Sahara (de Tenereweuste neumd in Niger) ne natte stea met gröslaand. Dit was good geschikt vuur boeren en veehoolderieje.<ref>Gwin, Peter. [http://ngm.nationalgeographic.com/2008/09/green-sahara/gwin-text/1 "Lost Tribes of the Green Sahara"], ''National Geographic'', September 2008.</ref> 
Tusken 2005 en 2006 wör der in de Tenereweuste ne begreafplaatse veunden duur [[Paul Sereno]], nen [[paleontologie|paleontoloog]] van de [[University of Chicago]].<ref>[http://abcnews.go.com/Technology/story?id=5593387] Ancient cemetery found in 'green' Sahara Desert</ref>

Hee en zin team veunden 5000 joar oolde oawerbliefsels van ne vrouwe en twee wichter.<ref>[http://abcnews.go.com/Technology/story?id=5593387] Ancient cemetery found in 'green' Sahara Desert</ref> Der wörden ook nog oawerbliefsels van deers eveunden dee as normaal neet in de Sahara leawen köant. Dit was bewies genog um an te nemmen det de Sahara op dee stea vroger greun was. De gelearden nemt non an det verweusting roond 5000 vuur [[Kristus]] de leu alverdan wiedter noar et zuden en zuud-oosten drung (et [[Tsjaadmear]]).<ref>[http://www.larousse.fr/encyclopedie/pays/Niger/135284] Larousse.fr - Niger</ref>

=== Keaizer- en keuninkrieken in vuurkoloniaals Niger ===
Roond et [[5e eeuw v. Chr.|5e joarhoonderd v. Kr. ]]<nowiki/>wör der völle haandeld oawer weagen duur Niger. Dit wör vuural doan duur [[Berbers (volk)|Berberstammen]] oet et noorden, dee met öare [[Kameel|kamelen]] roondtreuken. Hierduur wör [[Agadez]] ne belangrieke haandelsplaatse. Oawer verskeaidene joarhoonderden vermearderden of vermeenderden de oetwesseling tusken noord en zuud. De blaankere noorderlingen mengden zik met de doonkerder zudelingen. Hierduur wör ook de [[Islam]] wiedter noar et zuden verspreaidt noa et [[7e eeuw|7de joarhoonderd]].<sup>[12]</sup> Der kömmen verskeaidene keaizer- en keuninkrieken in blöai töt an de kolonisasie in Afrika.

==== Et Songhairiek (600 - 1591) ====
Et [[Songhairiek]] dreug den naam van et belangriekste volk, de Songhai of Sonrai. Dit volk leawden in de bocht van de Nigerrivier, op de greanze tusken Niger, Burkina Faso en Mali. In et [[7e eeuw|7de joarhoonderd]] treuken Songhaistammen noar et noorden van wat rechtevoort Niamey is en stichtten doar de [[stadstoat|stadstoaten]] [[Koukia]] en [[Gao]]. Tegen et [[11e eeuw|11de joarhoonderd]] was Gao de heuwdstad van et riek ewörden. 

Van 1000 töt 1325 blöaiden et Songhairiek. Et wus vreade te hoolden met anliggende rieken, zo as et Maliriek. In 1325 gung öar det toch mis: et Songhairiek wör in enömmen duur et Maliriek. Mer in 1335 wör et bevriedt duur preens [[Ali Kolen]] en zin breur. Disse preensenbreurs wörden vaste heulden duur [[Moussa Kankan]], den hearser van et Maliriek. Vanof et midden van et [[15e eeuw|15de joarhoonderd]] töt et eande van et [[16e eeuw|16de joarhoonderd]] was Songhai ene van de grötste Mohammeddaanse rieken oet de geskiedenisse.

==== De  Hausa-keuninkrieken (mid 1350 - 1808) ====
Tusken de Nigerrivier en et Tsjaadmear lea nen vlak beste groond, woer as de Hausa-keuninkrieken warren. Disse keuninkrieken blöaiden tusken et middeln van et [[14e eeuw|14de joarhoonderd]] töt et begin van et [[19e eeuw|19de joarhoonderd]]. Doarnoa wörden ze in enömmen duur Osman dan Fodio, den as et [[Sokotoriek]] stichten. De keuninkrieken van de Hausa hungen neet nauw samen, mer vörmden meardere federasies van verskillende keuninkrieken, lös van mekoar. Ze warren min of mear demokraties: de keuningen wörden duur de heugere leden van et laand ekeuzen of vort esteurd.<sup>[13]</sup>

De keuninkrieken begunnen as de zeuwen stoaten Daoera (van keuniginne Daurama), Kano, Rano, Zaria, Gobir, Katsena en Biram, estichtet duur de zes zöns van Bawo, volgens de legende van Bayajidda. Bawo was ennigst keend van de Hausakeuniginne Daurama en Bayajidda ([[Abu Yazid]] oet [[Bagdad]] in [[Irak]], volgens een antal [[Nigeria|Nigeriaanse]] geskiedkeundigen). 

[[File:Photo1906 Zinder overview.jpg|thumb|300px|Oetzicht vanof et Fraanske fort oawer et städken [[Zinder]] en et Sultanspaleis (1906). De Fraansken maakten subiet een eande an vuurkoloniale stoaten as et [[Sultanoat van Damagaram]]. De sultans blewen ceremoniële "stamheuwde", an esteeld duur et koloniale besteur.]]

== Laandskop en klimaat ==
[[File:Ng-map.png|thumb|250px|Ne kaarte van Niger]]

Niger lig an alle kaanten tusken aandere laanden. Et ligt langs de greanze tusken de Sahara en de strekken oonder de Sahara. In et zuuden greanst et an Nigeria en Benin, in et westen an [[Burkina Faso]] en [[Mali]], in et noorden al [[Algerieje]] en [[Libië]] en [[Tsjaad]] in et oosten. 
Niger lig tusken 11 en 24 groad noorderleankte en 0 en 16 groad oosterbreedte. Et hef ne oppervlakte van 1.267.000 kilometer in et veerkaant, woervan as 300 veerkaante kilometer water is. Et is net neet tweemoal zo groot as [[Fraankriek |Fraankriek]]. Niger is wat grötte angeet et 22ste laand van de wearld. 

Et leegste peunt is de [[Niger (rivier)|Nigerrivier]], op 200 meter boawen zeeniveau. Et heugste peunt is <nowiki>[[Mont Idoukal-n-Taghès]]</nowiki> in de [[Aïr-boargen]] met 2022 meter.

=== Klimaat ===
Niger hef een [[subtropies]] klimaat. Et is der onmeundig hete en dreuge, met völle [[weuste]]. In et depe zuden is der een tropies klimaat, op den raand van et streumgebeed van de Nigerrivier. Et laandskop besteet vuural oet weuste vlaktes en [[zaanddoenen]], met glooiende of vlakke [[savanne|savannes]] in et zuden en heuwels in et noorden. 

=== Natuur ===
[[File:Elephant dust bath park w niger.jpg|thumbnail|250px|Nen olifant in et [[W-natuurpark]].]]

Et noorden van Niger besteet oet grote (half)-weustes. De meest ezene [[zoogdeers]] zeent [[Addax-antilopes|Addax-]] en [[Sabelantilope|Sabelantilopes]], gazelles. In de boargen vend iej Barbary-sköape. De natuurparken [[Aïr- en Ténéré-natuurparken|Aïr en Ténéré]] zeent twee van de grötsten van de wearld. Disse zeent estichtet um disse biezeundere deers te beskoarmen. 
Et zuden van Niger is heuwdzakelik bedekt met Savannes. Op de greanze met Burkina Faso en Benin veend iej et [[W-natuurpark]]. Et is deel van et WAP-Complex, nen ketten van de natuurparken W [[Arli-natuurpark|Arli]] en [[Pendjari-natuurpark|Pendjari]]. Hier gef et de zeeldzame [[West-Afrikaanse Leeuwe]] en ene van de leste groepen van den [[Noordwest-Afrikaansen Cheetah]].    

== Ekonomie ==
De Nigeriense [[ekonomie]] dreeit vuural op gewassen, vee en een poar van de grötste uraniumwellen van de wearld. Herhaaldelike dreugtes, verweusting, ne inwonnersgröai van 2,9% en meender vroage noar uranium in de wearld hebt ezorget at de ekonomie op et gat is ekömmen.

Niger dut met an de CFA franc en de algemene centrale baanke, de [[Centrale Baanke van West-Afrikaanse Stoaten]] (BCEAO), met zeuwen aandere leden van et [[West-Afrikaanse Monetaire Verboond]]. Niger is ook lid van de [[Organisasie vuur Harmonisasie van Zakenwetgewing in Afrika]] (OHADA).

In dezember 2000 vreug Niger wietergoande skooldverlichting an bie et programma van et [[Internasjonaal Monetair Fonds]] vuur [[Oarme Laanden met Zwoare Skoolden]] (OLZS). Et laand kreeg ook ne oawereenkomst met et Fonds vuur Oarmoodbestrieding en Gröaibevördering (OBGB). Duur de OLZS heuld Niger geeld oawer vuur basisgezoondheidszorg, basisskolen, [[HIV/AIDS]]-bestrieding, weagenbouw in et boetengebeed en aandere programma's vuur oarmoodvermeendering.

In Dezember 2005 kreeg Niger 100% mearvooldige kwietskeelding van t IMF. Det was ongevear $ 86 miljoen Amerikaanse dollar, de OLZS neet met erekkend. Zowat de helfte van de regearingsknippe wörd evuld met giften van oawer vear. Niger kan in et vuurliggende wellicht geeld halen oet [[Öllie|ölliewinning]], [[goold]]-, [[kolstof|kollen]]- en aandere mineraalmienen. De uraniumpriezen zeent wat in de heugte goan de leste joaren. Mer ook in 2005 was der nen spreenkhanenploage en grote dreugte. Dit zörgden vuur een tekort an etten vuur ongevear 2,5 miljoen Nigerienen.[[Kategorie: Tweants artikel]]
[[Kategorie: Laand]]
[[Kategorie: Afrika]]

[[nl:Niger]]
[[pt:Niger]]
