'''Textiel''', '''Linngood''' of ''Stof''' is n buugzaam ewöawn materiaal, emaakt van n netwoark van natuurlike of keunstmoatige vezels, dee't meesstieds ''droad'' of ''goarn'' eneumd wordt. Goarn wörd emaakt duur roewe vezels van [[wol]], [[vlas]], [[katoen]] of aander spul te spinn töt lange dröa. Doarmet wordt dan linngood evörmd duur de vezels te [[weawn]], [[breain]], [[haakn (haandwoark)|haakn]], [[knupn]] of saamn te drukn. 

De vezels köant wordn emaakt van materiaal van deers (hoar, wol, hoed), en plaantn ([[hennep]], [[jute]], ezw.). Seend t [[20e eeuw|20ste joarhoonderd]] is doar ook nog keunststof materiaal bie te rekn.

t Verskil tusken de wöarde ''linngood'' en ''textiel'' zit um dr in at textiel slöt op onbewoarke lapn, terwiel linngood al kloar is emaakt vuur gebroek.

==Geskiedenisse==
Ne oontdekking van gedreugde [[vlas]]vezels van roond de 34.000 v.[[Kristus|Kristus]] in nen grot in [[Georgië]], wiest oet at textielachtig materiaal al in de ooldheaid emaakt wördn.<ref>Balter, M. (2009). "Clothes Make the (Hu) Man". Science 325 (5946): 1329.</ref> 

Textielmaakn is n haandwoark wat duur industrialisasie en nieje produksietechniekn onmeundig veraanderd is. Dr is skoonwal vuur de heuwdtechniekn in de textiel, zo as platn -, keper-, en [[satien]]beending, nit völle veraanderd. 

De [[Inka]]'s maakn al doezenden joarn ''Khipus'' van vezels van proteïne, zo as ne spunn droad van wol of hoar van kameelachtigen as de [[alpaka]], [[lama]] en [[kameel]], of van ne sellulose zo as katoen. Khipoes zeent ne riege kneupe in n stukn droad. Eerst wör dr edacht at ze gebroekt wördn as n soort telhulp bie geeldzaakn, mer niej oonderzeuk wis oet at dr wal es mear achter kan zitn. Khipoes wordt in museums op dezeelfde wieze behaandeld as aandere textielsoortn. 

Vanof t [[15e eeuw|15de joarhoonderd]] wörd textiel aal belangrieker, en t was vanof dee tied de grötste tak van industrie. Heanig an köm de [[hoesweawerieje]] op in [[Europa (continent)|Europa]]. Vanof t [[17e eeuw|17de joarhoonderd]] warn hele families gangs in de textielindustrie. Nöast t boernewoark, wat ook gewoon duur mos goan, deedn de leu in thoes weawn. Eens in de zovölle tied köm dr dan n hearskop t gewöawne spul metnemn vuur nen bepoaldn pries. 

De gröttere steadn in [[Tweante]] hebt öare riekdom vake te daankn an textielniewerheaid. De grote textielbaronn Ter Horst ([[Riessen]]), Van Heek en Ten Cate, zaggen de woarklust in Tweante en leutn grote fabriekn bouwn, woer't grote deeln van de plaatselike bevolking woark hadn. Disse fabriekn kömn in de zeuwntiger joarn van t [[20e eeuw|20e joarhoonderd]] allemoal op t gat, duurdet dr in [[Azië]] völle goodkeuper woarkvolk te kriegn was, en alle produksie heanig an doarhen verplaatst wör.

==Gebroek==
Met textiel wörd heuwdzakelik kleare maakt, mer ook bedngood, haanddeuke en aander badspul um oe of te dreugn en te wasken, en dreagtasken. Doarnöast köant dr ook netn van wordn emaakt vuur de viskerieje, of [[valskoarm|valsköarme]] um met oet n vleegtuug te springn.

==Verwiezings==
<references/>

[[Kattegerie: Tweants artikel]]
[[Kattegerie: Textiel]]
[[Kattegerie: Industrie]]

[[am:ጨርቅ]]
[[ar:النسيج]]
[[be:Тэкстыль]]
[[bg:Текстил]]
[[bs:Tekstil]]
[[ca:Tèxtil]]
[[cs:Textilie]]
[[sn:Jira]]
[[da:Tekstil]]
[[de:Textilie]]
[[et:Tekstiil]]
[[es:Textil]]
[[fa:پارچه]]
[[fr:Textile]]
[[gl:Téxtil]]
[[gan:布]]
[[ko:직물]]
[[hi:वस्त्र]]
[[io:Texuro]]
[[id:Tekstil]]
[[it:Tessuto]]
[[he:טקסטיל]]
[[kn:ಬಟ್ಟೆ]]
[[kk:Мата]]
[[ht:Twal]]
[[ku:Cûmkerî]]
[[lv:Audums]]
[[lb:Textilien]]
[[lt:Tekstilė]]
[[ln:Elambá]]
[[hu:Szövet (textilipar)]]
[[mr:कापड]]
[[ms:Tekstil]]
[[nl:Textiel]]
[[ja:織物]]
[[no:Tekstil]]
[[nn:Tekstil]]
[[pl:Tkanina]]
[[pt:Tecido têxtil]]
[[ro:Material textil]]
[[qu:P'acha]]
[[ru:Текстиль]]
[[scn:Stoffa]]
[[si:රෙදිපිළි]]
[[simple:Textile]]
[[sr:Текстил]]
[[sh:Tekstil]]
[[su:Lawon]]
[[fi:Tekstiili]]
[[sv:Textil]]
[[tl:Tela]]
[[ta:துணி]]
[[te:వస్త్రం]]
[[th:ผ้า]]
[[tr:Tekstil]]
[[tk:Tekstil]]
[[uk:Текстиль]]
[[ur:منسوج]]
[[vec:Tesùo]]
[[vi:Vải]]
[[wa:Stofe]]
[[zh-yue:布]]
[[zh:纺织品]]
