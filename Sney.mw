[[Ofbeelding:Agathabergwinter.jpg|250px|thumb|Snee in een weilaand]]
[[Ofbeelding:Snow Scene at Shipka Pass 1.JPG|250px|thumb|Snee in de bomen]]
[[Ofbeelding:Sneeuwschuiver.jpg|thumb|right|255px|Sneeschuver]]
'''Snee''' is een vorm van [[neerslag]] dat besteet uut [[ieskristal]]len. Snee kump in [[Nederlaand]] neet zo heel vake veur. Der vuilt gemiddeld op ongeveer dartig dagen per jaor snee, mar heel wat jaoren gaon veurbie zonder dat der veule snee vuilt. In [[Noord-Europa]] vuilt der altied veul meer snee en over een langere tied.

== Ontstaon ==
As de [[temperetuur]] vlogge onder 't vriespunt geet, veraanderen de piepkleine [[waoter]]druppels van de wolken in hele fiene iesnaoldjes. As disse naoldjes ummeneervallen dan blieven ze kleven an stofdeeltjes (zaandkorrels, reuk- of asdeeltjes) dee in de luch zweven. Hierdeur vormen kristallen, sneesteerns. Disse steerns kunnen verschillende vormen hemmen, mar ze bin altied zespuntig.

As 't weit, klitten de sneesteerns op weg naor de [[eerde]] samen en vormen een vlokke. Zo'n vlokke besteet uut wat ies en iezelig veule luch tussen de iesnaoldjes. Je kunnen 't zien as een [[kussing|kussen]] vol veren mit luch dertussen. Vlokken bin onregelmaotig, klein of groot, mar as 't wiendstille is, dwarrelen ze zeutjes an ummeneer.

== Overlas ==
Snee kan veur heel wat overlas zörgen neet allinnig deur gladheid mar veural bie natte snee kan 't oek veur vermindering van 't zich zörgen. Bie zwaore sneeval is 't zich minder as 500 meter, vergeliekbaor mit [[mis]]. Veural de eerste snee van 't seizoen of blotse sneebujen leveren preblemen op. Bie periodes mit herhaoldelijke snee en wienterse bujen is de weggebruker deran ewend en pas 't verkeer zich an.

Snee veroorzaak de grootste preblemen as de neerslag vuilt bie [[vors (neerslag)|vors]], veural bie maotige tot strenge vors. As 't dan oek hard geet weien, stuuf de snee op en ontstaon der [[sneedune]]n. As der snee verwach wönnen bie wiendkrach zesse of zeuvene geef 't [[KNMI]] een weeralarm uut veur [[sneejach]]. Bie wiendkrach achte of meer en snee geldt een weeralarm veur een [[sneestörm]]. Oek bie anhouwende zwaore sneeval mit op grote schaole meer as vuuf centimeter per ure en een varse sneelage van te minsen 5,5 centimeter wönnen een [[weeralarm]] uut-egeven. Dit is gevaorlijk veur 't verkeer en is tot grote overlas. Snee zelf is neet glad, mar wönnen deur 't verkeer tot glad ies erejen. Snee ku-j vorthaolen mit een [[sneeschuppe]] of op grote schaole mit een [[sneeschuver]] of deur 't struien van [[zout]].

== [[Nedersaksisch]] ==
*[[Achterhooks]]: ''snee(j)'',  sneejn = sneeuwen (nl)
*[[Drèents]]: ''snaai'' of ''snei''
*[[Grunnegs]]: ''snij'', ''snèj''
*[[Stellingwarfs]]: ''sni'j''
*[[Urkers]]: ''snijacht''
*[[Veluws]]: 
**''snee'' 
**''snei''
**''sneeuw''

{{Commonscat|Snow|Snee}}

[[Kategorie:West-Veluws artikel]]
[[Kategorie:Weerkunde]]
{{Link FA|la}}
{{Link FA|nn}}
