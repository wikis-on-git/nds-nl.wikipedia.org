'''Harskamp''' is een daarp in 't noordoosten van de gemeente [[Ede (gemeente)|Ede]] in de [[Nederlaand|Nederlanse]] previnsie [[Gelderland]], elegen op de rand van de [[Veluwe]] en de [[Gelderse Vallei]]. 't Daarp het 3.470 inwoeners (2004). De postcodes beginnen mit 6732.

Harskamp is de plek waor 't Infanterie Schietkamp Harskamp zit dat op 1 september 1899 in gebruuk eneumen werd. Hier worren jaorlijks tussen de 110.000 en 140.000 schutters of-ericht. 
Der zitten oek een paor defensiemuseums: 't [[Infanterie]]museum, 't Infanterie Schietkampmuseum, de historische verzaomeling van de [[Nationaole Reserve]] en 't smalspoormuseum.

In 't luchtruum boven 't schietkamp zit een bepaarkingsgebied (EHR 9). Dit vuufhoekige gebied het een diameter van oengeveer zeuven kilemeter en begint van de groend tot 1707 m boven de groend. Dit gebied is meestentieds deurdeweeks actief. As 't gebied actief is maggen der gien vliegtugen vliegen.

't Daarp is veural bekend vanwege 't toerisme en de anwezigheid van campings en recreasieparken vanwege de rustige ligging an de rand van de [[Veluwe]]. 't Is oek een [[christendom|christelijk]] daarp: bie de gemeenteraodsverkiezingen van 2006 behaolde de SGP hier 50,26% van de stemmen, de drie christelijke partieÃ«n saomen ruum driekwart. 't Daarp het een hervormde en een griffermeerde [[Kaark (gebouw)|kaark]].

[[Kategorie:West-Veluws artikel]]
[[Kategorie:Plaose in Gelderlaand]]
