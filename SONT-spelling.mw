De '''SONT-spelling''' is n [[Leegsaksische orthogroafie|Nedersaksiese skriefwieze]] die in [[2000]] ontwikkeld is deur de ''wärkgroep spelling'' van de [[Nedersaksies]]e streektäälorganisasie [[SONT]]. De skriefwieze is nooit echt offisieel in gebruuk enumen, be-alve bie n paor streektäältiedskriften, ien van de redens daorveur was de weerstaand die t kreeg vanuut [[Tweante|Twente]]. 

Wat de spellingsregels anget liekt de SONT-spelling aordig op de [[Iesselakkedemiespelling|Iesselakademiespelling]]. 

== SONT-veurskriften ==
===Klinkers===
*'''ää''' wördt niet vermeld
*'''ae'''/'''ea''' naost mekäre in pläse van '''èè''' (meerdereid van de SONT-kommissie is veur ae veur de eldere klank ({{IPA|ɛː}}) en ea veur de donkere klank ({{IPA|ɪːə}}), niet ard veureskreven)
*'''ao'''/'''oa''' naost mekäre (meerdereid van de SONT-kommissie is veur ao veur de eldere klank ({{IPA|ɔː}}) en oa veur de donkere klank ({{IPA|ʊː}}), niet ard veureskreven)
*'''öö'''/'''öa''' naost mekäre veur de klank as in ''freule'' of t Fraanse ''sœur''
*'''a''', '''aa''', '''e''', '''ee''', '''eu''', '''i''', '''ie''', '''o''', '''oo''', '''oe''', '''u''', '''uu''': gien verskil met Nederlaands en alle regionale spellingsveurskriften.
*'''ö''' veur de klank as in t Duutse ''Köln'', of de open öö-klank.

===Medeklinkers===
As in t Nederlaands.

===Tweeklaanken===
*'''ui''', '''ou''', '''ij'''/'''ei''', '''eeuw''', '''ieuw''', '''aai''', '''ooi''' as in t Nederlaands.
*Klinkers evolgd deur n i/j-klank in t algemien met i, be-alve '''i'j''', '''uj''' en '''iej'''.

===Värdere regels===
*'''in egaon''' in pläätse van '''in-egaon''',
*'''peerdtien''' in pläätse van '''peertien'''

==Ofleidingen van de SONT-spelling==
De streektäälorganisasie SONT ef an-egeven dat der gien interesse is um op dit moment zich värder te verdiepen in n algemiene spelling veur t Nedersaksies, umdat ze now veural bezig bin mit t Nedersaksies erkend te kriegen onder deel III van t [[Europees Haandvest veur regionale talen of talen van minderhejen|Europese Aandvest veur regionale tälen of tälen van minder-eden]] en umdat de SONT-spelling t in 2000 offisieel ook nooit e-aeld ef.

Umdat der toch be-oefte is an n algemiene Nedersaksiese spelling bie n antal meinsen en de SONT-spelling toch niet helemaole voldeu an de wunsen en eisen, is der n an-epaste versie van de SONT-spelling ontwikkeld deur de medewärkers van disse wiki (disse spelling wördt de [[Algemene Nedersaksiese Schriefwieze|Algemiene Nedersaksiese Skriefwieze (ANS)]] enuumd). De streektäälorganisasie SONT is daor (nog) niet bi'j betrökken ewest. 

Verskillen mit de SONT-spelling bin onder aandere:
*Zo min meugelijk ofkappingstekens vanwege n onrustig bield ('), dus: es (veur t Ned. "eens/'s"), lidwoorden: de, (h)et, een/ene/enen (of-ekort: de, t, n/ne/nen).
*Veurkeur veur '''K/S''' in pläätse van '''C''', umdat dit beter ansluut bie t [[Platduuts]] en de aandere Germaanse tälen.
*'''-lik''' in pläätse van '''-lijk''', dit is vanwege de uutsprääk en zodat t beter ansluut bie t Platduuts, en t achtervoegsel -ig.
*'''ku'j/wi'j/zu'w''' in pläätse van '''ku-j, wi-w, zu-w''', umdat dit beter ansluut bie de meeste aandere Germaanse tälen.
*'''ij''' of '''ei''' naor Nederlaands veurbield. Waor t Nederlaands niet as veurbield enumen kan wörden, mut der ekeken wörden naor de etymologie (oorsprong) van t woord, bv. ''twei'' (Os. ''twē''), ''tweilicht'' (t eerste diel is of-eleid van Os. 'tweho' dat ''twiefel'' betekent), ''nij'' (Os. ''niuwi''), ''heit'' (of-eleid van "heten").

== Verwiezing ==
*[http://www.wiziq.com/tutorial/146679-SONT-spelling De oorspronkelike SONT-spelling]

{{Dialekt|sdz|Gällemuun|ANS}}

{{DEFAULTSORT:Sont Spelling}}

[[Kategorie:Sallaands artikel]]
[[Kategorie:Nedersaksiese spellingsrichliene]]
