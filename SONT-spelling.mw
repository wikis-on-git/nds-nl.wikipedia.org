De '''SONT-spelling''' is een [[Leegsaksische orthogroafie|Nedersaksische schriefwieze]] die in [[2000]] ontwikkeld is deur de ''wärkgroep spelling'' van de [[Nedersaksisch]]e streektaalorgenisasie [[SONT]]. De schriefwieze is nooit echt officieel in gebruuk eneumen, behalve bie een paor streektaaltiedschriften, ien van de redens daorveur was de weerstaand die 't kreg vanuut [[Tweante|Twente]]. 

Wat de spellingsregels angiet liekt de SONT-spelling aorig op de [[Iesselakkedemiespelling]], mit een paor anpassingen, bieveurbeeld: 

*'''in egaon''' in plase van '''in-egaon''',
*'''peerdtien''' in plase van '''peertien'''
*'''ää''' wördt niet vermeld
*'''ae'''/'''ea''' naost mekare in plase van '''èè''' (mit een optie veur 't angèven van donkere/heldere klanken)
*'''ao'''/'''oa''' naost mekare (mit een optie veur 't angèven van donkere/heldere klanken)
*'''öö'''/'''öa''' naost mekare

== SONT 2.0 ==
De streektaalorgenisasie SONT hef an-egèven dat der gien interesse is um op dit moment zich wieder te verdiepen in een algemiene spelling veur 't Nedersaksisch, umdat ze now veural bezig bint mit 't Nedersaksisch erkend kriegen onder deel III van 't [[Europees Haandves veur regionale talen of talen van minderheen|Europees Handvest veur regionaole talen of talen van minderheden]] en umdat de SONT-spelling 't in 2000 officieel ok nooit ehaald hef.

Umdat der toch behoefte is an een algemene Nedersaksische spelling bie een antal mèènsen is der toch een an-epaste versie van de SONT-spelling ontwikkeld (SONT 2.0). Verschillen mit de eerste bin onder aandere:

*Zo min meugelijk ofkappingstekens vanwege een onrustig beeld ('), dus: es (veur 't Ned. "eens/'s"), lidwoorden: de, het, een/ene/enen (of-ekort: de, t, n/ne/nen).
*Veurkeur veur '''K/S''' in plase van '''C''', zodat 't bèter ansluut bie 't [[Platduuts]] en de aandere Germaanse talen.
*'''-lik''' in plase van '''-lijk''', dit is vanwege de uutspraak en zodat 't bèter ansluut bie 't Platduuts.
*'''ku'j/wi'j/zu'w''' in plase van '''ku-j, wi-w, zu-w''', umdat dit bèter ansluut bie 't Nederlaans/Engels (vergeliek: Ned: da's [dat is], Eng: I'm [I am]).
*'''ei''' in plase van '''ij''', in bv. "tweide", "nei" mer ok "scheitliester", "saggerein", dit sluut ok bèter an bie 't Platduuts.
*'''ae'''/'''ea''' naost mekare (ae veur Ned. a, ea veur Ned. e en aandere klanken), dus: waeterglaezen vs. eaten geaven.
*'''ao'''/'''oa''' naost mekare (ao/oa veur Ned. a, oa veur Ned. o en aandere klanken), dus: gaon/goan vs. oaver estoaken.

== Verwiezing ==
*[http://www.wiziq.com/tutorial/146679-SONT-spelling De oorspronkelijke SONT-spelling]

{{DEFAULTSORT:Sont Spelling}}
[[Kattegerie:Sallaans artikel]]
[[Kattegerie:Nedersaksiese spellingsrichliene]]
