De '''SONT-spelling''' is een [[Leegsaksische orthogroafie|Nedersaksische skriefwieze]] die in [[2000]] ontwikkeld is deur de ''wärkgroep spelling'' van de [[Nedersaksisch]]e streektäälorgenisasie [[SONT]]. De skriefwieze is nooit echt officieel in gebruuk enumen, be-alve bie een paor streektäältiedskriften, ien van de redens daorveur was de weerstaand die 't kreeg vanuut [[Tweante|Twente]]. 

Wat de spellingsregels anget liekt de SONT-spelling aorig op de [[Iesselakkedemiespelling]]. 

== SONT-veurskriften ==
===Klinkers===
*'''ää''' wördt niet vermeld
*'''ae'''/'''ea''' naost mekäre in pläse van '''èè''' (meerdereid van de SONT-commissie is veur ae veur eldere klanken en ea veur donkere klanken, niet ard veur-eskreven)
*'''ao'''/'''oa''' naost mekäre (meerdereid van de SONT-commissie is veur ao veur eldere klanken en oa veur donkere klanken, niet ard veur-eskreven)
*'''öö'''/'''öa''' naost mekäre veur de klank as in freule of 't Fraanse sœur
*'''a''', '''aa''', '''e''', '''ee''', '''eu''', '''i''', '''ie''', '''o''', '''oo''', '''oe''', '''u''', '''uu''': gien verskil met Nederlaans en alle regionale spellingsveurskriften.
*'''ö''' veur de klank as in 't Duutse ''Köln''.

===Medeklinkers===
As in 't Nederlaans.

===Tweeklaanken===
*'''ui''', '''ou''', '''ij'''/'''ei''', '''eeuw''', '''ieuw''', '''aai''', '''ooi''' as in 't Nederlaans.
*Klinkers evolgd deur een i/j-klank in 't algemien met i, be-alve '''i'j''', '''uj''' en '''iej'''.

===Värdere regels===
*'''in egaon''' in pläse van '''in-egaon''',
*'''peerdtien''' in pläse van '''peertien'''

== SONT II ==
De streektäälorgenisasie SONT ef an-egeven dat der gien interesse is um op dit mement zich värder te verdiepen in een algemiene spelling veur 't Nedersaksisch, umdat ze now veural bezig bin mit 't Nedersaksisch erkend kriegen onder deel III van 't [[Europees Haandves veur regionale talen of talen van minderheen|Europese Aandvest veur regionale tälen of tälen van mindereden]] en umdat de SONT-spelling 't in 2000 officieel ook nooit e-aeld ef.

Umdat der toch be-oefte is an een algemiene Nedersaksische spelling bie een antal meinsen en de SONT-spelling toch niet helemaole voldeu an de wunsen en eisen, is der een an-epaste versie van de SONT-spelling ontwikkeld deur de medewärkers van disse wiki (disse spelling wördt ok wel de Algemiene Nedersaksiese Skriefwieze (ANS) enuumd). De streektäälorgenisasie SONT is daor (nog) niet bi'j betrökken ewest. 

Verskillen mit de eerste bin onder aandere:

*Zo min meugelijk ofkappingstekens vanwege een onrustig bield ('), dus: es (veur 't Ned. "eens/'s"), lidwoorden: de, (h)et, een/ene/enen (of ekort: de, t, n/ne/nen).
*Veurkeur veur '''K/S''' in pläse van '''C''', umdat dit beter ansluut bie 't [[Platduuts]] en de aandere Germaanse tälen.
*'''-lik''' in pläse van '''-lijk''', dit is vanwege de uutsprääk en zodat 't beter ansluut bie 't Platduuts, en 't achtervoegsel -ig.
*'''ku'j/wi'j/zu'w''' in pläse van '''ku-j, wi-w, zu-w''', umdat dit beter ansluut bie de meeste aandere Germaanse tälen.
*'''ij''' of '''ei''' naor Nederlaans veurbield. Waor 't Nederlaans niet as veurbield enumen kan wörden skrief ie '''ei''' (bv. "tweide" en "nei", mer: "skijtliester", "saggerijn").

Zie: [[Wikipedie:Algemene Nedersaksische spelling/SONT‎]] veur de discussie over de spelling.

== Verwiezing ==
*[http://www.wiziq.com/tutorial/146679-SONT-spelling De oorspronkelijke SONT-spelling]

{{Dia|Dit artikel is eskreven in 't [[Gällemunigers]]}}

{{DEFAULTSORT:Sont Spelling}}
[[Kattegerie:Sallaans artikel]]
[[Kattegerie:Nedersaksiese spellingsrichliene]]
