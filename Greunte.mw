[[Image:Vegetables.jpg|thumb|250px|Verschillende greuntes]]
'''Greunte''' is een eetbaor plantendeel. De kleur van de greunte kan zeer verschillend wezen. Bie de vlezige vruchten, mar oek bie de bladgreuntes kommen veul verschillende kleuren veur. Veul greuntes bin pas eetbaor neurdat zulie verhit bin ([[kookkunst|ekookt]]). Greuntes die zonder verhitting egeten worren, worren [[rauwkost]] enoemd. Enkele veurbeelden van greuntes bin: [[eerpel]]s, [[krupers]], [[platte peters]] en zelfs [[look]] wordt as greunte eclassificeerd.

==Gezondheid==
De Amerikaonse oenderzeuker Daniel Nadeau beschrieft in zien boek 'The Color Code' de invleud van de [[kleur]]en in greuntes en vruchten op de gezondheid van de [[mense|mins]]. Deur te variëren in kleur wordt een evenwichtige voeding verkregen. Elke kleur het iets amparts zoas verschillende [[vitamine]]s, mineraolen en phytochemische stoffen. Hie maakt een indeling in de volgende vuuf groepen:
*Rood ([[anthocyaon]]). Disse greuntes en vruchten hen een positieve invleud op 't [[bloed]] en [[haart]], en 't tegengaon van [[kanker]] (o.a. in temaot ([[lycopeen]]), rooie paprika en eerbeien).  
*Oranje/geel: beta-[[caroteen]], [[flavonoïde]]n. Disse greuntes en vruchten hen een positieve invleud op de [[bloeddrok]], [[weerstand]] en de [[huud]]. (o.a. in wortel, manderien, sinesappel en abrikoos).
*Greun: [[luteïne]], zeaxanthine  en [[indoline]]n. Disse greuntes en vruchten hen een positieve invleud op 't [[zenuw]]- en [[beendergestel]] en [[gezichtsvermeugen]] (o.a. in spinaozie, paprika, slao, courgetten en kiwi’s).
*Blauw/paors: [[anthocyaon]]. Disse greuntes en vruchten hen een positieve invleud op 't [[geheugen]], de [[urinewegen]] en [[stoelgang]] (o.a. in aubergine, vijgen, bosbes, zwarte bes en prumen)
*Wit:  allium en allicine. Disse greuntes hen een positieve invleud op 't [[cholesterol]]gehalte en haart. (o.a. in look en prei). 

== Nedersaksisch ==
* [[Drèents]], [[Sallaands]], [[Stellingwarfs]]: ''gruunte''
* [[Grunnegs]]: ''gruinte(rij)''
* [[Oost-Veluws]]: ''gruunte'' (sommige plekken ''greunte'')
* [[West-Veluws]]: ''greunte'' (sommige plekken ''gruunte'')

== Externe verwiezing ==
*[http://statbel.fgov.be/studies/thesis_nl.asp?n=474 Consumptie van greuntes deur de Belgische bevolking]

[[Categorie:West-Veluws artikel]]
[[Categorie:Greunte]]

[[bg:Зеленчукови култури]]
[[ca:Verdura]]
[[cs:Zelenina]]
[[cy:Llysieuyn]]
[[da:Grøntsag]]
[[de:Gemüse]]
[[en:Vegetable]]
[[eo:Legomo]]
[[es:Verdura]]
[[fi:Vihannes]]
[[fr:Légume]]
[[he:ירקות]]
[[hu:Zöldség]]
[[it:Verdura]]
[[ja:野菜]]
[[jv:Sayur]]
[[ms:Sayur]]
[[nds:Grööntüüch]]
[[nl:Groente]]
[[nn:Grønsak]]
[[no:Grønnsak]]
[[pl:Warzywa]]
[[pt:Hortaliça]]
[[ro:Legumă]]
[[ru:Овощ]]
[[simple:Vegetable]]
[[sr:Поврће]]
[[sv:Grönsaker]]
[[ta:காய்கறி]]
[[tr:Sebze]]
[[zh:蔬菜]]
[[zh-min-nan:Chhài-se]]
