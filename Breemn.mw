[[Bestaand:Rathaus Bremen 116thd.jpg|thumb|300px|Roadhoes]]
'''Breemn''' ([[Hoogduuts]]: ''Bremen'') is ne stad in t noordn van [[Duutslaand]]. Te hope met [[Bremershaawn]] vörmt t de [[deelstoat]] [[Vrieje Haanzestad Breemn]]. Met 548.319 inwonners is t de neegnde-grötste stad van Duutslaand.

Breemn lig oawer de [[Wezer]] hen, ne rivier woeran't Breemn woarskienlik zin oorsproonk an te daankn hef. Net vuurbie de stad wörd de rivier wat breder, zodet zeeskepe dr ook makkelik komn köant. De haawn wörd skoonwal hoaste nit mear broekt. t Meeste haawnwoark wörd rechtevoort in Bremershaawn doan, wat 60 km noar t noordn en pal an zee lig. 

Breemn wörd vuur t eerste neumd in [[782]]. Vief joar doarop stichten [[Koarel n Grootn]] n bisdom en wör de stad oetvalsbasis vuur de [[bekearing]] noar t [[Kristendom]] van noord Europa. 1260 köm de stad bie t [[Haanzetied|Haanzeverboond]], mer doar wördn ze töt dreemoal too oet ezat. Tiedns n [[Tweede Wereldoorlog|Tweedn Wearldoorlog]] wör Breemn vuur mear as de helfte platbombardeerd. 

== Zeensweardigheedn ==
Noar Breemn is t sprökske van de [[Bremer stadsmuzikaantn]] neumd. De muzikaantn hebt n staandbeeld ekreegn. n Aander kenteekn vuur de stad is t [[Rolandstaandbeeld]] oet [[1404]] wat de vrieheaid van de stad vuur mut steln. Beaide beeldn stoat vuur t Roadhoes, wat op zikzelf n belangriek [[Gotiese bouwstiel|Goties]] bouwwoark is, met ne vuurgallerieje in de stiel van de [[Wezerrenaissance]]. t Rolandbeeld en t oolde roadhoes stoat seend [[2004]] beaide op de [[Wereldarfgoedlieste|Wereldoarfgoodlieste]] van [[UNESCO]]. 

Seend [[1920]] hef Breemn ne eegne lochthaawn, ne [[universiteat]] ([[1970]]) en n vootbalstadion (t ''Weserstadion'') woer't ene van Duutslaands meest suksesvolle vootbalklubs spölt: [[Werder Bremen]]. t Grötste fabriek is van [[auto]]maker [[Daimler]].

== Fotoriege ==

<gallery>
Bestaand:RathausDomBuergerschaft-01.jpg|Roadhoes, kathedroale en Bremer parlemeantsgebouw
Bestaand:BaumwollboerseBremen-1.jpg|Katoenbeurze
Bestaand:Schnoor.JPG|De oolde stadswieke ''Schnoor''
Bestaand:Weserhb2.jpg|Oetzicht vanof de Stephanibrugge
Bestaand:061011-134000-Polizeihaus.jpg|Stadsbookhalle
Bestaand:Boettcherstrasse04.jpg|Böttcherstraße
Bestaand:Bremen Liebfrauenkirche 2007-09-23.jpg|Oonze-Lewe-Vrouwekoarke
Bestaand:061011-120443-Überseestadt-SpeicherXI.jpg|Hogeskole vuur de Keunste
</gallery>

== Oetgoande koppeling ==
* [http://www.bremen.de Offisjele webstea]

[[Kategorie:Tweants artikel]]
[[Kategorie:Stad in Duutslaand]]
[[Kategorie:Vrieje Haanzestad Bremen]]
