'''Twente''' vörmden in de [[Fraankische Riek|Frankische tied]] een [[Gouw (Germaons)|gouw]], een gebied bestriekend det tègenwoordig roegweg de [[Nedergraofschop Benthem]] en 't oostelijke diel van [[Oaveriessel]] umvat. De name ''Twente'' kump waorschienlijk van de stam van de [[Tubanten]].

==Vrogste schriefvörmen==
De gouw heure wi'j veur 't eerst van in 797 as ''pagus Northtuianti''. Ok in 799 wördt 't gebied nog ''Norht-Tueanti'' enuumd, mar in [[851]] ''pagus Thuehenti'' en in de [[11e eeuw|11e ieuw]] ''Tuuente'', ''Thuente''. Vermoedelijk kwaamp in dizze ieuw 't noordelijke diel van de gouw in de macht van de heren van de [[Graofschop Benthem (historisch)|Graofschop Benthem]].

==Ofbakening==
De grèenzen van de gouw waren in 't noorden 't reviertien de [[Riest (revier)|Riest]], det Twente van [[Drenthe]] scheidden, in 't zuden de gouw [[Hamalaand]] of de [[Graofschop Zutfent]], in 't oosten de Graofschop Benthem (waorschienlijk strekten hum Twente hier töt an de [[Vechte]] uut), en in 't westen een diel van Hamalaand en [[Salon]], daoras 't reviertien de [[Regge]] de gröppe vörmden. As toen nog heurend bi'j Twente wördt enuumd: in 799 Hasungum (de mark [[Hesingen]], haalf Benthems) in 851 Wilshem ([[Wilsum (Graofschop Benthem)|Wilsum]] in de Graofschop Benthem), en in 1131 Ulsnen ([[Uelsen]] in de Graofschop Benthem).

==Bestuur==
Uut een brief van de [[Utrecht (bisdom)|Utrechtse bisschop]] [[Bernold]] (véur 1054) blik det toentertied een Godescalcus graof van Twente was (''"infra comitatum Godescalci comitis Thuente nuncupatum"''). Ok blik uut dizze brief det Gore, 't hudige [[Goor]], as heufdstad gold.

==Bron==
*[http://books.google.com/books?id=R4MEAAAAQAAJ&printsec=frontcover&dq=Umbalaha&hl=nl#PPA177,M1 Laurent Philippe Charles van den Bergh (1852), ''Handboek der middel-nederlandsche geographie'', Leiden: E.J. Brill]

==Uutgaonde verwiezing==
* [http://www.graafschap-middeleeuwen.nl/adel/topografie-gouwen.html Kaorte van gouwen in de Lege Laanden in de 9e ieuw]

[[Kategorie:Drèents artikel]]
[[Kategorie:Geschiedenis van Oaveriessel]]
[[Kategorie:Geschiedenis van Tweante]]
[[Kategorie:Graofschop Benthem]]
