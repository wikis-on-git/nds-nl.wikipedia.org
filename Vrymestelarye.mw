De '''vrymetselarye''' of '''maçonnery''' is een breurrschap, die over d' hele weerld bestiet. 't Is de laand en doarbinn de regio op-edeelt. De luu wat der lid van bint, wilt zichzölf een better meanse maken. Dat doet ze met oale rituelen en mekare leevnsvroagn te besprekkn. Wat 't doel hef dat meansn mekare nemt zo as ze bint en mekare hölpt um 'n bett're weerld te kriengn. De leedn dervan wörd ''vri-jmetselaars'' of noar't Engels: ''free-masons'' enuumd, wat kump van't Franse woord ''frère-maçons'' (betekknd zwiets as: breuder-bouwer).

===Loges===
'n Loge is de plaatse woar as de luu saamkomt. In Londen, in 1717, gungen eertieds wat van die loges bi-j mekare, umme zo een ''grootloge'' te kriengn. Dat was de eerste moal dat de vri-jmetselari-je 'n laand'like organisatie had. Dat wörd een Grootmacht enuumd. Doarnoa volgn der meer laandn. Mar zie zegt zölf dat der gien weerld-macht bestiet. Elk laand döt et op zichzölf. Mar um de zoveul tied komt de belangriekste luu van de laandn wal bi-j mekare, umme de regels en tradities vanni-js of te proatn.

==ontstoan==
Eigenlik wet giene psies woar as de Vri-jmetselari-je zien oorsprung hef. Zoveule luu die doar noar anvroagt, zoveule oorsprungen he'j höaste ok. Mar 'n veur de haand lingnde is, is dat 't zuuties an onstoane is uut oale Engelse en Schotse stienhouwersgildn (bouwgild of -huttn). En de gebruukte symboliek en ritueeln hebt ze overnömmn uut verskillnde bronn en kultuurn. 

===bouwgildn/bouwhuttn===
't Hef ziene oorsprung in de Vrogmiddeleewse stienhouwersgildn. In de Middeleewn kwaam ambachtsluu (mestelaars, ingenieurs, architekkn) bi-j mekare umme kennis en kunde te deeln. Dissn vörmn groepn en breurskappn. Woar de geheimholding zweerden en de kennis en kunde wat der edeelt wördn, was allene van eer. Sommige van disse groepn of breurskppn wördn evroagt veur de bouw van karkn en kattedroaln. Woarveur ze veul geld en macht kreengn. Et was tuulk n heilige take: iej maakn tempels veur n Heer en de paus en de bisskop. De metselaars en de architekkn hadden tiedns de bouw eer eigne huttn, woar ze geheim'lik bi-j mekare kwaam umme de bouwteeknings te bekiekn. Doar wördn de breurband verstarkt met ritueeln. De bouwhuttn wördn groepn die met mekare trouw en ambachtsskap hadden. Op n 'geevn moment hadden de bouwhuttn veule te zeggn over de bouwe van zunne kattedroal -en dus ok oaver de weanse van n bisskop.

===Verlichting===
De macht van de karke gung noa de Verlichting orig minder wördn. Dus de eerd van disse breurskappn wördn zuuties an ok aans. Der kwaam meer verlchtings-ideen binn. 't Doadwark'like bouwn van heilige huze, wördn 'n bouwn an 't geest'liken. In 1717 kwaamn dus van die ''loges'' in Londen bi-j mekare en wördn 'n Grootloge, meer laandn volngn.

==inhold==
'n Vri-jmetselaar g'leufd in 'n Opperwezen, of dit noe God is, 'n allesstuurnde wette of wat dan ok. Traditioneel wörd 't doar as de 'Operbouwmeester des helaals' enuumd. 't B'langriekstn is dat alle meansn g'lieke bint. Ieder hef zien eign vroagn en zöch zien eign woarheid. Alle meansn hebt 'n eign verantwoordlikheid over zien eign doen en loatn. De vri-jmetselaar wil ienheid hebben en dat de meansheid vree kreg. D'r is een doel umme 'n bett're weerld te skeppn enn dat begunt bi-j oezölf.

==Symboliek==
De vri-jmestelari-je gebrök een hele bulde symbooln. 't Bekendsn is misskien wal 't Alziendoge: 'n driehoek (of piramide) met 'n oge dr in. Veur d' rest bint 't allemoale symbooln wat uut de bouwweerld en de Biebel komt. 'n Onbewarkte stuk stien nöas 'n goed anewarkte vierkaante stien stiet veur 't heanig an oewzölf umvörmn noar 'n perfekt iets.

==komplottn==
Umdat de Vri-jmetseloari-je stief stet van de vrömde symbooln en ritueeln en zoveul meeug'lik de bulde geheim hold, bint der in de tied veule komplottheorien bedacht. Zo zol de Vri-jmetseloari-je goan veur de macht oaver de weerld. Umdat der veule hoge heern (zoas wat oale Am'riekaanse presidentn en wat anzetters van de Fraanse Rivvolutsie) der lid van waarn. Ok kump dit idee van de Illuminatie. De Illuminati was een groep uut de 18e ewe, die uut de Vri-jmetseloari-je votkwamp. Denn wolln wal de weerld oaverheersn en an dat wat de veurtiedse Verlichting beleufdn in t woare brengn. Mar die groep is noar krap-an 'n ewe weer vot egoane. Óf ondergronds egoane.

En veural Christ'like en Islamitiese luu wilt beweern dat de Vri-jmetseloari-je eignk een weerldwiedse groep is den Satan anbidt. Zie zolln Satan de macht oaver de weerld geevn willn.

{{Dialekt|sdz}}
