'''TwentseWelle''' is n museum vuur [[Tweante|Tweantsen]] strekkultuur in [[Eanske]], opricht in 2008 duur n samengoan van dree instellings: Natuurmuseum Enschede, t Van Deinse Instituut en Museum Jannink.

Met hölpe van (inter)actieve presentoaties löt TwentseWelle de geschiedenis van de means in de strek zeen, vanof hoo de means de strek vlak noa de leste iestied betrad en zik doar begun te huuzn ('t Grote Verhaal'). De netuur, de jacht, t biemekaargaddern, de laandbouw, de ontwikkeling van laand noar stad en strek, t ontstoan van de industrie, arbead, innovatie, techniek en samenleaving bint hierin de vuurnaamste oonderwaarpn.

Nen groten vuurroad netuurhistorische- en kultuurhistorische vuurwaarpn sloet hierop an en is te zeen achter glas in één van de grötste vitrines van Uropa. Verschillende aparte diorama's legt t verbaand met mondiale thema's as water, identiteit en religie.

De oetgevverie TwentseWelle gef beuke oet, dee met de oonderwaarpen van t Grote Verhaal te maken hebt.

==Uutgaonde verwiezing==
*[http://www.twentsewelle.nl/ Webstea van TwentseWelle (ok in t Tweants)]

[[Kattegerie:Tweants_artikel]]
[[Kattegerie:Geschiedenis]]
[[Kattegerie:Nedersaksische orgenisatie]]

[[nl:TwentseWelle]]
