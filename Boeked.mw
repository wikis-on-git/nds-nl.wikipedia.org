[[Ofbeelding:Fagopyrum esculentum seed 001.jpg|thumb|250px|Boekedzaod]]
[[Ofbeelding:Fagopyrum-esculentum.JPG|thumb|250px|Boeked tussen gele lupine]]
'''Boeked''' ([[Latien]]: ''Fagopyrum esculentum'') is een cultuurgewas dat werschienlijk ofkomstig is uut een vrie dreug deel van [[China]], en meer in 't biezoender een gebied dat an [[Mantsjoerije]], [[Mongolië]] of [[Tibet (gebied)|Tibet]] grenst. 't Beheurt tot de femilie van de [[Polygonaceae]] (duzendknuppen), waortoe oek de [[zwaoluwtong]], [[paarzikkruud]] en [[varkensgres]] beheuren. 't Is een [[eenjaorige plaante|eenjaorige plant]] mit een holle rechtopgaonde rooie stengel, die meerdere keren vertakt is. De [[blaojen]] bin driehoekig tot hartvormig.

De bleui begint al in een jong stadium, soms al nao zes weken, en gaot dan 25 tot 30 dagen deur. De bloemen bin in langstelige plumem egroepeerd, wit tot roze van kleur, en bevatten veul [[nectar]]. Op aarme groenden bereikt boeked een heugt van 50 centimeter. Veurdat de bleui stopt bin der al riepe vruchten.

't Eetbaore zaod zit an dunne steeltjes die in riepe toestand makkelijk loslaoten. 't Het een meel- en eiwitrieke inhoud, dat een bietjen op [[klever]] liekt. Der waren vrogger twee rassen bekend: op de veengroenden de Staphorster bruunzwarte en op de zandgroenden de Braobanse grieze boeked. De rassen van tegesworig produceren minder nectar as de ouwe rassen. Bie 't beweren moet 't zaod dreug wezen want 't schimmelt gemakkelijk. Eén kilo zaod bevat ± 45.000 zaojen.

De vorm van 't boekedzaod komt staark overeen mit die van [[beuk (boom)|beukenoetjes]], al bin ze een bonk kleiner, oengeveer 6 millimeter lang. 't Zaod werd tot meel emalen, hoewel boeked beslist gien graon is. Boeked is een 'pseudograon'; de zaojen, 't meel en alle are of-eleide predukten van boeked bevatten gien [[gluten]].

Boekedmeel bevat veul [[magnesium]], [[kalium]] en [[fosfor]]. 't Is voedzaam en licht verteerbaor. Tegensworig wort 't oek eteeld veur de geneeskunde.

Boeked liekt een [[graon]]predukt, mar is 't dus niet. 't [[Meel]] dervan kan goed emengd worren mit dat van graonen. [[Pannekoek]]en van zo'n mengsel smaken iezig goed. Eroosterde boekedkorrels heten oek wel ''kasja'' en bin bekend uut de Oost-Europese keuken.

== Nedersaksisch ==
* [[Drèents]]:
** ''boekweit{{small()|e}}'', ''booukweit'', ''boukwait''
** As diel van samenstelling ok ''gritten-''
* [[Grunnegs]]: ''boukwaaite''
* [[Veluws]]: 
** ''boeked''
** ''boekweit{{small()|e}}''
** ''bökweite'' ([[Nunspeet]]{{Info|Meestentieds 'boekweite'}})

== Uutgaonde verwiezing ==
* [http://www.soortenbank.nl/soorten.php?soortengroep=flora_nl&record=Fagopyrum+esculentum SoortenBank.nl - beschrieving en ofbeeldingen]

{{commons|Fagopyrum esculentum}}
{{Dia|Disse pagina is eschreven in 't [[Putters]]}}

[[Kattegerie:West-Veluws artikel]]
[[Kattegerie:Plaante]]

[[ar:حنطة سوداء]]
[[be:Грэчка]]
[[bg:Обикновена елда]]
[[br:Gwinizh-du]]
[[ca:Fajol]]
[[cs:Pohanka obecná]]
[[csb:Bùkwita]]
[[cv:Хура тулă]]
[[da:Almindelig Boghvede]]
[[de:Echter Buchweizen]]
[[en:Buckwheat]]
[[es:Fagopyrum esculentum]]
[[eu:Artobeltz]]
[[fi:Tattari]]
[[fr:Sarrasin (plante)]]
[[fy:Boekweet]]
[[he:כוסמת]]
[[hr:Heljda]]
[[hsb:Hejduška]]
[[hu:Hajdina]]
[[io:Saraceno]]
[[it:Fagopyrum esculentum]]
[[ja:ソバ]]
[[ko:메밀]]
[[lt:Sėjamasis grikis]]
[[nl:Boekweit]]
[[nn:Bokkveite]]
[[no:Bokhvete]]
[[pcd:Bucalhe]]
[[pl:Gryka zwyczajna]]
[[pt:Trigo sarraceno]]
[[ro:Hrișcă]]
[[ru:Гречиха#.D0.93.D1.80.D0.B5.D1.87.D0.B8.D1.85.D0.B0_.D0.BE.D0.B1.D1.8B.D0.BA.D0.BD.D0.BE.D0.B2.D0.B5.D0.BD.D0.BD.D0.B0.D1.8F]]
[[simple:Buckwheat]]
[[sk:Pohánka jedlá]]
[[sl:Ajda]]
[[sr:Хељда]]
[[sv:Bovete]]
[[tl:Hayang trigo]]
[[tr:Karabuğday]]
[[uk:Гречка]]
[[vec:Fagopyrum esculentum]]
[[wa:Boûkete]]
[[zh:蕎麥]]
[[zh-min-nan:Kiô-be̍h]]
[[zh-yue:蕎麥]]
