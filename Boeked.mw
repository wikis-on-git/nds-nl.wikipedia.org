[[Ofbeelding:Fagopyrum esculentum seed 001.jpg|thumb|250px|Boekedzaod]]
[[Ofbeelding:Fagopyrum-esculentum.JPG|thumb|250px|Boeked tussen gele lupine]]
'''Boeked''' ([[Latien]]: ''Fagopyrum esculentum'') is n kultuurgewas dat warschienlik ofkomstig is uut n vrie dreug deel van [[Volksrippebliek China|China]], en meer in t biezoender n gebied dat an [[Mantsjoerije]], [[Mongolië]] of [[Tibet (gebied)|Tibet]] grenst. t Beheurt tot de familie van de [[duzendknuppen]] (''Polygonaceae''), waortoe oek de [[zwaoluwtong]], [[parzikkruud]] en [[varkensgres]] beheuren. t Is n [[eenjaorige plaante|eenjaorige plant]] mit n holle rechtopgaonde rooie stengel, die meerdere keren vertakt is. De [[blaojen]] bin driehoekig tot hartvormig.

De bleui begint al in n jong stadium, soms al nao zes weken, en gaot dan 25 tot 30 dagen deur. De bloemen bin in langstelige plumen egroepeerd, wit tot raoze van kleur, en bevatten veul [[nektar]]. Op arme groenden bereikt boeked n heugt van 50 sentimeter. Veurdat de bleui stopt bin der al riepe vruchten.

t Eetbaore zaod zit an dunne steultjes die in riepe toestand makkelik loslaoten. t Het n meel- en eiwitrieke inhoud, dat n bietjen op [[klever]] liekt. Der waren vrogger twee rassen bekend: op de veengroenden de Staphorster bruunzwarte en op de zandgroenden de Braobantse grieze boeked. De rassen van tegensworig produseren minder nektar as de ouwe rassen. Bie t beweren moet t zaod dreug wezen want t schimmelt gemakkelik. Eén kilo zaod bevat ± 45.000 zaojen.

De vorm van t boekedzaod komt stark overeen mit die van [[beuk (boom)|beukenoetjes]], waor t zien naam oek an dankt (beuk + [[weit]]), al bin beukenoetjes wel veul kleiner, oengeveer 6 millimeter lang. t Zaod worde tot meel emaolen, hoewel boeked beslist gien graon is. Boeked is n 'halfgraon'; de zaojen, t meel en alle are of-eleide produkten van boeked bevatten gien [[gluten]], minsen mit [[seuliakie]] kunnen t dus prima eten.

Boekede meel bevat veul [[magnesium]], [[kalium]] en [[fosfor]]. t Is voedzaam en licht verteerbaor. Tegensworig wort t oek eteeld veur de [[geneeskunde]].

Boeked liekt n [[graon]]produkt, mar is t dus niet. t [[Meel]] dervan kan goed emengd worren mit dat van graonen. [[Pannekoek]]en van zo'n mengsel smaken iezig goed. Eroosterde boekedkorrels heten oek wel ''kasja'' en bin bekend uut de Oost-Europese keuken.

== [[Nedersaksies]] ==
* [[Drèents|Draents]]:
** ''boekweit{{small()|e}}'', ''booukweit'', ''boukwait''
** As diel van samenstelling ok ''gritten-''
* [[Grunnegs|Grunnigs]]: ''boukwaaite''
*[[Tweants]]:
**''bookwea(i)t(e)''
* [[Veluws]]: 
** ''boeked'' (meel heet: ''boeked(e) meel'')
** ''boekweit{{small()|e}}'' (meel heet: ''boekende meel'')
** ''bökweite'' ([[Nunspeet]]{{Info|Meestentieds 'boekweite'}}, meel heet: ''bökweitenmeel'')

== Uutgaonde verwiezing ==
* [http://www.soortenbank.nl/soorten.php?soortengroep=flora_nl&record=Fagopyrum+esculentum SoortenBank.nl - beschrieving en ofbeeldingen]

{{commons|Fagopyrum esculentum}}
{{Dia|Disse pagina is eschreven in 't [[Putters]]}}

[[Kattegerie:West-Veluws artikel]]
[[Kattegerie:Plaante]]

[[ar:حنطة سوداء]]
[[az:Əkin qarabaşağı]]
[[be:Грэчка]]
[[be-x-old:Грэчка]]
[[bg:Обикновена елда]]
[[bo:བྲ་བོ།]]
[[br:Gwinizh-du]]
[[ca:Fajol]]
[[cs:Pohanka obecná]]
[[csb:Bùkwita]]
[[cv:Хура тулă]]
[[da:Almindelig Boghvede]]
[[de:Echter Buchweizen]]
[[dsb:Hejduša]]
[[en:Buckwheat]]
[[es:Fagopyrum esculentum]]
[[eu:Artobeltz]]
[[fi:Tattari]]
[[fr:Sarrasin (plante)]]
[[fy:Boekweet]]
[[he:כוסמת]]
[[hi:कूटू]]
[[hr:Heljda]]
[[hsb:Hejduška]]
[[hu:Hajdina]]
[[io:Saraceno]]
[[it:Fagopyrum esculentum]]
[[ja:ソバ]]
[[ko:메밀]]
[[lt:Sėjamasis grikis]]
[[mrj:Шимшӓдӓнгӹ]]
[[nl:Boekweit]]
[[nn:Bokkveite]]
[[no:Bokhvete]]
[[os:Сауфагæ]]
[[pcd:Bucalhe]]
[[pl:Gryka zwyczajna]]
[[pt:Trigo sarraceno]]
[[ro:Hrișcă]]
[[ru:Гречиха#Гречиха обыкновенная]]
[[sh:Heljda]]
[[simple:Buckwheat]]
[[sk:Pohánka jedlá]]
[[sl:Ajda]]
[[sr:Хељда]]
[[sv:Bovete]]
[[tl:Hayang trigo]]
[[tr:Karabuğday]]
[[uk:Гречка]]
[[vec:Fagopyrum esculentum]]
[[vi:Kiều mạch]]
[[wa:Boûkete]]
[[zh:蕎麥]]
[[zh-min-nan:Kiô-be̍h]]
[[zh-yue:蕎麥]]
