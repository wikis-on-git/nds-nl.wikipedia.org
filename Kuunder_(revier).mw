[[Ofbeelding:Sluis Tjonger 03.JPG|thumb|right|250px|Slusien in de Kuunder]]
[[Ofbeelding:De Tjongermolen Mildam 07.JPG|thumb|right|250px|De Kuundermeulen bi'j [[Mildam]]]]
De '''Kuunder''' ([[Nederlaands|Nederlaans]]: ''Tjonger'' of ''Kuinder'', [[Fries]]: ''Tsjonger'') is een [[revier]]tien die kotbi'j de [[Drenthe|Drentse]] greens leit, et lopt van zuudoost naor zuud-[[Frieslaand]]. Vrogger mondde de Kuunder uut in de [[Zuderzee]] bi'j et plakkien [[De Kuunder (Stienwiekerlaand)|De Kuunder]], [[Overiessel]]. Deur de anleg van de [[Ofsluutdiek]] en de [[Noordoostpolder|Noordoostpoolder]] is de monding blokkeerd. Waeter uut de Kuunder komt sund die tied tot ofvoer via de [[Friese boezem]], o.a. deur de spuisluzen in [[Harlingen]] en et [[J.L. Hooglandgemael]] bi'j [[Stavoren]].

An et aende van de [[19e eeuw|19e ieuw]] (in [[1886]] tot [[1888]] um percies te wezen) is et middenste diel van de Kuunder kanaliseerd over een lengte van 35 kilemeter, veur de bevordering van de scheepvaort en de ontwaetering. Tegensworig wodt dan ok vaeke spreuken van et Kuunderkenaol. Behalven een peer schiere meanders die isoleerd in netuurterreinen liggen, is der van de oorspronkelik kronkelige weg min overbleven. In et noorden van de oorspronkelike Kuunder liggen hier en daor revierduunties, waorvan de "Kiekenbarg" bi'j [[Ooldhorne]] de schierste is.

De Kuunder vormt een taelgreens: globaol kan steld wodden dat et [[Freesk|Friese]] taelgebied in et noorden d'r-van leit, en et [[Stellingwarfs]]e taelgebied ([[Nedersaksisch]]) in et zuden d'r-van. Dit is ok de reden dat d'r twie naemen veur etzelde reviertien bin: elk taelgebied het zien eigen naeme.

De Kuunder en de [[Opsterlaanse Kompejonsvaort]] maeken diel uut van de [[Turfroute]]. In de Kuunder liggen 3 sluzen. Bi'j disse sluzen staon pompen om bi'j lege waeterstaand gebiedsaegen waeter terogge te pompen veur de rekreasievaort.

[[Kattegerie:Stellingwarfs_artikel]]
[[Kattegerie:Revier in Nederlaand]]

[[fy:Tsjonger]]
[[nl:Tjonger]]
