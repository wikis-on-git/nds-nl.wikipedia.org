De '''Bructeren''' ''(Lat. Bructeri of Boructuari)'' waren nen olden [[Germoanen|West-Germaansen]] stam, woarvan de leu laefden in et [[Münsterlaand]] van vandage, zudelek van et [[Teutoburger Woold]] van rundumme [[100 v.Chr.]] tot [[350]] noa Chr. Later is dizzen stam op-egoane in de grotere [[Franken|Frankiese]] gemeenschop.

Oaver eur is bekand dat zi-j in verbond met [[Cherusken]] en anderen den [[Romeins]]en [[generoal]] [[Varus]] verslogen in den bekendenden slag in et Teutoburger Woold in et joar [[9]] noa Chr. De Bructeriese [[profeet|profetes]] [[Veleda]] stond in hoog anzeen bi-j heuren stam. Volgens [[Publius Cornelius Tacitus|Tacitus]] veurspelden zi-j de oaverwinning van de [[Bataven]] eleid deur [[Julius Civilis]] in euren [[Bataafse revolutie|opstaand]] teggen de Romeinen.  De beste plaatse um gegaevens oaver dee Bructeren te vinden is in [[Soest (Westfoalen)]]. Den name van et darp Brochterbeck (district [[Steinfurt]]) vundt zien eursprong in den stamname van de Bructeren.

Volgens Tacitus (35) hef den Germoansen stam [[Chamoaven]] et laand van den Bructeren oaver-enommen.
:''pulsis Bructeris ac penitus excisis vicinarum consensu nationum...''
:''dee Bructeren bunt verjaagd en bi-jnoa uut-estoarvn bi-j nen krieg mit noaberstammen''.

Toch wödden dee Bructeri ok later nog eneumd. Uut et begin van den veerde eeuwe kent wi-j de Bructeriese vörsten [[Ascaricus]] en [[Merogaisus]]. In [[307]] wierd euren stam versloagen deur keizer [[Constantien den Groten|Constantien]]. De gevangen enommen vorsten leet e in den [[arena]] van [[Trier]] veur de wilde beestn smieten.<br />
Op de [[Tabula Peutingeriana|Peutingerkaarte]] ([[3e eeuw|3de]]/[[4e eeuw|4de eeuwe]] noa Chr.) wödden de ''Burcturi'' eneumd in et gebeed rechts van den [[Rijn]] teggenoaver de staedn [[Bonn]] en [[Köln]].

Nen laegereenheid van de Bructeri in Romeinsen deenst wödt beskraeven in den [[Notitia Dignitatum]] uut et eerste kwart van de [[5e eeuw|5de eeuwe]] noa Chr..

==Zee ok==
*[[Valuas]], legendarischen heufdman van de Bructeren

== Bronne ==
* [[Publius Cornelius Tacitus|Tacitus]], ''Romeinsen geskiedskriever''

{{Germoanen}}
[[Kattegerie:Achterhooks_artikel]]
[[Kattegerie:Germoans vôlk]]
[[Kattegerie:Oldheid]]

[[bg:Бруктери]]
[[ca:Brúcters]]
[[de:Brukterer]]
[[en:Bructeri]]
[[es:Brúcteros]]
[[fi:Brukterit]]
[[fr:Bructères]]
[[gl:Bructeri]]
[[he:ברוקטרים]]
[[hr:Brukteri]]
[[it:Bructeri]]
[[ja:ブルクテリ族]]
[[li:Bructere]]
[[nl:Bructeren]]
[[sh:Brukteri]]
[[sv:Brukterer]]
