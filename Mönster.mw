{{Zie dv|Wietere betekenissen van '''Mönster''' stoat op [[Münster (deurverwiespagina)]]}}
[[Bestaand:Stadtwappen der kreisfreien Stadt Münster.svg|thumb|right|100px|Et woapen van Mönster]]
[[Bestaand:MuensterHistorischesRathaus80.JPG|thumb|{{largethumb}}|Roadhoes van Mönster]]
'''Mönster''' is n [[stadsdistrikt]] (''kreisfreie Stadt'') in et noordelek deel van [[Noordrhain-Westfele]], [[Duutslaand]]. Et is de heufdstad van den [[Mönster (regio)|Regierungsbezirk Mönster]]. Mönster hef 272.106 inwonners en 'n oppervlakte van 302,83 km². De [[Universiteit van Mönster]] is ene van de oldste universiteiten van Duutslaand.

== Geskiednis ==
Den name Mönster kump van et [[Latien]]se ''monasterium'' (klooster) en verwis noar de oprichting van et [[bisdom Mönster]] deur [[Karel de Grote]] in [[793]]. Den eersten biskop was [[Liudger (apostel der Gruningers)|Liudger]]. Tiedens de [[Middeleeuwn]] was Mönster ne bleujende [[hanze]]stad. 

In [[1534]] verjogen deupsgezinden den toonmoaligee biskop [[Frans van Waldeck]]. Toon zi-j den macht in de hende hadden ekreggen, verspreidden zich de tieding dat Mönster et ni-je [[Jeruzalem]] was. Den ni-jen leider van de stad, [[Jan Matthijs]], stond alleneg too dat gedeupte [[wedergeboorte (christendom)|wedergeborenen]] in Mönster mochen wonnen; zi-j dee dat neet waren wödden verdreaven. Den verdreaven biskop stelden 'n ni-j leager samen mit steun van zowal [[prottestant]]en as de [[Rooms-Katholieke Karke]] en beleagerden de stad. In Mönster zelf radikaliseerden de beweaging. [[Jan van Leiden]] wierd uutendelek den leider en stelden gemeenschap van goderen en [[polygamie]] in. Een joar later ([[1535]]) veel de stad, en heelden de tröppe van den biskop ne wrede huusholding. Jan van Leiden wierd terecht-esteld en an de Lambertikarke hönk nog altied de kauwe woarin zien liek wierd tentoon-esteld.

De [[Vrea van Mönster]] en [[Vrea van Ossenbrugge|Ossenbrugge (Osnabrück)]] in [[1648]] maken van Mönster n onafhankelek bisdom: et gebeed blef hierdeur Rooms-Katteliek. Een aander belangriek underdele van de Vrea van Mönster was et ende van den [[Tachtigjoarigen Oorlog]] en de erkenning van de onafhankelekheid van Nederlaand deur Spanje. In [[1672]] veel Mönster under leiding van biskop [[Bernhard von Galen]] de [[Republiek der Zeuven Veraenigde Nederlaanden]] binnen. In [[Grunnen (stad)|Grunn]] wöd nog altied joarleks de oaverwinning op den biskop van Mönster (bi-j-enaamd ''[[Bernhard von Galen|Bommen Berend]]'') herdacht, mit et [[Grunnegs Ontzet]].

In [[1802]] wödden Mönster veroaverd deur de [[Praissen|Prusen]] en tot heufdstad van [[Westfalen]] emaakt. Tiedens den Tweeden Wealdkrieg wierd Mönster veur et grootste deel verwoost deur allieerde bombardementen, moar noa den krieg wierd Mönster in olden stiel herbouwd.

Mönster hef samen mit [[Osnabrück]] de beschikking oaver n eigen vleegveld: Lochhaavn Mönster-Ossenbrugge.

== Monumenten ==
Belangrieke monumenten dee-t de historie van de stad beschrievt bunt:
* et laatgotiese stadhoes uut de 14de eeuwe, woar in [[1648]] de [[Vrae van Mönster|Vrea van Mönster]] wierd ondertekkend
* de gotiese ''Lambertikarke'' uut de 14de en 15de eeuwe
* den romaansen kathedraal uut de 13de eeuwe mit monumentaal binnenwark en astronomies uurwark uut [[1542]]
* de zgn. ''Überwasserkirche'' uut de 14de eeuwe

[[Bestaand:Muenster Braun-Hogenberg.jpg|thumb|center|680px|Anzicht op Mönster vanof et Zuud-westen in et joar 1570]]

== Uutgoande verwiezingen ==
* [http://www.muenster.de/ Webstea gemeente]

{{DEFAULTSORT:Munster}}

[[Kategorie:Achterhooks artikel]]
[[Kategorie:Stad in Duutslaand]]
[[Kategorie:Gemeente in Noordrien-Westfoaln]]
[[Kategorie:Plaotse in Noordrien-Westfoaln]]
