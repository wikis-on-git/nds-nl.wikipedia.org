[[Image:Kampen_kogge.jpg|thumb|Kogge, [[Kampen (Oaveriessel)|Kampen]]]]
[[Image:Kogge stralsund.jpg|thumb|Kogge, [[Stralsund]]]]
Ne '''kogge''' is n [[skip]] dat in-evoerd wodden deur de [[Hanze]] um goderen te verskaepn. Et verscheen as soorte rundumme et joar [[1200]] en was untwikkeld uut et [[Wiekingskip]], meer bepoald et soort zeegoand vrachtskip hiervan, ok wal [[Wiekingskip|knarre]] eneumd. Et was ebouwd op '''rechten''' kiel en staevens en had n heel of deels dek.

==Geskiednis==

Ne kogge kon anzeenlek meer vracht vervoeren as de knarre, moar had ok meer kracht, dus [[Wiend|wind]], neudig um te kunnen voaren. Koggen hebt in dee tied van 1200 tot +/- [[1450]] nen ungekend sukses ekend. Et belangriekste kenmark is dat zi-j de untwekkeling hebt emaakt noar et [[staevenroer]]. Doar was éen enkel [[Tuugage (skip)|dwarsgetuugd]] zeil, an nen midskeeps of in latere tied nen iets meer noar veuren eplaatsten mast.

Et is as vrachtskip verdrongen deur den [[hulk (skip)|hulk]].

==De Kamper Hanze Kogge==

Ne grote en vri-j good bewoarde kogge wierd in 2000 in de buurte van [[Doel (België)|Doel]] vonden, bi-j groafwarken an et [[Deurganckdok]]. De zogeneumde Doelse kogge ku'j noa konservatiewark in et skeepvoartmuseum van [[Baasrode]] bekieken.

Noa et dreugevallen van den [[Flevopolder]] bunt verskillende koggen op-egroaven en beholden. In Nederlaand is in [[Kampen (Overiessel))|Kampen]] ne kogge noa-ebouwd. Dizze veert sinds 1998 under den name Kamper Hanze Kogge. De kogge dee zie as veurbeeld veur et noa-bouwen hebt ebruukt is ebouwd met holt uut [[1336]].

In de middeleeuwn wodden ne kogge in veer moanden ebouwd. In Kampen is veer joar an et noa-bouwen van et skip ewarkt. De Kamper [[Hanze]] Kogge was as [[Tall Ships' Races]] gast op Sail 2000 en [[Sail 2005]]. De Kamper Hanze Kogge hef nen deepgang van 2.50m, lengte maste 22 m, lengte overall 20 m. gewicht 85 ton, woarvan 45 ton ballast. 
Dizzen kogge wödt evoaren met 12 bemanningsleu en veert nog zunder motor.

In 2004 hef de Kamper Kogge ne [[Ommelandvoarders|Ommelandvoart]] emaakt. Dizzen tocht duurden 7 waeken en vuur längs staedn in [[Duutslaand]], [[Denemarken]] en [[Zweden]]. Der bunt in Duutslaand en Zweden ok 4 koggen noa-ebouwd.

==Uutgoande verwiezingen==
*[http://www.kamper-kogge.nl De Kamper Kogge]

[[Kattegerie:Achterhooks_artikel]]
[[Kattegerie:Skip]]

[[bs:Koga]]
[[ca:Coca (vaixell)]]
[[cs:Koga]]
[[da:Kogge]]
[[de:Kogge]]
[[en:Cog (ship)]]
[[es:Coca (náutica)]]
[[et:Koge]]
[[fi:Koggi]]
[[fr:Cogue]]
[[fy:Kogge]]
[[hu:Kogge]]
[[is:Kuggur]]
[[it:Cocca]]
[[ja:コグ船]]
[[ko:코그 선]]
[[nl:Kogge]]
[[no:Kogge]]
[[pl:Koga]]
[[pt:Coca (náutica)]]
[[ru:Когг]]
[[sh:Koga]]
[[sk:Koga (plachetnica)]]
[[sr:Кога]]
[[sv:Kogg]]
[[zh:柯克船]]
