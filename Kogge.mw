[[Image:Kampen_kogge.jpg|thumb|Kogge, [[Kampen (Oaveriessel)|Kampen]]]]
[[Image:Kogge stralsund.jpg|thumb|Kogge, [[Stralsund]]]]
Nen '''kogge''' is nen [[skip]] dat in-evoerd wöd deur den [[Hanze]] um gooderen te verskeepn. Et verscheen as soorte rundumme et joar [[1200]] en was untwekkeld uut et [[Wiekingskip]], meer bepoald et soort zeegoand vrachtskip hiervan, ok wal [[Wiekingskip|knarre]] eneumd. Et was ebouwd op '''rechten''' kiel en steavens en had ben gehelen of deels dek.

==Geskiednis==

Nen kogge kon anzeenlek meer vrachte vervoeren dan den knarre, moar had dan ok meer kraft, dus wind, neudig um te kunnen voaren. Koggen hebt in dee tied van 1200 tot +/- [[1450]] nen ungekend gesloagd. Et belangrieksten kenmark is dat zi-j den untwekkeling hebt emaakt noar et [[stevenroer]]. Doar was éne enkel [[Tuugage (skip)|dwarsgetuugd]] zeil, an nen midskeeps of in laoteren tied nen iets veurleker geplaetsten maste.

Et is as vrachtskip verdrongen deur den [[hulk (skip)|hulk]].

==Den Kamper Hanze Kogge==

Nen grootn en vri-j good bewoarden kogge wierd in 2000 in den buurte van [[Doel (België)|Doel]] vonden, bi-j groafwarken an et [[Deurganckdok]]. Den zogeneumden Doelsen kogge kuj noa wark veur behold in et skeepvoartmuseum van [[Baasrode]] bekieken.

Noa et drögevallen van den [[Flevopolder]] bunt verskillenden koggen op-egroaven en beholden. In Nederlaand is in [[Kampen (Overiessel))|Kampen]] nen kogge noa-ebouwd. Dizzen veert sinds 1998 under den name Kamper Hanze Kogge. Den kogge dee zie as veurbeeld veur et noa-bouwen hebt ebruukt is ebouwd mit holt uut [[1336]].

In den middeleeuwn wöd nen kogge in veer moanden ebouwd. In Kampen is veer joar an et noa-bouwen van et skip ewarkt. Den Kamper [[Hanze]] Kogge was as [[Tall Ships' Races]] gaste op Sail 2000 en [[Sail 2005]]. Den Kamper Hanze Kogge hef nen deepgänk van 2.50, lengte maste 22 m, lengte overall 20 m. gewicht 85 ton, woarvan 45 ton ballast. 
Dizzen kogge wödt evoaren mit 12 bemanningsleu en veert nog zunder motor.

In 2004 hef den Kamper Kogge nen [[Ommelandvoarders|Ommelandvoart]] emaakt. Dizzen tocht duurden 7 weaken en vuur längs steedn in [[Duutslaand]], [[Denemarken]] en [[Zweden]]. Doar bunt in Duutslaand en Zweden ok 4 koggen noa-ebouwd.

==Uutgoande verwiezingen==
*[http://www.kamper-kogge.nl Den Kamper Kogge]


[[Kattegerie:Achterhooks_artikel]]
[[Kattegerie:Skip]]

[[bs:Koga]]
[[ca:Coca (vaixell)]]
[[cs:Koga]]
[[da:Kogge]]
[[de:Kogge]]
[[en:Cog (ship)]]
[[es:Coca (náutica)]]
[[et:Koge]]
[[fi:Koggi]]
[[fr:Cogue]]
[[fy:Kogge]]
[[hu:Kogge]]
[[is:Kuggur]]
[[it:Cocca]]
[[ja:コグ船]]
[[ko:코그 선]]
[[nl:Kogge]]
[[no:Kogge]]
[[pl:Koga]]
[[ru:Когг]]
[[sh:Koga]]
[[sk:Koga (plachetnica)]]
[[sr:Кога]]
[[sv:Kogg]]
