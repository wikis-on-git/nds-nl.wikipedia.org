[[Image:India.Mumbai.04.jpg|thumb|right|250px|Oksenwoagen in [[India]]]]
[[Image:Sugar cane bullock cart.jpg|thumb|right|250px|Oksenwoagen mit [[sokkerriet]]]]

n '''Okse''' is kastreren mannelk [[rindvij]]-ras ([[bolle]]). Oksen wörren ien Midden-Uropa al ien 6e aive v.K. broekt ien [[laandbaauw]]. De okse is ain van de oldste deur de mìnsk broekte [[ropdaaier]]. Aal vroug dainden zai om [[slee|slijs]], [[koare]]n en [[woagen]] veuroet te droagen. 

Deur kastroatsie wör t meugelk de grote aarbaidskracht van de [[bolle]] veur mìnselke doulen te broeken. De daaier kregen der n liekmoudeger karakter deur, woardoor zai beter as waarkdaaier te broeken wazzen. Om oksen veur ploug of veur n [[koare|koar]] of [[woagen]] te spannen wordt n [[tuigage (rij- of trekdier)|toeg]] broekt dat bestoan kin oet n [[juk]] dat verbonden is aan n [[dizzel]]. 

Ien verschaaidene Azioatische en Zuudamerikoanse landen kommen nog aingoal oksenkoaren veur. Ook ien Egypte wör nog n haile zet rindvij ienzet as ropdaaier veur ploug. Bie oksenruns worden dizze daaieren ook reden. Veur de vlaiskiendustrie binnen oksen interessant deur heur staarke maarmerde vlaisk.

De [[kastroatsie]] gebeurt maisttieds as de daaier nog jong binnen, op n oller van tuzzen de twij week en wat moanden. Deur verminderde [[testosteron]]-produksie gruien oksen laanksoamer as bollen môr zai worden doardeur wel slimmer spierd as kooien. 

Ien summege stoaten van de [[Verienigde Staoten van Amerika|Verainigde Stoaten]] worden aal jonge bollen dij as mestdaaier op blaikvelden holden worden, kastreerd. Asmis worden doarnoa veur baaidend kooien as de [[Pink (rundvee)|pinken]] [[hormoon]]preparoaten broekt om doch veur n vlotte grui te zörgen.

==Varia==
In t [[Kìrsttied|kìrstverhaal]] kommen n okse en n aizel veur.

==Leegsaksisch==
* [[Drèents]]:
**''os''
**''osse'' ([[Zuud-Drèents]])
* [[Grunnegs]]: ''oks{{small()|e}}''
* [[Tweants]]: ''osse{{small()|n}}'' {{Info|Ook as skeeldwoord vuur n dom, onhaandig persoon gebroekt}}

[[Kategorie:Grunnegs artikel]]
[[Kategorie:Zoogdier]]
