{{Amerikaanse staot
| naam = Pennsylvanie
| biejnoam = ''Keystone State''<br><small>Döärslagståt</small>
| vlagge = [[Bestaand:Flag of Pennsylvania.svg|125px|border|Vlagge van Pennsylvania]]
| wapen = [[Bestaand:Seal of Pennsylvania.svg|110px|Woapen van Pennsylvania]]
| kaorte = Map of USA PA.svg
| heufstad = [[Harrisburg (Pennsylvanie)|Harrisburg]]
| toe-etrejen = [[12 december]] [[1787]]
| oppervlak laand = 119.283 
| oppervlak waoter = 2,7%
| inwoeners = 12.801.989  ([[2019]])
| dichtheid = 110
| tiedzone = −4/−5
| antal graafschappen = 67
| ofkorting = PA
}}

'''Pennsylvanie''' ([[Engels]]k: ''pennsylvanie'', [[Pennsylvanies-Duuts|pennsylvanisk düütsk]]: ''Pennsilfaani''), officieel et Pennsylvaniske Gemeynebest, is eyne van de [[Vereynigde Ståten]] van Amerika. Wat kultuur angeyt höyrt et in de noordoustelike, [[Groutemearenstreake|groutemearen]]-, [[Appalachen]] en [[Midatlantiske streake]]n van Amerika. Et grenset an [[Delaware]] up et süüdousten, [[Maryland]] up et süden, [[Westvirginia]] up et süüdwesten, [[Ohio]] up et westen, et [[Eriemear]] en de [[Kanada|kanadeeske]] provincy [[Ontario]] up et noordwesten, [[Nyjork (ståt)|Ståt Nyjork]] up et noorden en [[Nyjersey]] up et ousten. Et [[Appalachen]]-gebargde löpt der dwars döärhen. 

Wat grötde angeyt is Pennsylvanie den 33. ståt en hevt vulgens ne telling van 2010 up veer ståten nå de meyste inwoaners. Pennsylvanie's twey grötste städen sint [[Philadelphia]] (1.580.863 inwoaners) en [[Pittsburgh (Pennsylvanie)|Pittsburgh]] (302.407). De höyvdstad is [[Harrisburg (Pennsylvanie)|Harrisburg]]. Et hevt 225 km an waterlyne, langs et Eriemear en de rivyr de [[Delaware (rivyr)|Delaware]].

Den ståt is eyne van de 13 oorsprungelike ståten van de Vereynigde Ståten. Et wör sticht in [[1681]] döärdat et as köäninglike skenking an [[William Penn]] dån wör, de söäne van de naamgeaver van den ståt. Langs de rivyr de Delaware was ooit de [[kolonialisme|kolony]] van [[Nysweyden]]. Pennsylvanie was den tweyden ståt wat de amerikaanske grundwet annöäm, up 12 december 1787. De Unafhangeliksheidshalle, wår as de amerikaanske unafhangelikheidsverklåring en de grundwet upesteld wörden, steyt in Philadelphia. In den [[Amerikaansken Börgeroorlog]] wör de [[Slag by Gettysburg]] in et süden van den ståt uutevöchten.

==Landbeskryving==
Pennsylvanie meat 274 km van noord når süüd en 455 km van oust når west. Dårmed hevt et ne uppervlakde van 119.283 kilometer in et veerkant. Döär et afwesselende landskap is et in te deylen in vyv streaken: et [[Allegheny-hougland]], [[Richel- en dalstreake]], [[Atlantiske küstvlakde]], Piedmont en de Erievlakde.

Ruwweg van et süüdwesten når et noordousten, dwars döär den ståt hen, löpt et Appalachengebargde in nen lechten ümmedraiden S-form.

De [[Delaware (rivyr)|Delaware]], [[Susquehanna (rivyr)|Susquehanna]], [[Monongahela (rivyr)|Monongahela]], [[Allegheny (rivyr)|Allegheny]] en [[Ohio (rivyr)|Ohio]] sint de grötste rivyren in de ståt. Andere belangryke ströyme sint de [[Lehigh (rivyr)|Lehigh]], [[Toughener (rivyr)|Toughener]] en [[Oil Creek|Öälykreek]].

Gröttere nömenswaerde städen sint:
* Philadelphia
* [[Reading (Pennsylvanie)|Reading]]
* [[Lebanon  (Pennsylvanie)|Lebanon]]
* [[Lancaster (Pennsylvanie)|Lancaster]] 
* [[Pittsburgh (Pennsylvanie)|Pittsburgh]] 
* [[Allentown (Pennsylvanie)|Allentown]]
* [[Bethlehem (Pennsylvanie)|Bethlehem]]
* [[Easton (Pennsylvanie)|Easton]] 
* [[Scranton (Pennsylvanie)|Scranton]]
* [[Wilkes-Barre]]
* [[Pittston (Pennsylvanie)|Pittston]]
* [[Nanticoke 
* [[Hazleton]]. 
* [[Erie (Pennsylvanie)|Erie]] 
* [[Williamsport (Pennsylvanie)|Williamsport]]
[[Chambersburg (Pennsylvanie)|Chambersburg]] 
* [[York (Pennsylvanie)|Jork]]
* [[Carlisle (Pennsylvanie)|Carlisle]]
* [[Harrisburg (Pennsylvanie)|Harrisburg]] (hÖyvdstad)
* [[Altoona]]
* [[Johnstown (Pennsylvanie)|Johnstown]]

==Volk==
In [[2019]] had Pennsylvanie ungeväär 12.801.989 inwoaners. Dårvan nöömt sik 28,5% [[Düütskland|düütsken]] afstammeling, 18,2% [[Yrland|yrsk]], 12,8% [[Italie|italiaansk]], 9,6% [[Afrikaans-Amerikaans|afrikaansk amerikaansk]], 8,5% [[Groutbrittannie|engelsk]], 7,2% [[Pooln|poolsk]] en 4,2% [[Frankryk|fransk amerikaansk]]. 

De hardstgroiende grup sint de latynsk-amerikanen. Öär getal nöäm to med 82,6%. De meysten dårvan kummet uut [[Puerto Rico]].

==Språken==
De [[de fakto]] officiele språke van den ståt is [[engels]]k, mär en deyl van de inwoaners sprekt ouk [[Pennsylvanies-Duuts|pennsylvanisk düütsk]]. Dee name sorget in et Engelsk vöär verwarring ümdat see et selv ''Dutch'' nömet, wat rechtevoord "uut Neaderland" bedüdet. De meyste sprekkers sittet in de [[Olde Amish]]-gemeynskappen. Dårbuten is et håste vord, al sint wat wöörde in et lokale engelsk terechtekümmen.

==Gelöyv==
De meyste inwoaners 53% nöömt sik gelöyvig. Dårvan sint 47% ne ård [[protestantisme|protestantsk]]. [[Rooms-Katholieke Karke|Roumsk-Katolik]] sint der 24%. By de telling van 2014 gavven 21% an dat se neet-gelöyvig warren. [[Hinduisme|Hindustanen]] maket 1% uut, [[Jeudendom|jöäden]] 0,8% en [[Islam|islamiten]] 0,6%.

==Geld==
Med en [[BBP]] van $803 miljard hevt Pennsylvanie de sesde-grötste [[ekonomie|ekonomy]] van de VS. As et nen selvstandigen ståt was, stünd et 19. up de lyste van grötste ekonomien van de wearld. Et grötste uutvoorprodukt is [[stål]]. Dårnöäst doot de pennsylvaniske buren et good in [[champignon]]kweaken, [[appel]]s, [[karstboum|karstböyme]], [[ei]]er, grössouden, mais en drüve.

{{Verenigde Staoten}}

[[Kategorie: Tweants artikel]]
[[Kategorie: Staoten van Amerika]]
