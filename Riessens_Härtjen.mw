t '''Riessens Härtjen''' is nen soort kookn van [[spekulaas]], met n löagken [[glazuur]], en romigen kreame van roombotter en [[suker]], wat allene in t [[Tweante|Tweantse]] [[Riessen]] roond [[advent|Adveantstied]] emaakt wörd. t Härtjen is skoonwal in de wiede umtrek bekeand en word met doezenden verkocht in umlignde plaatsen.

==Ontstoan==
In t [[Duutse]] [[Ulm]] wörd al in [[1296]] vuur t eerste de zogenaamde ''Labkuchen'' in de beuke neumd, nen soort kookn wat dr stoark op lik. In Duutslaand is n spekulaaskookn ook wal bekeand as ''Lebkuchen'', ''Pfefferkuchen'' en ''Lebenskuchen''. Doar wordt ze völle um de [[karst]]deage getn. Per strekke zut n pepperkookn dr wier aanders oet. In [[Beiern]] doot ze dr vake nötn oawerhen, en in aandere strekn völle [[sukkeloa|sukela]].

In [[1881]] kömn de bakkersbreurs Johannes en Lodewiek Tharner noar Riessen en nömn de bakkerieje oawer van ''Ro-Jan'' Kienhuis. Öar vaa was half [[19e eeuw|19de joarhoonderd]] vanoet [[Osnabrück]] noar [[Deanekaamp]] ekömn. De vaa köm al met 44 joar oet de tied, woernoa't de bakkersweenkel in Deanekaamp wör op eheewn. De breurs begunn met t härtjen roond de [[Sunterkloas]]tied in te voorn, woerbie't de härtvorm t "Gulle härt van Sunterkloas" mos vuursteln. Ne aandere verkloaring vuur t härtjen kan wean at Johannes verkearing kreeg met Hendrika Siemerink oet Riessen. In Duutslaand was t gebroekelik um n pepperkookn an oew meakn te geewn, versierd met leentn, strikn of sprökn.

{{Bron|
|West Twente. ''Het speculaashart is een gift van Liefde''. 25-11-2005. 28-07-2011.
|''Rijssenaren smachten naar 'een goed hart'''. DOC-bestaand. 13-10-2006.
|Kreijkes, W. ''Speculaashartjes: Een Rijssens product''. 13-10-2006.
|}}

[[Kattegerie: Tweants artikel]]
[[Kattegerie: Nedersaksische gerechten]]
