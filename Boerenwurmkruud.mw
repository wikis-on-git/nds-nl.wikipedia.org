[[Ofbeelding:Pietaryrtti.jpg|250px|thumb|right|Boerenwurmkruud]]
[[Ofbeelding:Polyommatus icarus Planetal.JPG|250px|thumb|right|Boerenwurmkruud]]
'''Boerenwurmkruud''' ([[Latien]]: ''Tanacetum vulgare'' syn. ''Chrysanthemum vulgare'') liek arg op [[sunte-jaukskruud]], mar hef gien gele straolenkranse van [[composietenfemilie|straolbloemen]], dit in tegenstelling tot sunte-jaukskruud. In 't grootste deel van [[Europa (continent)|Europa]] en 't noordelijke deel van [[Azië]] kump 't boerenwurmkruud van oorsprong veur. 

== Naamgeving ==
De geslachsnaam ''Tanacetum'' is werschienlijk of-eleid van 't Griekse woord 'athanasia' dat 'onstarfelijk' beteken. 't Hef disse naam werschienlijk te danken an 't feit dat de bloemen neet makkelijk verwelken en lange der gele kleur behouwen, mar 't kan oek dujen op een bepaolde levensdrank dee dervan emaak wönnen. Oek wönnen boerenwurmkruud gebruuk veur 't conserveren van lieken. 'Vulgare' beteken 'algemeen veurkoemend'.

Enkele butenlaanse namen bin:
* [[Engels]]: Common Tansy 
* [[Frans]]: Tanaisie vulgaire/Tanaisie commune
* [[Duuts]]: Rainfarn
* [[Deens]]: Rejnfan

== Botanische beschrieving ==
't Is een overblievende [[vaste plaante]]. De plaante hef een kaantige donkerbruun-ekleuren stengel en kan 80 tot 150 centimeter lange wonnen en bleui mit platte scharmen, dee uut tientallen losstaonde bloemkoppen bestaon. De buisbloempjes staon in schienscharmen iezig dronge op mekaar en geven 't scharm de stevigheid as van een [[kussing|kussentjen]]. De heufbleui vuilt in de periode [[juni]] tot [[augustus]] en de naobleui kan tot an de [[haarfst|harres]] anhouwen. De blaojen bin of-ebreuken eveerd mit naor de top van 't blad veerdelig en de blaodjes veerspletig en bezet mit [[klierhaor]]en. Disse klierhaoren bin verantwoordelijk veur de vieze [[kamfer]]achtige geur, dee bie anraking verspreid wonnen. Umdat de olie dee uut de plaante ewönnen kan wonnen in principe giftig is, is 't in de [[Verienigde Staoten van Amerika|Verenigen Staoten]] verbeujen um de plaante te verkopen. Boerenwurmkruud wonnen tot de [[kompasplaanten]] erekend, umdat de blaojen in 't volle [[zunne]]loch zich krek plat op 't zujen richen.

== Ekelogie ==
De plaante kump veul veur op dreuge [[zaand]]erige grond en langes [[weg]]en.

Op boerenwurmkruud koemen [[rupse|spanrupsen]] (bv. [[smaragdspanner]]) en rupsen van [[Noctuidae]] veur. De Wurmkruudbieje (''Colletes daviesanus'', een [[solitaire bieje]], is especialiseerd in disse plaante.

[[Eemte]]n houwen neet van boerenwurmkruud. Daorumme wönnen 't kruud vrogger wel bie keukendeuren eplaant.

De [[solitaire bieje]]n ''gresbieje'', ''halictus quadricinus'', ''koolzwarte zaandbieje'', ''pluimvootbieje'' en ''tronkenbieje'' vliegen op disse plaante.

== Gebruuk ==
=== Medisch ===
Uutwendig kan 't gebruuk wonnen as zalve bie schurf. A-j wat boerenwurmkruud in je schoon doon bliek 't helpen tegen chronische koorse. In de homeopathie wonnen 't gebruuk tegen onder aandere [[artritis]] en [[verkoudheid]].

In de plaante kump 't giftige [[thujon]] veur dat wurmofdrievend, veural van speul- en lientwurmen, is. Oek was 't kruud vake in gebruuk um een abortus op te wekken. Hoge doses veroorzaken dreierigheid, krampen, [[liefzeerte]] en je kunnen der uuteindelijk oek an doodgaon. 

=== Verdelgingsmiddel ===
De [[etherische olie|etherische oliën]] uut de plaante, zoas triticine, irisine en graminine, wonnen gebruuk in de receptuur veur insekverdrievende middels. Um 't huus vlo- en mottevrie te houwen wönnen 't vake in huus estruid.

=== Voedsel ===
In kleine hoeveulheden wonnen boerenwurmkruud emingd in greunkoeken of novendkoeken en gebruuk um de smaak van [[Tudeaai|eiers]] te verbeteren.

=== Ofweerkruud ===
De plaante wonnen erekend tot de zogenaamde ofweerkrujen. 't Zol ofweer biejen tegen [[hekserieje]], [[spoek]]en en onweer.

=== Inhoudsstoffen ===
* [[Etherisch]]e olie ('t giftige thujon, veerder triticine, irisine en graminine)
* [[Bitterstoffen]] (tanacetine I en II) 
* [[Flavonglycosiden]] 
* [[Zoer (scheikunde)|Zuur]] 
* [[Hars]]
* [[Vet]] 
* [[Melksuker]] 
* [[Carotoninoïden]] 
* [[Tanninen]] 
* [[Terpenoïden]] 
* [[Sesquiterpenen]] 

== Mythe ==
Volgens de [[Griekenlaand|Griekse]] [[mythe]] wönnen 't kruud gebruuk um [[Ganymedes]] onstarfelijk te maken, naodat [[Zeus]] een oogjen op hum had laoten vallen. Op de barg [[Olympus (barg)|Olympus]] wönnen e vervolgens de [[woater|waoterdrager]] veur de goden (Aquarius) en de minnaar van Zeus.

== Uutgaonde verwiezingen ==
* [http://www.soortenbank.nl/soorten.php?soortengroep=flora_nl&record=Tanacetum+vulgare SoortenBank.nl - beschrieving en ofbeeldingen]

{{commons|Tanacetum vulgare}}

[[Kattegerie:West-Veluws artikel]]
[[Kattegerie:Plaante]]

[[az:Adi dağtərxunu]]
[[bg:Вратига]]
[[br:Gwaz (plant)]]
[[ca:Tanarida]]
[[cs:Vratič obecný]]
[[csb:Pòkrãtnik]]
[[cy:Tansi]]
[[da:Rejnfan]]
[[de:Rainfarn]]
[[en:Tansy]]
[[es:Tanacetum vulgare]]
[[et:Harilik soolikarohi]]
[[fi:Pietaryrtti]]
[[fr:Tanaisie commune]]
[[frr:Riinfreenken]]
[[ht:Tanezi]]
[[hu:Gilisztaűző varádics]]
[[is:Regnfang]]
[[it:Tanacetum vulgare]]
[[ja:タンジー]]
[[li:Wörmzäödsje]]
[[lt:Paprastoji bitkrėslė]]
[[lv:Parastais biškrēsliņš]]
[[nl:Boerenwormkruid]]
[[nn:Reinfann]]
[[no:Reinfann]]
[[pl:Wrotycz pospolity]]
[[pms:Tanacetum vulgare]]
[[pt:Catinga-de-mulata]]
[[ru:Пижма обыкновенная]]
[[sl:Navadni vratič]]
[[sv:Renfana]]
[[uk:Пижмо звичайне]]
[[zh:菊蒿]]
