[[File:Coat of arms of Haaksbergen.svg|thumb|right|250px|t Woapen van de gemeante Hoksebarge.]]

t '''Woapen van Hoksebarge''' is t woapen van de [[Oaveriessel|Oaweriesselse]] [[gemeente|gemeante]] [[Hoksebarge]]. t Woapen wörn deur n [[Köninklik Besloet]] öp 5 jannewoari 1948 an de gemeante geawen.

==Blazoenerige==
De omskriewige van t woapen is (in t [[Nederlaands|Neerlaands]]):

''"In keel een omgekeerd pentagram van goud. Het schild gedekt met een gouden kroon van drie bladeren en twee paarlen."''<ref>''[http://www.hogeraadvanadel.nl/index.php?id=109&wapen=497 Wapen: gemeente Haaksbergen (1948)]''. Hoge Raad van Adel. Bezocht: 21 juni 2016.</ref>

De [[Heraldische kleur|heraldieske kleurn]] bint keel (rood) en gold (geel). Met de krone is t ok nög zilver (wit) en sinopel (groon).

==Skiednisse==

Öp 14 noveamber 1898 wörn deur de Hoge Raad van Adel n woapen an de gemeante geawen met as omskriewige:

''"In keel een omgekeerde vijfpuntige ster van goud."''<ref>''[http://www.hogeraadvanadel.nl/index.php?id=109&wapen=477 Wapen: Gemeente Haaksbergen (1898)]''. Hoge Raad van Adel. Bezocht: 21 juni 2016.</ref>

Öp 5 jannewoarie 1948 wörn t woapen deur n Köninklik Besloet wiezigd: t skild wörn met ne grävekrone dekt en de sterre wörn n öm-keard pentagram. t Pentagram zöl verwiezen können van de [[marke|marken]] Hoksebarge-Honesk dee roond 1800 tesoamen gungen in eane marke met doarömhenne de marken [[Buurse]], [[Langel (Hoksebarge)|Langel]], [[Brammel]], [[Bokel]], en [[Holthuuzn]]-[[Stepel]]-[[Epnzoalder]], dee ok doe tesoamen gungen.

t Woapen is mögelik older as wanneer t an de gemeante geawen is. Zo bint oldere ofbealdingen bekeand van de twea klokken van de Pancratiuskarke, dee in 1737 moakt wörn en in 1907 vervangen wörn.<ref>''[http://www.pvhaaksbergen.nl/informatie-2/geloofsgemeenschappen/h-pancratius/ Geschiedenis van het kerkgebouw]'' öp [http://www.pvhaaksbergen.nl pvhaaksbergen.nl]. Bezocht: 21 juni 2016.</ref> De sterre was doe n pentagram met roonde peunte.<ref>''[http://www.historischekringhaaksbergen.nl/oudewebsite/aold%20hbg/Jaargang%201969/November%201969.pdf De klokken van de St. Pancratiuskerk te Haaksbergen]'' öp [http://www.historischekringhaaksbergen.nl historischekringhaaksbergen.nl]. Bezocht: 21 juni 2016.</ref> Öp n old aarf in Langel wörn nen zoadskeppel met n iekmark vönden, öp n skeppel steet t joar 1788 met doarin ne viefpeuntige sterre.<ref>''[http://www.historischekringhaaksbergen.nl/oudewebsite/aold%20hbg/Jaargang%201968/November%201968.pdf De ouderdom van het Wapen van Haaksbergen]'' öp historischekringhaaksbergen.nl. Bezocht: 21 juni 2016.</ref> In de Stoatenzoale van t verleantiedse gouvernementsgebaauw van de Proveensie Oaweriessel in [[Zwol]] is t woapen van Hoksebarge weer-geawen as n zilvern skild met ne blaauwe sterre.

==Ofbeeldingen==
<gallery>
File:Haaksbergen wapen 1737.svg| t "Woapen" van 1737 zo as det öp de klokke van de Pancratiuskarke vönden beent.
File:Haaksbergen wapen 1898.svg| t Woapen van 1898. De viefpeuntige sterre is geheal in-kleurd.
File:Haaksbergen, herdenkingsmonument ontworpen door M. Klerkx.jpg|De sterre van t woapen öp t herdeankings-monument in Hoksebarge.
</gallery>

==Referensies==
<references/>

{{Dialekt|twd|[[Eanske]]|Algemene Nedersaksiese Schriefwieze}}

[[Kattegerie:Tweants artikel]]
[[Kattegerie:Woapen van Oaveriesselse gemeente]]
[[Kattegerie:Hoksebarge]]
