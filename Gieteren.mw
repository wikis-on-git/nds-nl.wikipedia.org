[[Ofbeelding:Gieteren.jpg|thumb|250px|Gieteren]]
[[Ofbeelding:Wapen-Giethoorn.jpg|thumb|150px|Waopen van Gieteren]]
'''Gieteren''' of '''Gietern''' ([[Nederlaands|Nederlaans]]: ''Giethoorn'') is een dörp in de [[Kop van Overiessel]], in de gemiente [[Stienwiekerlaand]]. Et dörp het 2.620 inwoners en is bekend om zien [[brogge]]ties, waeterwegen en [[punter]]s. Et wodt ok wel et '[[Venetië]] van et noorden' nuumd.

De ienigste deurgaonde verbiending over laand is een fiets- en kuierpad dat dwas deur 't dörp lopt, et veurnaemste verkeer vient plak over et waeter. Daorveur wodt vaeke gebruukmaekt van de punter, votbeweugen mit een punterboom, krek as de [[gondel]]s in et echte Venetië.

De bi'jnaemen veur de inwoners van Gieteren bin ''kwekers'' of ''waeterrotten''.

==Geschiedenis==
Et kerakteristieke van et dörp vient zien oorsprong in de [[vene|vervening]]. De [[turf]]grevers haelden op 'e veur heur gunstige plakken et vene uut de bodem, mingden dit in een mingbak en gooiden et op et laand om te laoten dreugen; daornao wodde d'r turf van steuken. Deur die vervening ontstonnen plassen en meren. Om de turf te vervoeren, greuven de meensken vaorten en sloten. Vule huzen bin as et waore op [[eilaand|eilaanties]] bouwd, die allienig via broggeties te bereiken binnen. De meerste van de meer as 176 broggen bin privébezit.

==Karkelik leven==
Karkelik zien is Gieteren een vri'jzinnige enklave temidden van een orthodox gebied mit dörpen as [[Stappest]], [[Gällemuun|Genemuden]] en [[Asselt|Hasselt]]. De dörpskarke mit de naeme ''De Vermaning'', wodde in [[1871]] sticht.

==Uutgaonde verwiezing==
* [http://www.giethoorn.nl Webstee van Gieteren]

[[Kattegerie:Stellingwarfs_artikel]]
[[Kattegerie:Plaatse in Oaveriessel]]

[[de:Giethoorn]]
[[en:Giethoorn]]
[[fr:Giethoorn]]
[[fy:Gythoarn]]
[[nl:Giethoorn]]
[[pt:Giethoorn]]
