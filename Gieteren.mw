[[Ofbeelding:Giethoorn.jpg|thumb|250px|Gieteren]]
[[Ofbeelding:Wapen-Giethoorn.jpg|thumb|150px|Waopen van Gieteren]]
'''Gieteren''' of '''Gietern''' ([[Nederlaands|Nederlaans]]: ''Giethoorn'') is een dörp in de [[Kop van Overiessel]], in de gemiente [[Stienwiekerlaand]]. Et hef 2.620 inwoners en is bekend om zien [[Brogge (bouwwark)|broggies]], waeterwegen en [[punter]]s. Et wodt ok wel et '[[Venetië]] van et noorden' enuumd.

De ienigste deurgaonde verbiending over laand is een fiets- en kuierpad dat dwas deur 't dörp löp. Et veurnaemste verkeer vient plaets over et waeter. Daorveur wodt vaeke gebruuk emeuken van de punter, votbeweugen mit een punterboom, krek as de [[gondel]]s in et echte Venetië.

De bi'jnaemen veur de inwoners van Gieteren bin ''kwekers'' of ''waeterrotten''.

== Geschiedenis ==
De kerakteristieke kenaalties van et dörp vienen heur oorsprong in de [[Vene (grondsoorte)|vervening]]. De [[turf]]grevers haelden op veur heur gunstige plekken et vene uut de bodem, mingden dit in een mingbak en gooiden et op et laand omme te laoten dreugen; daornao wodde d'r turf van esteuken. Deur die vervening ontstonnen plassen en meren. Omme de turf te vervoeren, greuven de meensen vaorten en sloten. Veul huzen bin as et waore op [[eilaand]]ties ebouwd, die allienig via broggies te bereiken bin. De mieste van de meer as 176 broggen bin privébezit.

== Karkelik leven ==
Karkelik ezien is Gieteren een vri'jzinnige enklave temidden van een orthodox gebied mit dörpen as [[Stappest]], [[Gällemuun]] en [[Asselt]]. De dörpskarke mit de naeme ''De Vermaning'', wodden in [[1871]] esticht.

== Uutgaonde verwiezing ==
* [http://www.giethoorn.nl Webstee van Gieteren]

{{Dia|Dit stok is eschreven in et [[Stellingwarfs]] van [[Stienwiekerlaand]].}}

[[Kategorie:Stellingwarfs artikel]]
[[Kategorie:Plaatse in Oaveriessel]]
[[Kategorie:Vroggere gemiente in Oaveriessel]]
