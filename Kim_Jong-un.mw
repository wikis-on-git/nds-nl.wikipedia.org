'''Kim Jong-un''' (n [[8 jannewaori|8sten jannuwoari]] [[1984]]<ref>Dit wörd duur n [[Japan]]se vrogeren [[soesie|soesjie]]-sjef van [[Kim Jong-il]], [[Kenji Fujimoto]], en völle aandern as geboortedoatum eneumd. Aandern beweart at he in [[1983]] is geboorn.</ref>) is de jungste zönne en opvoolger van oold-[[diktator]] [[Kim Jong-il]] as vuurzitter van de [[Nasjonale Defeansiekommissie van de Demokratiese Volksreppubliek Korea]] en doarmet ''[[de fakto]]'' leader van [[Noord-Korea]]. Duur de [[Koreaanse Arbeiderspartieje]] wörd he ook wal n ''Briljaantn Kameroad'' eneumd.

De dinge dee't bekeand zeent oawer Kim Jong-un zeent skimmig en onzeker. Jong-un's euldsten breur [[Kim Jong-nam]] gung met n vaals paspoort noar Japan um [[Disneylaand]] te bekiekn, en n middelsten breur [[Kim Jong-chul]] was volgens [[Kim Jong-il]] ne kwenne, woerduur't zinne keuze völ op Kim Jong-un as zinnen opvoolger. In juni [[2009]] wör an konsulaatn en [[ambassade]]s evroagn öare trouw an Kim Jong-un te verkloarn. 

Kim Jong-un zol noar de [[International School of Berne]] hebn ewest in [[Muri bie Bern|Gümligen]] bie [[Bern (stad)|Bern]] in [[Zwitserlaand]], woerduur't he [[Duuts]], [[Zwitserduuts]], [[Engels]] en [[Fraans]]k zol sprekn. Hee zol ook [[skiën]] hebn eleard. Hee har dr nen skoelnaam ''Chol-pak''.<ref>[http://www.nu.nl/algemeen/1972412/noord-koreaan-kim-wijst-zoon-aan-als-opvolger.html Noord-Koreaan Kim wijst zoon aan als opvolger]. [[NU.nl]], 2 juni 2009</ref>

== Promosie en meugelike opvoolging ==
De analistn meann vanof [[2010]] at he aal belangrieker mos wordn in t machtsstelsel, umdet hee aal vakerder met zien vaa met gung op offisjele inspeksies. Dr gungn al verhaaln at hee de macht zol kriegn per september 2010, en dr wördn van aal soortn woonderlike verhaaln oawer um de wearld in ehulpn.<ref>[http://www.depers.nl/buitenland/502834/Zoon-Kim-gaat-snel-opvolgen.html Zoon Kim Jong-il wordt klaargestoomd]. [[De Pers]], 18 augustus 2010</ref>

n [[27 september|27sten september]] [[2010]] wör Kim Jong-un beneumd töt veerstearnsgenneraal. Dit wör edoan op n kongres van de Arbeiderspartieje, wat vuur t eerst in dartig joar wier eheuldn wör. Bie dit kongres wör n naam Kom Jong-un vuur t eerste neumd duur de stoats[[media]], mer nog nit meteen in verbaand ebracht met Kim Jong-il.<ref>[http://www.nrc.nl/buitenland/article2624303.ece/Kim_Jong-il_blijft_partijleider%2C_promotie_voor_zoon?utm_source=feedburner&utm_medium=feed&utm_campaign=Feed%3A+NrcHandelsbladVoorpagina+%28NRC+Handelsblad+|+Voorpagina%29 Kim Jong-il blijft partijleider, promotie voor zoon]. [[NRC Handelsblad]], 28 september 2010</ref> Nöast de genneraalspost kreeg he twee belangrieke aandere pöste binn de Arbeiderspartieje. Hee wör beneumd tot vicepresideant van de Sentrale Militeare Kommissie  en kreeg ne zetel in t Sentrale Kommitee van de Arbeiderspartieje. Zin vaa bleef nog wal vuurzitter van de Defeansiekommissie, mer de promosies wördn wal ezeen as ne vuurbereaiding op machtsoawerdracht. Kim Jong-il zol oardig slecht wean.<ref>[http://www.refdag.nl/nieuws/buitenland/kim_jong_il_op_partijcongres_1_505255 Kim Jong-il op partijcongres]. [[Reformatorisch Dagblad]], 28 september 2010</ref> Bie t kongres wör dr vuur t eerst ne foto van Jong-un eteund duur de stoatsmedia.<ref>[http://nos.nl/artikel/188129-noordkorea-toont-foto-kim-jongun.html Noord-Korea toont foto Kim Jong-un]. [[NOS Nieuws]], 30 september 2010</ref> n [[8 oktober|8sten oktober]] [[2010]] wör dr offisjeel bekeand emaakt at t opvoolgen duurgaank zol hebn.<ref>[http://www.guardian.co.uk/world/feedarticle/9302460 NKorean official confirms Kim Jong Un as leader], [[The Guardian (krant)|The Guardian]], 8 oktober 2010</ref>

Met at Kim Jong-il oet de tied köm, wörd dr an enömn at Jong-un non [[de fakto]] stoatsheuwd is. t Offisjele stoatsheuwd is nog aait zin grotvaa, [[Kim Il-sung]], den't in [[1994]] oet de tied köm.

Op n [[21 december|21sten dezember]] [[2011]] wör bekeand at Kim Jong-un de macht geet deeln met t leager en met nen eum, [[Yang Song-thaek]], den't nen zwoager is van [[Kim Jong-il]]. Det beteeknt at Kim Jong-un nit echt nen diktator wörd, mer mear nen kollektivisties besteur hef.<ref>[http://www.nu.nl/algemeen/2698708/kim-jong-un-deelt-macht-met-oom-en-leger.html Nu.nl. Kim Jong-un deelt macht met oom en leger.] 21 dezember 2011. Bekekn op 21 dezember 2011.</ref>

{{bron|welle:
* [http://www.depers.nl/buitenland/500420/Dictator-met-dodelijke-blik.html Kim Jong-Un, dictator met dodelijke blik]. [[De Pers]], 8 augustus 2010
<references/>
}}

[[Kategorie: Tweants artikel]]
[[Kategorie: Politikus]]
