[[Ofbeelding:Amazonas, Iquitos - Leticia, Kolumbien (11472506936).jpg|thumb|300px|De Amazone in de buurte van [[Iquitos]], Peru]]
[[Ofbeelding:Amazonrivermap.svg|thumb|300px|'t [[Stroomgebied]] van de Amazone]]
De '''Amazone''' ([[Portugees]] en [[Spaans]]: ''Amazonas'') is een fikse [[revier]] in [[Zuud-Amerika]] die miest deur [[Peru]] en [[Brazilië]] löp, mit belangrieke ziedtakken in [[Colombia]], [[Ecuador]] en Peru. Ofhaankelk van wat aj opvat as de varst liggende bron van de Amazone, is 't de langste revier ter wereld of de iennaolangste, nao de [[Niel]]. Hoe dan ok is e wieduut de waterriekste, mit een [[debiet]] (volumerapheid) van viefmaol det van de tweede in rang, de [[Congo (revier)|Congo]]. De Amazone nemp 20% van de wereldwiede revierwaterofvoer naor de oceaan veur zien reken.

De Amazone hef zien begun in Peru, löp veur zo'n 6.448 töt 6.530&nbsp;km en mondt in Brazilië uut in de [[Atlantische Ozeoan|Atlantische Oceaan]]. De revier stroomt deur 't [[Amazoneregenwold]]. In de [[regentied]] dijt e op sommege plekken uut töt mar liefst veertig kilometer bried. 't [[Stroomgebied]] van de Amazone is 't grootste in de wereld en beslat zo'n zeuven miljoen vierkaante kilometer.

't Ontstaon van de Amazone giet terogge op de vörming van 't [[Andes|Andesgebargte]], veur 23 miljoen jaor. Det had een veraanderde [[ofwatering]] van 't gebied töt gevolg. Véur 't onstaon van de Andes waterde 't gebied diels of in wat now de [[Grote Oceaan]] is.

Naost duzenden vissoorten leeft der in de Amazonerevier onder meer schildpadden, krabben en algen. De [[orinocodolfien]] kump allennig in dizze revier veur.

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Revier in Zuud-Amerika]]
