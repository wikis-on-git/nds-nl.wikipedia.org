Een '''dag''' is de tied dee de [[eerde]] neudig hef veur een volledige umwenteling (um de Noord-Zuudas). Soms wonnen mit de term ''dag'' allinnig de tied tussen [[zunsopgang]] en [[zunsondergang]] bedoeld. Een iets nauwkeurigere andujing is '''etmaol'''. Een etmaol duur 24 [[ure]] en bevat alle vier de dagdelen, dit bin de [[mannen]], de [[mirreg]], de [[avend]], en de [[nach]].

De ''zunnedag'' (tied tussen 't weer even hoog an de hemel staon van de zunne) is neet even lang as de ''steernsdag'' (tied tussen 't weer op dezelfde plaotse staon van de steerns). 't Verschil is zo'n 4 menuten. Dit kump deurdat de eerde bie een umwenteling veerder ereisd is in heur [[baone]] um de zunne hinne.

De snelheid waormee de eerde um heur [[eerdas|as]] drei, nimp langzaam of as gevolg van de getiejenwarking van de [[maone]] en de [[zunne]]. De dag wonnen dus steeds langer. Oek wissel de umwentelingssnelheid van de eerde mit de massaverdeling - krimpen de oceanen of de [[atmosfeer]] wat in deur ofkoeling, dan geet de eerde wat rapper dreien (behoud van dreimement). Soortgelieke verschillen bin mit mederne tiedmeetmethodes goed te zien.

[[Kategorie:West-Veluws artikel]]
[[Kategorie:Dag|!!]]
