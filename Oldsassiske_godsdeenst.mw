'n '''Oaldsaksiesn godsdîenst''' was 'n netuurgodsdîenst wökn deur 'n [[Saksen (vôlk)|Saksen]] in 't lee-m ehaoldn wörn. De oaldsn speurn van disse [[rilligie]] stamt uut 'n vroeg-mesolithicum. Met 't komm van 'n [[Kristendom]] um en nao bi'j 400 nao Chr. verdwennen de godsdîenst laankzamerhaand heelmaole (ziet ok [[Widukind]]).

==Offergaven==
===Mesolitikum===
In de disse rilligie warn offers 'n belangriek gebeurn. Hierveur wörn der veurwarpn in 't venne of-egee-m. 'n Oaldsn bekendn offergaa-m stamt uut 't vrog-[[mesolitikum]] en bint evunnen in Noord-Nederlâand, waor ze geweien van edelhertn evunnen hebt.

===Neolitikum===
In 't [[neolitikum]] wörn der stienen warktuungn en pottn of-egee-m in lös water en vennen. Oover de pottn binne wi'j nie wies of dissnt 't offer warrn of slechts diendn as umhulsel veur voedsel- en of draankoffers.

===Bronstied===
In de [[bronstied]] wörn der ok broanzn veurwarpn offerd. Hierbi'j giet 't um warktuungn, waapns, sieraodn, vaotwark en luurn ('n blaosintrement).

De offers wörn nog stieds bracht in lös water en vennen, maa hier wörn noe ok offerplatförms bouwd. 't [[Tempeltien van Barger-Oosterveld]] is hier n veurbeeld van.

In de vergaank van de broanstied en in de daornao angaonde iezertied göngn hoalten kultusbeeldn 'n rolle speuln bi'j disse offerplaasn.

Veurdat t offer wörn bracht, wörn 't veurwarp eerst beschaodigd en/of onklaor emaakt. De reedn werumme dit wörn edaone, is oans nie wies. Mooglik om te veurkomm dat 't wear deur aandern in gebruuk zolln komm, waordeur 't offer zien kracht zol verlîesn.

===Meansenoffers===
In bi'jna alle tiedn van de rilligie, bint der ok meansnoffers bracht. Deur de gunstign conserveringseangnschappn van 'n venne, bint wat van disse meansnoffers bewaord eblee-m in 'n vörme van venneliekn. 'n Veurbeeld hiervan is 't [[Meisje van Yde]], evunnen in [[Drenthe]].

De luu die wörn eofferd, bint vake op gewelddaodige meniere um t leewn ebracht. Zi'j wörn ewörgd, doodesteukn of ontheufd. Manks wörn zi'j ok vaste-bunden.

De ''Vita Sancti Lebuini'' nuumt gin meansnoffer, mar de volkslegende wul dat in [[Hiemse]] bi'j [[Hardenbarg]] de 8e-eeuwse missionaris en heilige [[Lebuïnus van Deempter]] n Saksiese jongn kört veur t doen van t meansnoffer redden van de offerstiene bi'j t oale [[Sint-Lambertuskarke (Hiemse)|Sint-Lambertuskerk]].

==t Komm van t Kristndom==
Nao de 2e eeuwe wörn de bewonners van t gebied Saksn genuumd naor t ienziedige zwaord dat zi'j haden. Nao de val van t Romeinse Riek kwaamm missionarissn, waoronder Lebuïnus, t Saksiese gebied. Zi'j brachn t kristendom waorbi'j deur de kristnen veule heiligdommen wörn of-ebreukn, heilige bomen wörn um-ehakt en heilige diern eslacht (zo as op Fositesland (meuglik [[Helgoland]])). De roomse Karke speulden in op de offerbereidheid van de Saksn. t Offeren mochn gewoon deurgaon, mar nu in de ni'j gebouwde holten karkies die op de plase van de oale heiligdommen wörn ebouwd. 

Uuteandlik wörn de Saksen deur de [[Fraanken]] onder leiding van [[Karel de Grote]] tiedens de [[Saksenoorlogen]] (772-804) met wapengeweld en deportatie van opstaandige mannelike volksdelen bekeerd töt t kristendom en as stamhertogdom Saksen onder Karels petekind en veurmaolig teegnstrever [[Widukind]] in-eliefd bi'j t [[Fraankiese Riek]]. n Belangriek leider van de Saksen in die tied van veur en nao de Saksen-opstaanden war Widukind. De kerstening van het Saksiese gebied mag in de tiende eeuwe as vri'jwel veur klaor eziene, hoewel Oldsaksiese gebruken overbleewn. In 823 wörn t Sticht Herford, 'n latere rieksabdi'je, esticht deur de pas kerstende Saksiese adel.

De heilige Mathilde van Saksen wörn, as ofstammelinge van Widukind mar tevens van gedeeltlik Friesen en Deensen bloede, 'n belangrieke heilige in t Saksiese gebied. Heur oldse zeune Otto I de Grote wörn de eerste keizer van t [[Heilige Roomse Riek]] in 962.

==Hedendaagse overbliefsels==
Hoewel t kristendom de olde oorspronklike rilligie van de bewonners van t Saksiese grondgebied veur t grootste gedeelte hef vervangn, bint der ok noe nog overbliefsels en gebruken te zien die oorspronklik ofkomstig bint uut de Oldsaksiese rilligie: [[boake]], [[witte wieven]], [[Sunterklaos]], [[Mirreweenterhoorn|midweenterheurn]] blaozen.

{{Dialekt|sdz|[[Vechte|t Vechtdal]]|ANS}}
[[Kategorie:Saksen (volk)]]
[[Kategorie:Geleuf]]
