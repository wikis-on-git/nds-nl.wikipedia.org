De '''Oldsaksiese godsdienst''' was 'n netuurgodsdienst denn beleedn wörn deur de [[Saksen (vôlk)|Saksen]]. De oldste speurn van disse [[rilligie]] stamt uut 't vroeg-mesolithicum. Met de komst van t [[Kristendom]] zo rond 400 nao Chr. verdwennen de godsdienst geleidlik an helemaole (zie ok [[Widukind]]).

==Offergaven==
===Mesolitikum===
In de disse rilligie waarn offers 'n belangriek gebeurn. Hierveur wörn der veurwarpen in t venne of-egeewn. De oldst bekende offergaven stamt uut t vroeg-[[mesolitikum]] en bint evunnen in Noord-Nederlaand, waor ze geweien van edelhertn evunnen hebt.

===Neolitikum===
In t [[neolitikum]] wörn der stienen warktugen en potten of-egeewn in open water en vennen. Oover de pottn binne wi'j nie wies of dissnt 't offer waarn of slechts dienden as omhulsel veur voedsel- en of draankoffers.

===Bronstied===
In de [[bronstied]] wörn der ok bronzen veurwarpen eofferd. Hierbi'j giet t um warktugen, wapens, sieraoden, vaotwark en luren ('n blaosintrement).

De offers wörn nog stieds ebracht in open water en vennen, mar hier wörn noe ok offerplatförms ebouwd. t [[Tempeltien van Barger-Oosterveld]] is hier n veurbeeld van.

In de vergaank van de bronstied en in de deoropvolgnde iezertied gungn holten kultusbeeldn 'n rolle speuln bi'j disse offerplaasn.

Veurdat t offer wörn ebracht, wörn t veurwarp eerst beschadigd en/of onklaor emaakt. De reden werumme dit wörn edaone, is oons nie wies. Meuglik om te veurkomm dat t weder deur aandern in gebruuk zolln komm, waordeur 't offer ziene kracht zol verliezen.

===Meansenoffers===
In bi'jna alle tiedn van de rilligie, bint der ok meansnoffers ebracht. Deur de gunstigen conserveringseagnschappen van t venne, bint wat van disse meansnoffers bewaord ebleewn in n vörme van venneliekn. n Veurbeeld hiervan is t [[Meisje van Yde]], evunnen in [[Drenthe]].

De luu die wörn eofferd, bint vake op gewelddaodige meniere um t leewn ebracht. Zi'j wörn ewörgd, doodesteukn of ontheufd. Manks wörn zi'j ok vaste-bunden.

De ''Vita Sancti Lebuini'' nuumt gin meansnoffer, mar de volkslegende wul dat in [[Hiemse]] bi'j [[Hardenbarg]] de 8e-eeuwse missionaris en heilige [[Lebuïnus van Deempter]] n Saksiese jongn kört veur t doen van t meansnoffer redden van de offerstiene bi'j t oale [[Sint-Lambertuskarke (Hiemse)|Sint-Lambertuskerk]].

==t Komm van t Kristndom==
Nao de 2e eeuwe wörn de bewonners van t gebied Saksn genuumd naor t ienziedige zwaord dat zi'j haden. Nao de val van t Romeinse Riek kwaamm missionarissn, waoronder Lebuïnus, t Saksiese gebied. Zi'j brachn t kristendom waorbi'j deur de kristnen veule heiligdommen wörn of-ebreukn, heilige bomen wörn um-ehakt en heilige diern eslacht (zo as op Fositesland (meuglik [[Helgoland]])). De roomse Karke speulden in op de offerbereidheid van de Saksn. t Offeren mochn gewoon deurgaon, mar nu in de ni'j gebouwde holten karkies die op de plase van de oale heiligdommen wörn ebouwd. 

Uuteandlik wörn de Saksen deur de [[Fraanken]] onder leiding van [[Karel de Grote]] tiedens de [[Saksenoorlogen]] (772-804) met wapengeweld en deportatie van opstaandige mannelike volksdelen bekeerd töt t kristendom en as stamhertogdom Saksen onder Karels petekind en veurmaolig teegnstrever [[Widukind]] in-eliefd bi'j t [[Fraankiese Riek]]. n Belangriek leider van de Saksen in die tied van veur en nao de Saksen-opstaanden war Widukind. De kerstening van het Saksiese gebied mag in de tiende eeuwe as vri'jwel veur klaor eziene, hoewel Oldsaksiese gebruken overbleewn. In 823 wörn t Sticht Herford, 'n latere rieksabdi'je, esticht deur de pas kerstende Saksiese adel.

De heilige Mathilde van Saksen wörn, as ofstammelinge van Widukind mar tevens van gedeeltlik Friesen en Deensen bloede, 'n belangrieke heilige in t Saksiese gebied. Heur oldse zeune Otto I de Grote wörn de eerste keizer van t [[Heilige Roomse Riek]] in 962.

==Hedendaagse overbliefsels==
Hoewel t kristendom de olde oorspronklike rilligie van de bewonners van t Saksiese grondgebied veur t grootste gedeelte hef vervangn, bint der ok noe nog overbliefsels en gebruken te zien die oorspronklik ofkomstig bint uut de Oldsaksiese rilligie: [[boake]], [[witte wieven]], [[Sunterklaos]], [[Mirreweenterhoorn|midweenterheurn]] blaozen.

{{Dialekt|sdz|[[Vechte|t Vechtdal]]|ANS}}
[[Kategorie:Saksen (volk)]]
[[Kategorie:Geleuf]]
