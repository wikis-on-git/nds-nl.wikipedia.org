D' '''Oaldsaksiesn rilligie''' was 'n netuurgodsdienst wat deur d' oale [[Saksen (vôlk)|Saksen]] eleefd wödn. Met 't komm van Kristndom (8e eewe) verdwenn de rilligie zachies an.

Der bint 'n paar dingn kenmerknd veur de Germaansn-, dus ok Saksiesn-, rilligie: 
* Vereern van de netuur; de zunne, beume of komplete woldn, beekies, rotsn, en gao maa deur). Hier speuldn de Wanen en de [[Alfen]] 'n blangrieke rolle.
* 't Neudlot, wat zi'j anduudn met ''Metod'' of ''Wurd'', ok hier speult de [[Nornen]] 'n blangrieke rolle.
* Rechtvaordigheid en orde, orde in de netuur geliek as in de gemienskap. Hier speuldn [[Tuw]] (en/of Saksnoot, Ermen) en ok Donder 'n blangrieke rolle.

==Netuurrilligie==
De Saksiese rilligie giet terugge op 'n vrogge vörme van godsdienst: verering van de netuur, van de vruchtbaarheid en netuurkrachtn zo as water, beume en diern. 't Is 'n rilligie die krang verbunn is met de eangn leefweerld.

D' Oale Saksn haren gien veulgodndom, zi'j vereerdn de heugstn Macht onder verskillnde naamn, waorvan de dichters later godn hebt emaakt. Op 't Angelsaksiese gedicht [[Beowulf]] wöd de heugstn Macht ''Metod'' enuumd. Metod is n eewign maote van de dingn, gewaar te wödn op n sterrnhemel, op 't an- en ofgaon van de zunne, op d' ofwisseling van de jaorgetiedn, op 't meanslik leewm en de vörms van n heeln netuur. Hier was de Ermenzoele de verbeeldenisse van.

'n Aander woord wat geliek stiet an Metod is 't oaldhuugduutsn ''Wurd'', wat te vertaaln is as de 'dreie van de dingn'.

===Wanen en Alfn===
Alfen bint geistn in lucht, 't water of waor dan ok in de netuur. 'n Alf is in de Noordsn overlevverings iene van de vruchtbare netuurgeistn of netuurkrachtn, din al in warkn waarn veur der ok maar godn ontstön warn. Ze warkt met an 't bouwn, 't op staand hoaldn, maar ok 't ofbrekn, van de weerldn. Vake wödn de Alfn as mooie vermeanslikte netuurweezns of-edaone. De Alfn bint de vruchtbaarheid in persoon.

Wanen en Alfn wödn vake als geliek of geliek-an eziene, umdat 't verskil tussn heur nie zo duudlik is. 't Zol te maakn kön hemm met dat Alfn d' oaldere vassie bint van de Wanen (en de Wanen weer van de Aansn). Maar 't kan ok ween dat 't met 'n bepaolde status te maakn hef.

==Ermenzoele==
D' Ermenzoele was 'n slim heugn paol, 'n zoele of manks ok wel iens of-ebeeld as 'n heeln dikn beum. 
Der wöd vergelieking edaone met de beum [[Yggdrasil]] uut de [[Noordse mythologie|Noordsn vertelligies]], de weerldbeum. Din hef zien wörtels uutstekn in de onderweerld en zien takn höald 't dak van de weerld overeane. De name van ''Irminsûl'', wat [[Oldsaksisch|Oaldsaksis]] is, mut vertaald wödn met ´al-zoele´ zo as 't latijnse ''universalis columna '', umdat he 'as 't waore alles ondersteundn', maar der is ok wel weer 'n verbaand eleg met 'n (oens nie helemaole bekendn) Germaansn god [[Irmin|(Ermen]], Hermin of Eormen.

==Orde behoaldn==
De Noordsn vertelligies zit völ met 't thema orde. Godn warn d' heeln tied gaanks de orde te behoaldn of 't weerumme winnen teengover duustere krachtn, veural reusn. Donders' kracht en zien hamer bint belangriekstn waapn in de stried. Donder was ait gaanks met gerechtigheid en gezagbehoalding. Dorumme wödn Donder krap-an verbunn met de wet en harn de luu vertrouwdn in hum. 't Ding wödn dan ok ait op donderdag eheuldn, de dag van Donder.



{{Dialekt|sdz|[[Vechte|t Vechtdal]]|ANS}}
[[Kategorie:Saksen (volk)]]
[[Kategorie:Geleuf]]
