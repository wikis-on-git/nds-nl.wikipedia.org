'n '''Oaldsaksiesn godsdîenst''' was 'n netuurgodsdîenst wat deur 'n [[Saksen (vôlk)|Saksen]] in 't leven ehaolden wörn. De oaldsen speuren van disse [[rilligie]] stamt uut 'n vrog-mesolithicum. Met 't kommen van 'n [[Kristendom]] um en nao bi'j 400 nao Chr. verdwennen de godsdîenst laankzamerhaand helemaole (ziet ok [[Widukind]]).

==Offergaven==
===Mesolitikum===
In de disse rilligie warren offers 'n belangriek gebeuren. Hierveur wörn der veurwarpen in 't venne warpt. 'n Oaldsen bekenden offergaven stampt uut 't vrog-[[mesolitikum]] en bint evunnen in Noord-Nederlâand, waor ze geweien van edelherten evunnen hebt.

===Neolitikum===
In 't [[neolitikum]] wörn der stienen warktuungn en potten in lös water en vennen ewörpen. Oover de potten binne wi'j nie wies of dissent 't offer warren of slechts dienden as vervoersmiddel veur voedsel- en of draankoffers.

===Bronstied===
In de [[bronstied]] wörn der ok broanzen veurwarpen offerd. Hierbi'j giet 't um warktuungn, wapens, sieraoden, vaotwark en luren ('n blaosintrement).

De offers wörn nog stieds bracht in lös water en vennen, maa hier wörn noe ok offerplatförms bouwd. 't [[Tempeltien van Barger-Oosterveld]] is hier 'n veurbeeld van.

In de vergaank van de broanstied en in de daornao angaonde iezertied gungn hoalten kultusbeelden 'n rolle speulen bi'j disse offerplasen.

Veurdat 't offer wörn bracht, wörn 't veurwarp eerst beschaodigd en/of onklaor emaakt. De reden werumme dit wörn edaone, is oans nie wies. Mooglik om te veurkommen dat 't wear deur aandern in gebruuk zollen kommen, waordeur 't offer zien kracht zol verlîesen.

===Meansenoffers===
In bi'jna alle tieden van de rilligie, bint der ok meansenoffers bracht. Deur de gunstigen conserveringseangnschappen van 't venne, bint wat van disse meansenoffers bewaord ebleven in 'n vörme van vennelieken. 'n Veurbeeld hiervan is 't [[Meisje van Yde]], evunnen in [[Drenthe]].

De luu die wörn offerd, bint vake op gewelddaodige meniere um 't leven bracht. Zi'j wörn ewurgd, dood-esteuken of ontheufd. Manks wörn zi'j ok vaste-bunnen.

De ''Vita Sancti Lebuini'' nuumt gien meansenoffer, maa de volkslegende wul dat in [[Hiemse]] bi'j [[Hardenbarg]] de 8e-eewse missionaris en heilige [[Lebuïnus van Deempter]] 'n Saksies jonk kört veur 't doen van 'n meansenoffer redden van de offerstiene bi'j 't oale [[Sint-Lambertuskarke (Hiemse)|Sint-Lambertuskerk]].

=='t Kommen van 't Kristendom==
Nao de 2e eewe wörn de bewonners van t gebied Saksen enuumd naor 't ienziedige zwaord dat zi'j haren. Nao de val van 't Romeinse Riek kwammen missionarissn, waoronder Lebuïnus, 't Saksiese gebied. Zi'j brachen 't kristendom waorbi'j deur de kristnen völle heiligdommen wörn of-ebreuken, heilige bomen wörn um-ehakt en heilige dieren eslacht (zo as op Fositesland (mooglik [[Helgoland]])). De roomse Karke speulden in op de offerbereidheid van de Saksen. 't Offeren möchen gewoon deurgaon, maa noe in de ni'j ebouwde hoalten kärkies die op de plase van de oale heiligdommen wörn ebouwd. 

Uuteanlik wörn de Saksen deur de [[Fraanken]] onder leiding van [[Karel de Grote]] tiedens de [[Saksenoorlogen]] (772-804) met waopengeweld en deportatie van opstaandige mannlike volksdelen bekeerd töt 't kristendom en as stamhertogdom Saksen onder Karels petekind en veurmaolig teengnstrever [[Widukind]] in-eliefd bi'j t [[Fraankiese Riek]]. 'n Belangriek leider van de Saksen in die tied van veur en nao de Saksen-opstaanden war Widukind. De kerstening van 't Saksiese gebied mag in de tiende eewe as vri'jwel veur klaor eziene, hoewel Oldsaksiese gebruken overblewen. In 823 wörn 't Sticht Herford, 'n latere rieksabdi'je, sticht deur de pas kerstende Saksiese adel.

De heilige Mathilde van Saksen wörn, as ofstamlinge van Widukind maa tevens van gedeeltlik Friesen en Deensen bloede, 'n belangrieke heilige in t Saksiese gebied. Heur oaldse zeune Otto I de Grote wörn de eerste keizer van t [[Heilige Roomse Riek]] in 962.

==Hedendaagse overbliefsels==
Hoewel 't kristendom de oalde oorsprunklike rilligie van de bewonners van 't Saksiese grondgebied veur 't grootsten gedeelte hef vervangen, bint der ok noe nog overbliefsels en gebruken te ziene die oorsprunklik ofkomstig bint uut de Oaldsaksiese rilligie: [[boake]], [[witte wieven]], [[Sunterklaos]], [[Mirreweenterhoorn|midweenterheurn]] blaozen, etc.

{{Dialekt|sdz|[[Vechte|t Vechtdal]]|ANS}}
[[Kategorie:Saksen (volk)]]
[[Kategorie:Geleuf]]
