[[Bestaand:GR_Corfu.PNG|thumb|Ligging van Korfoe]]
[[Bestaand:Corfu topographic map-en.svg|thumb|Plattegrond van Korfoe]]
[[Bestaand:Corfu town.jpg|thumb|Korfoe-stad]]
[[Bestaand:Pontikonisi.jpg|thumb|Pontikonisi op Korfoe]]
'''Korfoe''' of '''Kerkyra''' ([[Grieks]]: Κέρκυρα (''Kerkyra''), [[Latien]]: ''Corcyra''; [[Italiaans]]: ''Corfù'') is t meest noordelik elegen [[Griekelaand|Griekse]] eilaand in de [[Ioniese Zee]]. t Beheurt mit onder aandere [[Zakynthos]] en [[Kefalonia]] tot de [[Ioniese Eilaanden]] in [[Griekelaand]]. Korfoe hef om en bie de 113.000 inwoeners, van wee zwat n darde in de gelieknamige heufdstad woent. t Gelieknamige [[Korfoe (departement)|departement]] besteet uut t eilaand Korfoe en n koppel aandere eilaanden.

== Geografie en toerisme ==
De noordoostelike kustliende van Korfoe ligt veur de [[kust]] van de [[Albanië|Albanese]] stad [[Sarandë]], t is van mekaar escheien deur n zeestraote die in wiedte verschilt van 3 tot 23 kilometer, terwiel de zuudoostkaante van t eilaand veur de kust van t [[Griekelaand|Griekse]] departement [[Thesprotia]] ligt. De naam "Korfoe" is n [[Italiaans]]e versie van t [[Byzantiense Riek|Byzantiense]] ''Κορυφώ'' (Korifo), dat "stad op de bargtop" betekent, en kömp van t Griekse ''Κορυφαί'' (Korife) (dat 'toppen' betekent), waormee de twee bargtoppen van ''Paleo Frourio'' beduuid wörden.<ref>Geschiedenisse van Korfoe, van de webstee van t gemeentehuus</ref> t Oppervlakte van t eilaand is ongeveer 588 km<sup>2</sup>, t eilaand is ongeveer 64 kilometer lange, en op t breedste punt is t 32 kilometer breed.

De heufdstad van t eilaand is t gelieknamige [[Korfoe (stad)|Korfoe]] of Kerkyra, en ligt an de oostkust van t eilaand.

De kust is veural rotsachtig, in de veule baaien he'j griendstraanden. Dat is één van de redens waorumme meensen hier grege [[snorkelen]]. t Hoogste punt van t eilaand is de 906 meter hoge [[Pantokrator]].

Vanwegen de relatief hoge regenval is t eilaand merakels greun en hef t n gunstig klimaot. t Is dan oek n populaere vakaansiebestemming.

Op veule plaotsen he'j [[olief]]bomen staon. Tiejens de Venesiaanse tied wördden an de bewoeners n premie van n goudstuk beleufd veur elke tien oliefbomen die eplaant wördden. De Venesiaanse behoefte an olie was groot. De bewoeners hebben op elk vrie stukjen laand oliefbomen eplaant. Oek noen nog vormp [[oliefolie]] n belangriek produkt op Korfoe. Véúr de opkomst van t massatoerisme wördden de pries van de grond op t eilaand veurnamelik bepaold deur t antal oliefbomen. De olieven wörden op Korfoe oogst deur grote netten op de grond onder de bomen uut te rollen en twee tot dreemaol per weke de aofevöllen riepe olieven te verzamelen. Oliefbomen op Korfoe hebben karakteristieke gaoten in de stamme die veroorzaakt zollen wörden deur n parasitaere insekt. Dit veraandert niks an de kwaliteit van de olieven. Op t eilaand wörden oek de oliefolie veur t beroemde waorenhuus [[Harrods]] in Londen emaakt.

== Geschiedenisse ==
Van de [[14e eeuw]] tot [[18e eeuw]] - meer as vier eeuwen - hef Korfoe onderdeel ewest van t riek van [[Venesië]]. De invleud van de Venesiaanse anwezigheid is nog arg groot. Oek [[Frankriek]] en [[Groot-Brittannië]] bezetten t eilaand n hortjen totdat t, bie de Griekse onaofhankelikheid, deel gung uutmaken van Griekelaand. Onder meer op de [[architektuur]], veural in de heufdstad Korfoe, hebben welende machthebbers der stempel edrokt.

Korfoe hef in tegenstelling tot aandere delen van Griekelaand nooit bezet ewest deur de [[Turkije|Turken]]. In twee spesifieke opzichten is t eilaand aanders as gevolg van disse Turkse 'aofwezigheid'.
* t Grote antal [[sipresse]]n: disse bomen bin in de aandere Griekse gebiejen deur de Turken ummehakt umdat ze geleufden dat ze ongelok bröchten. n Aander verhaal is dat de Turken sipressenhout gebruukten veur de scheepsbouw.
* Gien huzen die blauw-wit evarfd bin. In aandere Griekse gebiejen wördden veule huzen in de Griekse kleuren eschilderd as protest tegen t verbod van de Turken um de Griekse vlagge te gebruken.

Een van de belangriekste toeristiese attraksies is t [[Achilleion]], n paleis dat tussen 1890 en 1892 ebouwd wördden deur de [[Oostenriek]]se keizerin [[Elisabeth van Oostenriek-Hongarije|Elisabeth]] (''Sisi''). t Neoklassieke gebouw wördden deur de keizerin verneumd naor heur klassieke held [[Achilles]].

==Gemeenten==
Der bin 15 gemeenten op Korfoe:
De gemeente Korfoe (''Kerkyra'') is vanaof 2011 verdeeld in vuuftien deelgemeenten (''dimotiki enotita'') volgens de onderstaonde tabel.
In 2001 was de leste offisiële volkstelling.<ref> http://www.ypes.gr/UserFiles/f0ff9297-f516-40ff-a70e-eca84e2ec9b9/D_diairesi.xls </ref>

{| class="wikitable sortable"
! Gemeentelike Eenheid|| Griekse naam|| Inwoeners 2001
|-
| Agios Georgios || Άγιος Γεώργιος || style="text-align:right;"|4.958
|-
| Achillio || Αχίλλειο || style="text-align:right;"|10.319
|-
| Erikousa || Ερείκουσα || style="text-align:right;"|698
|-
| Esperion || Εσπερίων || style="text-align:right;"|8.136
|-
| Feakes || Φαίακες || style="text-align:right;"|6.488
|-
| Kassopea || Κασσωπαία || style="text-align:right;"|2.787
|-
| [[Korfoe-stad]] (''Kerkyra'')|| Κέρκυρα || style="text-align:right;"|39.487
|-
| Korissia || Κορισσία|| style="text-align:right;"|5.206
|-
| Lefkimmi || Λευκίμμη|| style="text-align:right;"|6.704
|-
| Mathraki || Μαθράκι|| style="text-align:right;"|297
|-
| Melitiis || Μελιτειείς || style="text-align:right;"|6.690
|-
| Othoni || Οθωνοί|| style="text-align:right;"|663
|-
| Paleokastritsa || Παλαιοκαστρίτσα || style="text-align:right;"|4.395
|-
| Parelii || Παρέλιοι || style="text-align:right;"|7.197
|-
| Thinali || Θινάλι || style="text-align:right;"|5.512
|}

== Verkeer en vervoer ==
De lochthaven van Korfoe is [[Lochthaven Korfoe Ioannis Kapodistrias]].

Je kunnen aandere eilaanden bezeuken vanuut de haven van Korfoe-stad of vanuut de haven van [[Lefkimmi]], dat veul zujeliker ligt. De reize per schip naor t Griekse vastelaand, naor de havenstad [[Igoemenitsa]], is veul korter vanuut Lefkimmi.

Mit de busse ku'j reizen mit de blauwe en de greune bussen. De greune bussen riejden naor veerder elegen plaotsen op t eilaand, terwiel de blauwe bussen gebruukt wörden veur Korfoe-stad en umgeving.

== Klimaot ==
{| class="wikitable"
! Maond
! Jan
! Feb
! Mrt
! Apr
! Mei
! Jun
! Jul
! Aug
! Sep
! Okt
! Nov
! Des
! Jaor
|-
| '''Hoogste gem. °C'''
| 14
| 14
| 16
| 19
| 23
| 28
| 31
| 31
| 28
| 23
| 18
| 15
| 22
|-
| '''Leegste gem. °C'''
| 5
| 6
| 7
| 9
| 13
| 16
| 18
| 18
| 16
| 13
| 9
| 7
| 11
|-
| '''Neerslag in mm'''
| 132
| 137
| 99.1
| 61.0
| 35.6
| 15.2
| 7.60
| 17.8
| 76.2
| 147
| 180
| 180
| 90.8
|}
''Bron: Weather Channel 2008-09-07''

== Geboren op Korfoe ==
* [[Albert Cohen]] (1895-1981), joods in t Frans schrievende auteur
* [[Philip Mountbatten]] (10 juni 1921), prins van t [[Verenigd Koninkriek]] en hartog van [[Edinburgh]]
* [[Alexia van Griekelaand en Denemarken|Prinses Alexia van Griekelaand en Denemarken]] (10 juli 1965), deerne van [[Konstantien II van Griekelaand]] en [[Anne Marie van Denemarken]]
* [[Vicky Leandros]] (23 augustus 1949), Duuts-Griekse zangeres
* [[Sakis Rouvas]] (5 jannewaori 1972), n Griekse zanger.

==Galderieje==
[[Bestaand:Panorama-uutzicht van Paleokastritsa.jpg|thumb|1000px|left|Panorama-uutzicht van Paleokastritsa vanaof Lakones, Korfoe]]<br clear="all" />

<gallery>
Bestaand:Uutkiekpunt van Korfoe op Albanië 1.jpg|Uutkiek van Korfoe op Albanië/Griekelaand
Bestaand:In de blote konte bie t Achilleion Paleis.jpg|Een van de beeldjen bie t Achilleion Paleis, efotografeerd van achteren
Bestaand:Uutkiekpunt van Korfoe op Albanië 2.jpg|Uutkiek van Korfoe op Albanië/Griekelaand
</gallery>

==Referensies==
<references/>

==Uutgaonde verwiezing==
{{Commonscat|Corfu|Korfoe}}

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Gryksk eiland]]
