{{Zie dv|Aandere betekenissen van '''melk''' vie'j op [[Melk (deurverwiespagina)]]}}[[Ofbeelding:glas_melk.jpg|thumb|250px|Glas melk]]
'''Melk''' is n vloeistof (n [[emulsie]] van vetdruppels in [[wäter]]) die an-emääkt wört deur vrouwelike [[zoogdieren]] die net n jong op de weerld ezet ebben. Melk bestet uut [[vet]]ten, [[eiwit]]ten, [[laktose]] en [[zolt]]en. De melk die [[mense|meinsen]] anmäken numen we ''[[zog]]'' of ''moejermelk''. Veur de produksie van melk veur de [[voedingsindustrie]] wört miestal [[koe]]melk gebruukt. Ien liter koemelk weg 1.030 gram. Op veul kleinere skaole wörren [[sik|geitemelk]] en [[skaop]]emelk gebruukt. In onder aandere [[Ruslaand]] wört ok [[peerd]]emelk emääkt.

== Vetge-alten ==
Melk waor gien vet uut e-ääld is wört ''volle melk'' enuumd. t Deruut älen van ongeveer de älfte van de vetten uut de melk levert '''alfvolle melk''' op. In '''maogere melk''' zit nog minder vet. Dit levert de volgende vetge-altes op (uutedrokt in gram vet per liter melk):
* volle melk :  meer as 35 g/l
* alfvolle melk : tussen 15 en 18 g/l
* maogere melk : minder as 3 g/l

== Verwärking ==
[[Bestaand:MilkMaid.JPG|thumb|t Melken van n koe]]
[[Rauwe melk]] wört in de [[zuvelfabriek]] bewärkt um t langer oldber te mäken en de kwaolike bakterieën te doden. n Groot naodeel groot dervan is dat n bulte goeie stöffies, die elpen bie t verteren van melk, ook verleuren gaon en dat de smääk achteruut get. 
* [[pasteuriseren|pasteurisasie]] (veretten op 72°)
* [[sterilisasie (mikro-organismen)|sterilisasie]] (veretten op 120°)
* [[UHT]]-sterilisasie (kort veretten op Ultra (H)oge Temperatuur)
* [[bactofuge]]®, n spesiaal type [[sentrifuze]] um melk te zuveren van bakteriën en sporen
* [[kookpunt|koken]] (veretten totdat de melk kookt, wört in t algemien niet fabrieksmaotig edaon)
* [[wellen]] (van [[biest]])

Uut melk kunnen verskillende [[zuvelprodukt]]en emääkt wörren. Veurbeelden bin o.a. [[joggert]], [[kärremelk]], [[dikmelk|angop]], verskillende [[vla]]soorten, [[keze]], [[botter]], enz. Bi'j sommige dervan wört de melk [[fermentasie|efermenteerd]]. Fermentasie is n proses waorbi'j de [[melksuker]]s ummezet wörren in [[melkzuur]], waordeur t miestal beter verteerber wört. Ook is t n bron van goeie bakteriën veur de därms. 

== Rauwe melk ==
Rauwe melk mag in [[Nederlaand]] allienig rechtstreeks bi'j de boer ekocht wörren, i'j mut t lös verkopen (dus niet in n flesse of n pak), en i'j mut zien koper dudelik mäken dat de melk tuus veret mut wörren, toch gebeurt dat niet altied umdat vule boeren veurstaander bin van t drinken van rauwe melk, zo as dat vrogger ook altied gebeurde. Rauwe melk ef n aandere smääk as melk die epasteuriseerd is, over t algemien vienen de mieste meinsen t beter smäken. Rauwe melk ef n ogere voedingsweerde as epasteuriseerde melk. Deur veretting gaon ettegevulige bestaanddielen in de melk verleuren, waoronder [[vitamine C]] en [[vitamine E]], mär ook bio-aktieve [[eiwit]]ten, zo as [[lysozyme]], [[laktoperoxidase]], [[laktoferrine]], [[transferrine]]s en [[immunoglobuline]]s. Disse stöffies verstärken t [[ofweersysteem]] (immuunsysteem) en ebben antibakteriële en antivirale aegenskoppen. Verskillende studies laoten zien dat kienders die rauwe melk drinken minder  [[astma|dempe]] bin en minder last ebben van [[uutslag]] en [[allergie]]ën zo as [[heuikoortse|euikoortse]]. 

In rauwe melk zitten ook kwaolike bakteriën, zo as ''[[Escherichia coli]]'', ''[[bacillus cereus]]'', ''[[Listeria monocytogenes]]'' en ''[[Staphylococcus aureus]]''. Ze kunnen gevaorlik wezen veur meinsen waorbi'j t ofweersysteem verzwakt is, zo as oldere meinsen, zieken, zwangere vrouwluden en jonge kienders. Mär over algemien lek t derop dat t drinken van rauwe melk juust positief is veur de gezondeid, niet allienig vanwege de goeie stöffies die derin zitten mär ook deurdat t ons ofweersysteem bezig oldt. Um rauwe melk veur iederiene veilig te mäken en de goeie aegenskoppen te be-olden kunnen milde bewäärmethodes gebruukt wörren. Veurbeelden daorvan bin [[paskalisasie]] (ogedrokbeändelige) of [[Pure Pulse]].

== Laktose-intoleransie ==
[[Bestaand:LacIntol-World2.png|thumb|Laktose-intoleransie over de weerld]]
Der bin meinsen die [[allergie]]s bin veur koemelkeiwit, dat numen we dan n ''koemelkallergie''. Dit komt veural veur bi'j zoegelingen en jonge kienders. Miestal ebben ze ier op lätere leeftied gien last meer van. 2 tot 6% van de zoegelingen ef disse allergie. Veur disse meinsen en veur meinsen mit n [[laktose]]-intoleransie is der ook n melkvervanger van plaantaordige oorsprong bi'jveurbeeld op basis van [[sojaboon|soja]], dit numen we [[sojamelk]]. Disse melk bestet uut vet, wäter en [[eiwitten]], mär soja (en dus ook sojamelk) is minder geskikt veur mannen deurdat der fyto-oestrogenen in zitten, n vrouwelik [[ormoon]] dat onder aandere veur borstvorming zörgt bi'j mannen.<ref>Hormoonbalansfactor, Ralph Moorman, blz. 63, 64</ref> Aandere melkvervangers bin: [[haever|ävermelk]], [[amandel]]melk, [[haozelnoeten|äzeneutemelk]] (of aandere neuten), [[riest]]emelk (deur riestemelk zal de bloedsukerspiegel wel stärk stiegen). Bi'j koemelkeiwitallergie kan ook [[sik|geitemelk]] egeven wörren. Umdat ook ier laktose in zit elpt t niet bi'j laktose-intoleransie.

t Merendiel van de meinseid, eskat op 75 tot 81%, is laktose-intolerant, ook in de westerse weerld (waor väke veul melk edrönken wört) bin meinsen väke laktose-intolerant zonder t zelf te märken. 

==Melk goed veur de botten?==
Melkprodukten älen meer kalsium uut de botten as ze toevoegen. Uut onderzuuk is ebleken dat der meer [[botontkalking]] veurkomt bi'j oldere vrouwen die melkprodukten gebruken as bi'j vrouwen die dat niet doen. Um genog kalsium binnen te kriegen ku'j dus beter aandere voedingsbronnen gebruken, bi'jveurbeeld: sterkärsen, spitskool, Chinese kool, rääpstielen, äzelneuten en zeegruunten. t Probleem mit botontkalking in Nederlaand ef meer te mäken mit n [[vitamine D|vitamine D-tekort]] umdat vitamine D elpt bi'j de opnäme van kalsium uut de därms.<ref>Hormoonfactor, Ralph Moorman, blz. 110</ref>

== Nedersaksies ==
* '''Algemien:''' ''melk''
* [[Drèents]]: ''melk'', ''mölk''
* [[Grunnegs]]: ''maelk''{{Info|mèlk}}, ''mealk''{{Info|mìlk}} <small>(dikworden melk wordt ''keel'' nuimd)</small>
* [[Tweants]]: 
**''melk'' <small>(in bepaolde pläätsen wört de -l veurin de mond uutespreuken)</small>
**''meelk'' ([[Riessens]], [[Eanters|Aenters]], [[Maarkel]]s)

==Trivia==
Je kunnen zelf bekieken o'j laktose-intolerant bin deur twie dägen gien melk, melkprodukten of aandere voeding/drank mit laktose derin te eten of te drinken, op de därde dag drink je n iel glas melk, as dit veur problemen zörgt (bv. last van de mäge) dan wee'j da'j laktose-intolerant bin. Ook bin der testen te kriegen waor ie t goed mee meten kunnen.

==Referensies==
<references/>

[[Kategorie:Sallaands artikel]]
[[Kategorie:Zuvel]]
