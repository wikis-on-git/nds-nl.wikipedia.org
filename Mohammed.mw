'''Mohammed ibn 'Abdallah''', ook wal eskreewn as ''Muhammed'' of ''Muhammad'', was n [[profeet]] oet [[Saoedi-Arabië]] den at leawdn van ongevear 570 töt [[8 juni]] [[632]]. Hee bracht de wearldgodsdiens [[Islam]] töt t volk. Mohammed was neet allene n belangriekstn profeet vuur de moslims, mear zin leawn is ook n vuurbeeld vuur alle moslims. 

==Leawn==
Mohammed wör in ongevear 570 in [[Mekka]] geboorn, in t joar wat bie de moslims bekeand steet as ''t Joar van n Olifant''. Zin vaa 'Abd Allah, n Mekkaans haandelsman, köm gedoernde ne haandelsreaize oet de tied toew at Mohammed nog egeet neet geboorn was, en zin moo störf n antal joar later, woerduur at'e as [[wees]] in t hoes van zinnen eum [[Abu Talib]] terechte köm. As jongkearl gung'e vake met op haandelsreaizn en kreeg doarduur nen gooen naamn. Eene van de belangriekste haandelsleu oet toewmoalig Mekka was Gadidja, ne 40-joarige weddevrouwe. Doar trouwdn'e met, en wör zo baas oawer Gadidja zinne haandelsoondernemmige. 

Toew at Mohammed 40 joar was (n belangriek getal in de Arabiese wearld) har hee de gewoonte um zik terugge te trekn um te mediteern, woervuur at hee noar n boarg [[Hira]] gung. Op n dag in t joar 610 heurdn'e ne stemme den at um opdreagn: "Zegnt noa:..." Dit was de stemme van n engel [[Gabriël]] den at um de verzn vuur zea van wat later wör ebeundeld töt de [[Koran]].

[[Kattegerie: Begin]]
[[Kattegerie: Tweants artikel]]
[[Kattegerie: Geleuf]]
