'''Veankel''' (''Foeniculum vulgare'') is ne plaante oet de [[skoarmbloomfamilie]] (''Apiaceae''). De plaante smaakt noar [[anies]], en wörd ezeen as n [[kroed (kökn)|kroed]] (de täkke en t dröadige loof), mer ook as [[greunte]] (De verdikkige oonderan n steln van knolveankel). Bladveankel hef ginne knolle. De plaante kan nen kearl boawn t heuwd gröain.

De zöa zeent al eeuwnlaank bekeand um öare geneaskrachtige woarking. Ze wordt op verskeaidene maneern töt medisien emaakt. t Krachtigste medisien is [[veankelöllie]], wat oet de zöa perst wörd. Mangs wörd dr ook [[tee]] van etrökn.

Veankelzoad is good vuur de doarmen en bie probleemn met de [[menstruasie]]. t Wörd ook gebroekt um [[borstvoding]] an te maakn, umdet de öllie van de zöa völle [[anethol]] inhef (n [[fyto-oestrogeen]]).<ref>Fennel and anise as estrogenic agents, J. Ethnopharmacology PMID 6999244</ref> Dr wordt ook völle medisienn oet veankel emaakt.

Veankel keump van oorsproonk oet [[Azië]] en wör al in de [[Middeleeuwn]] oawer de oolde haandelsweagn noar [[Europa (continet)|Europa]] bracht. Vuural in Zuud-Europa wörd dr völle veankel kweekt, en in völle salades broekt. Ook is dr soep van te maakn. 

Duur op veankelzoad te kauwn krie'j meender gaauw honger. Vroger, as de leu zoonder etn noar de koarke gungn, atn ze mangs veankelzoad oonder n koarkdienst.<ref>[http://books.google.nl/books?id=dftusR_bMSYC&pg=PA72&dq=fennel+church+poor+middle+ages&hl=nl&ei=fYXHTojQI8SG-wa_vbhA&sa=X&oi=book_result&ct=result&resnum=1&ved=0CDoQ6AEwAA#v=onepage&q=fennel%20church%20poor%20middle%20ages&f=false Vivian A. Rich, ''Cursing the Basil'' (1998) (Google books)]</ref>

<gallery>
Ofbeelding:Foeniculum_vulgare_-_Köhler–s_Medizinal-Pflanzen-148.jpg|
Ofbeelding:Foeniculum_vulgare_seeds.jpg|bleume
Ofbeelding:Ichneumon wasp on fennel.jpg|bleume met [[Sluipwaspen|Ichneumon]] sluipwasp
Ofbeelding:Foeniculum vulgare A.jpg|blöaiwieze
Ofbeelding:Fenouil.jpg|Knolveankel
Ofbeelding:Fennel seed.jpg|Zöa
</gallery>

== Oetgoande koppelink ==
* [http://www.soortenbank.nl/soorten.php?soortengroep=flora_nl&menuentry=soorten&id=1678&tab=beschrijving Soortenbank.nl. Venkel (Foeniculum vulgare)]

{{Bron|<references/>}}
{{Commons|Foeniculum vulgare}}

[[Kategorie:Tweants artikel]]
[[Kategorie:Greunte]]
[[Kategorie:Kroed]]
