De '''Waore Jezuskärke''' ([[Chinees]]: 真耶穌教會) is rond 1900 as [[Chinese keizerriek|Chinese]] variant van de [[Pinkstergemeente]] van 't [[christendom]] ontstaon. De Waore Jezuskärke is een niet-confessionele (onofankelijke) [[Kaark (geleufsgemeenschap)|kärke]] die in 1917 in [[Peking]] evestigd wönnen. De udige verkeuzen veurzitter van TJC Internasionale Assembläzie is veurganger Yung-Ji Lin. Der bin wereldwied zwat 1,5 miljoen an-angers. De kärke wiest de [[Drie-ieneid]] of en beskouwt [[God]] en [[Jezus]] as ien en dezelfde.

== De vuuf belangrieke doctrines ==
De 5 essentiële doctrines van de Waore Jezuskärke bint:

=== 1. Eilige Geest ===
"'t Ontvangen van de [[Eilige Geest]], waorvan bliek egeven wordt deur in [[christelijke glossolalia|tongen te spreken]], is de waorbörge van onze beärving van 't Keuninkriek van d' emel". (Rom 8:16, Eph. 1:13, 14).

=== 2. Deup ===
"De [[deup]] deur wäter is 't sakrement veur de vergeving van zundes veur de [[wedergeboorte]]. De deup mut in netuurlijk wäter plääsvienen, zoas een revier, de zee of een bron. De deuper, die zelf a; edeupt is mit wäter en mit de Eilige Geest, voert de deup uut in de naam van den Eer [[Jezus Christus]]. De deupeling mut volledig in 't wäter onder-edompeld wonnen, mit 't eufd ebeugen en 't gezichte naor beneden ([[Jannes]] 3:5; [[Evangelie naor Matteüs|Matteüs]] 3:16; [[Aandelings]] 2:38, 10:48).

=== 3. De voetwassing ===
't "sakrement van de voetwassing" stelt [[mense]]n in staot de ervaoring te dielen mit Jezus. 't Dient ok as constante erinnering da-j liefde, eiliging, nederigeid, vergeving en dienstverlening neudigebt. Iederiene die de deup ondergaon ef mut zien of eur voeten laoten wassen in de naam van Jezus Christus. De wederziedse voetwassing kan uut-eoefend wonnen as dät passend is. ([[Jannes]] 13:17)

=== 4. Eucharistie ===
De Eilige [[Communie]] is 't sakrement um de dood van Christus te erdenken. Ierbi'j diel ie in 't vleis en 't bloed van den Eer, umdä-w 't eeuwige lèven ebt en op de Leste Dag wonnen op-ewekt. Dit sakrement wordt zoväke as meugelijk evierd. Allinnig ien ongedesemd brood en droevensap mag gebruukt wonnen. ([[1 Korintiërs]] 10:17, 11:26; [[Jannes]] 6:53).

=== 5. Sabbat ===
De [[Sabbat (christendom)|Sabbat]], de zeuvende dag van de [[weke]] ([[zaoterdag]]), is een Eilige Dag, e-eiligd deur God. De dag wördt onder Gods genaode evierd ter erdenking van de skepping en Zien redding in de oop op de eeuwige rust in 't iernaomaols.

{{Dia|Disse pagina is eskreven in 't '''Attems'''}}

[[Kategorie:Oost-Veluws artikel]]
[[Kategorie:Christendom]]
