[[Ofbeelding:Sallandse Heuvelrug(1).jpg|thumb|300px|Heide en bos up de [[Sallandske hövelrügge]] körtby [[Nijverdal]]]]
'''Natüürbeskerming''' is et beskermen van [[natüür]], vöäral in breyde sinne et beskermen van natüürlandskappen, kültüürhistoriske elementen, bedreigde leavensgemeynskappen, deer- en plantensöärten, de verskeydenheid an söärten (ouk wal 'biodiversiteit' enöömd) en natüürlike hülpbrunnen. Ouk et teagengån van bedreigingen en terügge brengen van 'n oldere (oorspronkelyke) ståt höyrt derby. Natüürbeskerming besteyt al 'ne lange tyd, de moderne westerske vorm besteyt nu ungeväär 150 jår. De natüürbeskerming is altyd dicht verweaven eweasd med milieubeskerming. Dårumme wordet mangs miliöö- en derenbeskermingsorganisasys ouk as nen form van natüürbeskerming eseene. Dee grense tüsken natüür- en miliööbeskerming is neet altyd eaven skerp.

==Situaty rund 1850==
Vöäle natüürbeskermers lyket weaderümme te willen når den olden kültüürlandskappen van 150 töt 170 jår eleaden (üm [[1850]]), når den tyd vöär de [[indüstrialisaty]] en [[künstmest]], toon as de menske noch med de natüür leaven must en de natüür noch neet good under den düüm te krygen was. In dee tyd wassen der noch vöäle natüürsteades, dår wåras buren niks med kunden, so as te natte steades langs beaken moorassen, veanen, mär ouk te dröyge steades dee as neet ryke genog warren vöär den [[landbouw]]. Dee steades wörden 'wooste grund' enöömd. Dår warren de natüütsteades med bysündere söärten dee as se nu gaerne weaderümme wilt. Mär ouk den oavergang van kültüür når natüürlandskap dröäg by an de verskeydenheid an söärten. Vöäle söärten hebbet dee öävergang nöydig, van ryken grund når armen grund. Den olden manere üm et wild van de wooste grund teagen te holden (holtwallen, holtsingels, heggen, etc.) sorgedeen der korrekt vöär dat vöäle söärten der dankenswaerdig gebrüük van maket. De buren hadden dee natüür dichtby ouk nöydig vöär et burenbedryv. So deaden de buren up de sandgrunden de heide plaggen ümme te gebrüken in den potstal en et dårnå weader te gebrüken as mest vöär up den akkers. Et holt in de holtwal gebrükeden se vöär et maken van klumpen, stealens van gereydskap, et turf üüt et vean (skadden) wör gebrüked vöär et vüür in de buurderye. Döär de natüür te gebrüken, hölden se vroger ouk een deyl van de natüür in stand. In de situaty vöär 1850 was der neet vöäle veranderd an et gebrüük van et landskap. Natüür stund wal under druk, mär natüürsystemen wassen noch neet so vöäle anetasted as nu. Der was wal een verskil tüsken de situaty üp den sandgrunden, et rivierengebeed en de veanen. De veanen kent al lange 'n ontginning üm türf te winnen, vöäral de laegveansteades vanaf ungeväär 1500, wårdöär vöäle veanen verdweynen in et vüür. Ouk et rivierengebeed kent al sinds [[1200]] indyking, wårdöär de rivieren neet meyr so vry wasen en et rivierensysteem ünder druk kwam te stån. De sandgrunden saggen der heyl anders üüt as nu; et was vöäle meyr. Ouk wassen der gröttere veanen en heidesteades. Y künden van et eyne når et andere dorp kyken as y wulden. Walden wassen vake ekapped. Et lätste oorwald van [[Neaderland]], et [[Beakbergerwald]], wör in [[1871]] ekapped.

==Situaty nå 1850==

Vanaf 1850 wörren vöäle deylen natüür sneller untgunnen as de bevolking groide. Dorpen en steaden groiden, wårvöär natüür in de weg stund. Ouk wassen der üütvindingen üm de natüür better te künnen untginnen of üm armen grund te verryken (byvöärbeald med künstmest). De olde maneren üm akkers te beskermen teagen wild van de wooste grund wör wegekapped en vervangen döär [[steakeldråd|prikkeldråd]]. Beaken wörden rechtetrokken üm bepålde natte steades te künnen gebrüken. Dee olde mengeling van et kültüürlandskap en natüür verdweyn. Döär de [[Romantik (strouming)|Romantik]] wassen der steyds meyr lüde dee et belang van et beskermen van de natüür insaggen. In et begin vöäral üm de verskeydenheid an söärten en natüürlandskappen te beholden, later ouk üm bedreigde söärten en slim betöön wördende natuursteades. 

Et idee van natüürbeskerming in moderne sinne is in de [[Verienigde Staoten|Vereynigde Ståten]] üütevünden. Na et üütbrengen van et book [[Man and Nature]] döär [[George Perkins]] in [[1864]] wörden plannen emaked üm natüürsteades tot nationaal park te verklåren. In [[1870]] is döär de amerikaanske öäverheid een ny büreau üperichted en in [[1872]] wör et eyrste nationale park [[Yellowstone National Park]] estichted. [[Europa wearlddeel|Europa]] had in [[1836]] al 'n beskermde natüürsteade, [[Drachenfels]] in [[Düütskland]]. In Düütskland wör in [[1870]] et woord ''Natürschutz'' et eyrst gebrüked döär musikus [[Rudorff]], dee leader wör van de ''Heimatschütz''-beweging. Plantenkenner [[Conwentz]] en üpvodingskenner-politikus [[Wetekamp]] hebbet disse ideen wyder üütewarked in pleidooien vöär Natürdekmäler üm [[1900]]. De eyrste europääske nationale parken wassen üperichted in [[Sweyden]] üm den eeuwwisseling.

==Natüürbeskerming in Neaderland==

In Neaderland wör et eyrste natuurreservaat uperichted in [[1906]]. Et [[Naardermear]] wör nå 'n akty van under meyr [[Heimans]] en [[Thijsse]] anekochted. Tegelyke richteden se de [[Vereniging Natuurmonumenten]] up. De vereyniging was de eyrste landbehearende natüürbeskermingsorganisaty in Neaderland. Heimans en Thijsse sagen dat vöäle meyr städen en dorpen üütbreiden en dat landbouw med moderne techniken meyr natüür kon untginnen, wårdöär natüürsteaden anetasted würd of verdween. Ümme disse ontwikkeling teagen te gån, wazzen se vöäral natüürsteaden an et üpkopen en beskermen. Döär Vereniging Natüürmonumenten sint er in Neaderland ümme 1930 ouk regionaal warkende organisasies üpericht, so as de Provinsiale Landskappen. 

Na partikuliere ankoop van natüürsteade en internasionale andacht vöär natüürbeskerming, wal ouk de regering natüürsteaden better beskermen döär verankering as natüür. In 1990 würd dårumme de [[Ekologyse Hoofdstruktuur (EHS)]] bedacht. Disse term is vöär et eyrst genömd in et Natüürbeleidsplan (NBP) van et ministerie van Landbouw, Natüür en Vudselkwalityt. De EHS had as dul ümme belangryke natüürsteaden med mekaar te verbinden, sodat söärten van de ene syde van Neaderland når de andere syde künt kommen. In 1995 würden der dulsöärten en natüürdultypen an ekoppeld dee ontwikkeld mos würden döär invulling en et maken van de EHS. Et dul was ümme in totaal 728.500 hektare med mekaar te verbinden en in te richten. 'n deyl was al natüür, byvöärbeyld wald, murassen of veanen, mär et ontbrekende deyl mos nog würden inevüld. Ouk mos belangryke opstoppingen in de verbinding würden opgelosd döär de anleg van ekodukten en beestentünnels. Ümme et jår 2011 was 55% van de EHS anekocht en 30% ingericht. Et Kabinet-Rutte I sorgde vöär 'n versobering van de EHS. Det werd döär et Kabinet-Rutte II weyr wat terügge gedraaid. In juni 2013 würd de Ecologyse Hoofdstructuur neet meyr genömd, mär würd den term [[Natüürnetwerk Neaderland (NNN)]]. Leasers van de krant Trouw hadden disse name bedacht. Et dul van 728.500 hektare würd når beneden byesteld tot 600.000 hektare. In 2014 würd de verantwoordelijkheid vöär de üütvoering van et beleid öävergedragen an de provinsies. De EHS was vrogger et vöärbeyld vöär et Europese [[Natura 2000-netwark]], Europa was ünder de indruk van de ambisie van et natüürnetwark. Nu löpt Neaderland weyr achteran, döär politieke beslissingen dee der vöär sorgde det et ekologyse netwark nog neet ontwikkeld is so as det in 1990 was bedacht.

==Natuurbeskermingswetten==

In 1912 trad de Vögelwet in warking. Neaderland was in dee tyd een vöärloper op de rest van Europa. De Vögelwet had 'n antal regels öäver et vangen, doden en mednemen van vögels, öäver vangmiddelen, et vangen van vögels vöär de kooi en vöär de jacht, et pakken van eier en vernylen en verstoren van nüsten. Enkele söärten dee als schadelijk würden esean vormden 'n üütsondering op disse wet. In 1936 würd de olde wet vervangen döär 'n nye Vögelwet. 

Nå de Tweyde Wearldorlog nam et måtskappelijk drågvlak vöär de Natüürwetgeving wieter to. Lüde begint in te sean det völle söärten bedreigd würd, det söärten dreigen üüt te starven en andere det al bint. In 1954 würd dårümme verskillende söärten völle beskermd in de nye Jachtwet. Ouk trad in 1967 de eyrste Natüürbeskermingswet in warking, med  in 1973 et ‘Beslüüt beskermde inheymse diersöärten’ en et ‘Beslüüt beskermde inheymse plantensöärten’. Söärten dee al ünder de Vögelwet of Jachtwet valt würden neet in de Natüürbeskermingswet üpenömmen.

De oldste richtlijn dee nog würd ebrüükt is de Vögelrichtlijn üüt 1979. Disse richtlijn regelt de beskerming van alle in et wild leavende vögelsöärten in Europa. Vöär 'n lyst van 187 seldsame of bedreigde söärten mos leevsteaden, öäverwinterings- en treksteaden as Spesiale Beskermingszone (Vögelrichtlijnsteade) anedüüd würden. 

In Europa würdt in 1992 wyter ünder Neaderlands vöärsitterskap de EG-Habitatrichtlijn anenömmen döär de landen van de Europese Gemeynskap. Disse richtlijn is beduld vöär de beskerming van söärten en natüürsteaden, ouk hyr Spesiale Beskermingszones genömd. Samen med de steaden van de Vögelrichtlijn vormen dee et netwark [[Natura 2000]]. Wyter beskermt de Habitatrichtlijn ongeveyr 200 diersöärten en ongeveyr 500 plantensöärten. 

Wyters is in 1961 ouk 'n Waldwet inesteld ümme te sorgen det de omvang van et wald neet wyter afnömt. Döär de Waldwet mos vöäral et oppervlak wald beholden würden. Later hebt se de regels meyr anevüld med regels öäver et behold van de kwalityt van et wald. 

In 1998 is de Neaderlandse wet- en regelgeving veranderd, ümme de Europese regelgeving better in de Neaderlandse wetgeving üp te neamen. De Natüürbeskermingswet 1998 regelt vanaf dan de beskerming van natüürsteaden en water. Neaderland hef 162 natüürsteaden aneweasen dee in anmerking kümt vöär beskerming ünder de Habitatrichtlijn en/of Vögelrichtlijn. De dealen üüt de Natüürbeskermingswet dee gåt ümme de beskerming van söärten würden ünderebracht in de Flora- en faunawet. Disse wet is in 2002 in warking etreden en regelde de söärtenbeskerming in Neaderland. Dårmed was de Europese regelgeving kompleet upenömmen in Neaderlandse wetgeving.

==Wetgeving nu==

Per 1 januari 2017 is de nye Wet natuurbeskerming (Wnb) in warking. Disse wet hef de vroggere Natuurbeskermingswet 1998, Flora- en faunawet en Waldwet upenömmen. Et doel van de nye Wet natuurbeskerming is umme de wetgeving makkelijker te maken. Ouk hef de wet as doel om meyr mögelijkheyden te bieden umme ekologie en ekonomie te verbinden. Döär de wet bint völle taken en verantwoordelijkheyden når de provinsies ekommen. Döär kuj 'n vergunning of ontheffing vrågen as y an 'n projekt warkt wår beskermde söärten wurd angetast of as y warkt in 'n beskermd natuursteade.

{{Dialekt|sdz}}
[[Kategorie:Natuurbeskerming]]
[[Kategorie:Biologie]]
