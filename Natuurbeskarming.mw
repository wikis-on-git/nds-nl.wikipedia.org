[[Ofbeelding:Sallandse Heuvelrug(1).jpg|thumb|300px|Heide en bos up de [[Sallandske hövelrügge]] körtby [[Nijverdal]]]]
'''Natüürbeskerming''' is et beskermen van natüür, vöäral in brede sin et beskermen van natüürlandskappen, kültüürhistoriske elementen, bedreigde leavensgemeynskappen, dier- en plantensöärten, de verskydenheid an söärten ('biodiversiteit' würd et ouk wal genömd) en natüürlyke hülpbronnen. Ouk et teagengån van bedreigingen en terügge brengen van 'n oldere (oorspronkelyke) staat höärt derby. Natüürbeskerming beståt al 'ne lange tyd, de moderne westerse vorm beståt nu ongeveer 150 jår. De natüürbeskerming is altyd dicht verweven ewes med milieubeskerming. Dårumme seet mangs milieu-organisaties en dierenbeskermingsorganisasies ouk as nen vorm van natüürbeskerming. Dee grens tüsken natüür- en miliebeskerming sint neet altyd eaven skerp.

==Situaty rund 1850==

Et valt up det völle natüürbeskermers vake terügge wilt når den olde kültüürlandskappen van 150-170 jår eleden (ümme 1850), når den tyd vöär de indüstrialisasie en künstmest, tun de mens nog med de natüür leaven mos en der natüür nog neet slim ünder de düüm kunt krygen. In dee tyd wazzen der nog völle natüürsteaden tüsken de landbouwsteaden döär, up dee steade dee neet brüükbår wazzen vöär den landbouw. Byvöärbeyld te natte steaden, langs beken, murassen, veanen, mär ouk te dröge steaden dee neet ryke genog wazzen vöär den landbouw. Dee steaden würden 'wuste grond' genömt. Dår wazzen de natüürsteaden med bysündere söärten dee se nu geerne terügge wilt. Mär ouk den öävergangk van kültüürlandskap når natüürlandskap was vöär de verskydenheid an söärten heyl belangryk. Völle söärten hebt dee öävergangk nödig, van ryke grond når arme grond. Den olden manere ümme et wild van de wuste grond teagen te holden, holtwallen, holtsingels, heggen, etc., sorgen der krek vöär det völle söärten der dankenswårdig gebrüük van maakt. Den buren hadden dee natüür dichtby ouk nödig vöär et burenbedryf. So plagden de buren üp de sandgronden de heide ümme te gebrüken in den potstal, ümme et vervolgens weyr te gebrüken as mest vöär üp den akkers. Et holt in de holtwal gebrüükt se vöär et maken van klompen, stelen van gereedskap, et türf üüt et vean (skadden) würd gebrüükt vöär et vüür in de burderye. Döär de natüür te gebrüken, hold se vrogger ouk een deal van de natüür krek in stand. In de situaatsy vöär 1850 was der neet völle veranderd an et gebrüük van et landskap. Natüür stond wal ünder drok, mär natüürsystemen wazzen nog neet so völle anetast as nu. Der was wal een verskil tüsken de situaatsy üp den sandgronden, et rivierengebeed en de veanen. De veanen kent al lange 'n ontginning ümme türf te winnen, vöäral de leegveansteaden vanaf ongeveer 1500, wårdöär völle veanen verdwenen in et vüür. Ouk et rivierengebeed kent al sinds 1200 indijking, wårdöär de rivieren neet meyr so vry wazzen en et rivierensysteem ünder drok kwammen te stån. De sandgronden sag der heyl anders üüt dan nu, völle meyr en grotere veanen en heidesteaden. Y kün van et eyne når et andere dorp kyken aj wilt. Walden wazzen vake gekapt. De lätste urwald van Neaderland, et [[Beekbergerwald]], würd in 1871 gekapt.

==Situaty nå 1850==

Vanaf 1850 wurden völle dealen natuur sneller ontgonnen as de bevolking gröide. Dorpen en steaden gröiden, wårvöär natuur in de weg stond. Ouk wazzen der uutvindingen umme de natuur better te kunnen ontginnen of umme arme grond te verryken (byvöärbeyld med kunstmest). Olde manere umme akkers te beskermen teagen wild van de weuste grond wurd weggekapt en vervangen döär prikkeldråd. Beken werden recht etrokken umme bepålde natte steade te kunnen gebruken. Dee olde mengeling van et kultuurlandskap en natuur verdween. Döär de Romantiek wazzen der steeds meyr lüde dee et belang van et beskermen van de natuur seat. In et begin vöäral umme de verskydenheid an söärten en natuurlandskappen, later ouk umme bedreigde söärten en slim betuun wurdene natuursteaden. 

Et idee van natuurbeskerming in moderne sin is in de Vereynigde Staten uutevunden. Na et uutbrengen van et book [[Man and Nature]] döär George Perkins in 1864 wurden plannen emaakt umme natuursteaden tot nationaal park te verklaren. In 1870 is döär de Amerikaanse öäverheid een ny buro upericht en in 1872 wurd et eyrste nationale park [[Yellowstone National Park]] esticht. Europa had in 1836 al een beskermde natuursteade, [[Drachenfels]] in Düütsland. In Düütsland wurd in 1870 et woard Naturschutz et eyrst ebruukt döär musikus [[Rudorff]], dee leider wurd van de Heimatschutz-beweging. Plantendeskundige [[Conwentz]] en upvoedingsdeskundige-politikus [[Wetekamp]] hebt disse ideeen wieter uutewarkt in pleidooien vöär Naturdekmäler umme 1900. De eyrste Europese nationale parken wazzen upericht in Sweden umme den eeuwwisseling.

==Natuurbeskerming in Neaderland==

In Neaderland werd et eyrste natuurreservaat üpericht in 1906. Et Naardermeer werd na 'n aksie van ünder meyr [[Heimans]] en [[Thijsse]] anekocht. Tegelyk hebt se de [[Vereniging Natuurmonumenten]] üpericht. De vereniging was de eyrste landbeherende natüürbeskermingsorganisasie in Neaderland. Heimans en Thijsse sagen det völle meyr steaden en dorpen üütbreiden en landbouw med moderne technieken meyr natüür kon ontginnen, wårdöär natüürsteaden anetast würd of verdween. Ümme disse ontwikkeling teagen te gån, wazzen se vöäral natüürsteaden an et üpkopen en beskermen. Döär Vereniging Natüürmonumenten sint er in Neaderland ümme 1930 ouk regionaal warkende organisasies üpericht, so as de Provinsiale Landskappen. 

Na partikuliere ankoop van natüürsteade en internasionale andacht vöär natüürbeskerming, wal ouk de regering natüürsteaden better beskermen döär verankering as natüür. In 1990 würd dårumme de [[Ekologyse Hoofdstruktuur (EHS)]] bedacht. Disse term is vöär et eyrst genömd in et Natüürbeleidsplan (NBP) van et ministerie van Landbouw, Natüür en Vudselkwalityt. De EHS had as dul ümme belangryke natüürsteaden med mekaar te verbinden, sodat söärten van de ene syde van Neaderland når de andere syde künt kommen. In 1995 würden der dulsöärten en natüürdultypen an ekoppeld dee ontwikkeld mos würden döär invulling en et maken van de EHS. Et dul was ümme in totaal 728.500 hektare med mekaar te verbinden en in te richten. 'n deyl was al natüür, byvöärbeyld wald, murassen of veanen, mär et ontbrekende deyl mos nog würden inevüld. Ouk mos belangryke opstoppingen in de verbinding würden opgelosd döär de anleg van ekodukten en beestentünnels. Ümme et jår 2011 was 55% van de EHS anekocht en 30% ingericht. Et Kabinet-Rutte I sorgde vöär 'n versobering van de EHS. Det werd döär et Kabinet-Rutte II weyr wat terügge gedraaid. In juni 2013 würd de Ecologyse Hoofdstructuur neet meyr genömd, mär würd den term [[Natüürnetwerk Neaderland (NNN)]]. Leasers van de krant Trouw hadden disse name bedacht. Et dul van 728.500 hektare würd når beneden byesteld tot 600.000 hektare. In 2014 würd de verantwoordelijkheid vöär de üütvoering van et beleid öävergedragen an de provinsies. De EHS was vrogger et vöärbeyld vöär et Europese [[Natura 2000-netwark]], Europa was ünder de indruk van de ambisie van et natüürnetwark. Nu löpt Neaderland weyr achteran, döär politieke beslissingen dee der vöär sorgde det et ekologyse netwark nog neet ontwikkeld is so as det in 1990 was bedacht.

==Natuurbeskermingswetten==

In 1912 trad de Vögelwet in warking. Neaderland was in dee tyd een vöärloper op de rest van Europa. De Vögelwet had een aantal regels öäver et vangen, doden en vervoeren van vögels, öäver vangmiddelen, et vangen van vögels vöär de kooi en vöär de jacht, et pakken van eier en vernielen en verstoren van nesten. Enkele söärten dee als schadelijk werden esean vormden 'n uutsondering op disse wet. In 1936 wurd de olde wet vervangen döär 'n nye Vögelwet. 

Na de Tweyde Wearldoorlog nam et måtskappelijk draagvlak vöär de Natuurwetgeving wieter toe. Lüde begint te beseffen det völle söärten bedreigd wurd, det söärten dreigen uut de tyd te raken en andere det al bint. In 1954 wurd dårumme verskillende söärten völle beskermd in de nye Jachtwet. Ouk trad in 1967 de eyrste Natuurbeskermingswet in warking, med  in 1973 et ‘Besluit beschermde inheemse diersoorten’ en et ‘Besluit beschermde inheemse plantensoorten’. Söärten dee al under de Vögelwet of Jachtwet valt wurden neet in de Natuurbeskermingswet upenömmen.

De oldste richtlijn dee nog wurd ebruukt is de Vögelrichtlijn uut 1979. Disse richtlijn regelt de beskerming van alle in et wild leavende vögelsöärten in Europa. Vöär 'n lijst van 187 seldsame of bedreigde söärten mos leevsteaden, öäverwinterings- en treksteaden as Speciale Beskermingszone (Vögelrichtlijnsteade) aneduud wurden. 

In Europa wurdt in 1992 wieter under Neaderlands vöärsitterskap de EG-Habitatrichtlijn anenömmen döär de landen van de Europese Gemeenskap. Disse richtlijn is bedoeld vöär de beskerming van söärten en natuursteaden, ouk hier Speciale Beskermingszones eneumd. Samen med de steaden van de Vögelrichtlijn vormen dee et netwark [[Natura 2000]]. Wieter beskermt de Habitatrichtlijn ongeveer 200 diersöärten en ongeveer 500 plantensöärten. 

Wieters is in 1961 ouk een Waldwet inesteld umme te sorgen det et areaal wald neet wieter afneemt. Döär de Waldwet mos vöäral et oppervlak wald beholden wurden. Later hebt se de regels meyr anevuld med regels öäver et behold van de kwaliteit van et wald. 

In 1998 is de Neaderlandse wet- en regelgeving veranderd, umme de Europese regelgeving better in de Neaderlandse wetgeving up te neamen. De Natuurbeskermingswet 1998 regelt vanaf dan de beskerming van natuursteaden en wateren. Neaderland hef 162 natuursteaden aneweasen dee in anmerking kumt vöär beskerming under de Habitatrichtlijn en/of Vögelrichtlijn. De deylen uut de Natuurbeskermingswet dee gåt umme de beskerming van söärten wurden underebracht in de Flora- en faunawet. Disse wet is in 2002 in warking etreden en regelde de söärtenbeskerming in Neaderland. Dårmed was de implementasie van de Europese regelgeving kompleet.

==Wetgeving nu==

Per 1 januari 2017 is de nye Wet natuurbeskerming (Wnb) in warking. Disse wet hef de vroggere Natuurbeskermingswet 1998, Flora- en faunawet en Waldwet upenömmen. Et doel van de nye Wet natuurbeskerming is umme de wetgeving makkelijker te maken. Ouk hef de wet as doel om meyr mögelijkheyden te bieden umme ekologie en ekonomie te verbinden. Döär de wet bint völle taken en verantwoordelijkheyden når de provinsies ekommen. Döär kuj 'n vergunning of ontheffing vrågen as y an 'n projekt warkt wår beskermde söärten wurd angetast of as y warkt in 'n beskermd natuursteade.

{{Dialekt|sdz}}
[[Kategorie:Natuurbeskerming]]
[[Kategorie:Biologie]]
