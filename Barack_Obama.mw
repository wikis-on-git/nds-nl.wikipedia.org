[[Bestaand:Official portrait of Barack Obama.jpg|thumb|right|200px|Barack Obama]]
'''Barack Hussein Obama II''' ([[Honolulu]], [[Hawaii]], [[4 augustus]] [[1961]]) is n 44sten en eerstn [[Afrikaans-Amerikaans|Zwartn]] presideant van [[Amerika]]. Tusken [[3 januwoari]] [[2005]] en [[16 november]] [[2008]] was'e lid van t Amerikaanse Senoat as verteegnswoordiger van de stoat [[Illinois]] en doarvuur was'e stoatssenator in de wetgeewnde vergaderige van denzelfdn stoat. Op [[20 jannewaori|20 januwoari]] [[2009]] wör'e offisjeel an-enömn as presideant.

== Leawnsloop ==
=== Jeugnd ===
Obama's vaa, Barack Obama Sr., was nen [[Luo (stamme)|Luo]] oet [[Kenia]]. Zien moo, Anne Dunham, köm oet de stoat [[Kansas]]. Disse beaide gungn oet mekoar in [[1964]] toew at Barack junior twee joar oold was. Zin moo hertrouwdn met nen [[Indonesië]]r den at in Hawaii studeerdn. In [[1967]] verhuusdn t gezin noar [[Jakarta]]. Hee gung dr noar ne [[Rooms-Katholieke Karke|Roomske]] skole, mear steund in-eskreewn as [[Islam|Moslim]].<br />
Toew at'e tiene was, gung'e wierumme noar Hawaii, en bie zinne grootooldn van zin moo's kaante wonn. Töt [[1979]] gung'e hier noar de middelbere skole.

Noa de middelbere skole verhuusdn'e noar [[Los Angeles]], woer at'e twee joar an t [[Occidental College]] studeerdn. Noa twee joar gung'e noar [[Niej-York]], woer at'e verdan studeerdn an de [[Columbia Universiteit]]. Hee studeerdn of in [[1983]] op [[politikologie]] en Boetnlaandse Betrekkings. Noa zinne studie deed'e oonderzeukn bie de New York Public Interest Group. In [[1985]] verhuusdn'e noar [[Chicago]] woer at'e projektn dee in oarmere buurtn. 

In [[1988]] leut'e zik deupn in de [[United Church of Christ]], en gung'e hen rechtn studeerdn an de [[Harvard Universiteit]]. Hee haaldn t niejs toew at hee as eerstn zwartn wör ekeuzn as presideant van de Harvard Law Review. Hee studeerdn in [[1991]] of [[met lof]], woernoa at'e wierumme köm noar [[Chicago]] en as [[advekoat]] gung woarkn. Hee hef tusken 1993 en [[2004]] les egeewn an de universiteit van Chicago, terwiel at'e oonderwiel ook nog zelf advekoat was van 1992 töt 2002. 

In [[1989]] leardn'e [[Michelle Robinson]] kenn, woermet at'e trouwdn in [[1992]]. Ze kreegn twee dochters: ''Malia Ann'' (1998) en ''Natasha "Sasha" (2001).

== Oetgoande verbeending ==
* [http://www.barackobama.com Barack Obama '08]
* [http://obama.senate.gov VS Senaat - Barack Obama]

[[Kategorie:Tweants artikel]]
[[Kategorie:Verenigde Stoatn van Amerika]]
[[Kategorie:Presideant]]

{{Link FA|mr}}
