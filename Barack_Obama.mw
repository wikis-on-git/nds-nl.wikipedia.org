[[Bestaand:Official portrait of Barack Obama.jpg|thumb|right|200px|Barack Obama]]
'''Barack Hussein Obama II''' ([[Honolulu]], [[Hawaii]], [[4 augustus]] [[1961]]) is n 44sten en eerstn [[Afrikaans-Amerikaans|Zwartn]] presideant van [[Amerika]]. Tusken [[3 januwoari]] [[2005]] en [[16 november]] [[2008]] was hee lid van t Amerikaanse Senoat as ofveardiging van de stoat [[Illinois]]. Doarvuur was hee stoatssenator in de wetgeewnde vergaderige van denzelfdn stoat. Op [[20 jannewaori|20 januwoari]] [[2009]] wör hee offisjeel an enömn as presideant.

== Leawnsloop ==
=== Jeugnd ===
Obama's vaar, Barack Obama Senior, was nen [[Luo (stamme)|Luo]] oet [[Kenia]]. Zien moo, Anne Dunham, köm oet de stoat [[Kansas]]. Disse beaide gungn oet mekoar in [[1964]] toen as Barack junior twee joar oold was. Zin moo hertrouwdn met nen [[Indonesië]]r den as in Hawaii studeerdn. In [[1967]] verhuusdn t gezin noar [[Jakarta]]. Hee gung dr noar ne [[Rooms-Katholieke Karke|Roomske]] skole, mear steund in eskreewn as [[Islam|Moslim]].

Toew at'e tiene was, gung hee wierumme noar Hawaii, [[en bie zinne grootooldn van zin moders kaante wonn]]. Töt [[1979]] gung hee hier noar de middelboare skole.

Noa de middelboare skole verhuusdn hee noar [[Los Angeles]], woer as hee twee joar an t [[Occidental College]] studeerdn. Noa twee joar gung hee noar [[Niej-York]], woer as hee verdan studeerdn an de [[Columbia Universiteit]]. Hee studeerdn of in [[1983]] op [[politikologie]] en Boetnlaandse Betrekkingn. Noa zinne studie deed hee oonderzeukn bie de New York Public Interest Group. In [[1985]] verhuusdn hee noar [[Chicago]] woer as hee projektn deed in oarmere buurtn. 

In [[1988]] leut hee zik deupn in de [[United Church of Christ]] en gung hee hen rechtn studeerdn an de [[Harvard Universiteit]]. Hee haaldn t niejs toew as hee as eerstn zwartn ekeuzn wör as presideant van de Harvard Law Review. Hee studeerdn in [[1991]] of [[met lof]], woernoa as hee wierumme köm noar [[Chicago]] en as [[advekoat|advokoat]] gung woarkn. Hee hef tusken 1993 en [[2004]] les egeewn an de universiteit van Chicago, terwiel as hee oonderwiel ook nog zelf advokoat was van 1992 töt 2002. 

In [[1989]] leardn hee [[Michelle Robinson]] kenn, woermet as hee trouwdn in [[1992]]. Ze kreegn twee dochters: ''Malia Ann'' (1998) en ''Natasha "Sasha" (2001).''

== Oetgoande verbeending ==
* [http://www.barackobama.com Barack Obama '08]
* [http://obama.senate.gov VS Senaat - Barack Obama]

[[Kategorie:Tweants artikel]]
[[Kategorie:Verenigde Stoatn van Amerika]]
[[Kategorie:Presideant]]
