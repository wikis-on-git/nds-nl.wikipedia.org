[[Ofbeelding:MinBZK.jpg|thumb|Et ministerie]]
Et Nederlaanse '''Ministerie van Binnenlaanse Zaeken en Keuninkrieksrelaosies''' (ofkot tot BZK) is de opvolger van et vroggere Ministerie van Binnenlaanse Zaeken. De toevoeging "Keuninkrieksrelaosies" het betrekking op de [[Nederlaanse Antillen]] en [[Aruba]]. 

Op dit mement (sund [[2002]]) bekleedt [[Johan Remkes]] de post van Minister van Binnenlaanse Zaeken en Keuninkrieksrelaosies. Daornaost is, nao et oftreden van [[Alexander Pechtold]] in [[2006]], [[Atzo Nicolaï]] as minister zunder portefeuille Minister veur Bestuurlike Verni'jing en Keuninkrieksrelaosies.

==Heufddoelstellings==
De heufddoelstellings van et ministerie bin in et kot:

* Et verzekeren van de demokratische [[rechtsstaot]].
* De zorg veur een goed funktionerend eupenbaor [[bestuur]].
* De kwaliteit verzekeren van personeel en beheer in de rieksdienst.
* Et bewaeken van de [[Grondwet]].
* Et koördineren van de saemenwarkingsrelaosie mit de Nederlaanse Antillen en Aruba.
* Et bevorderen van de [[eupenbaore orde]] en [[veilighied]].
* De zorg veur et konstitutionele staotsrechtelike bestel. 

Onder et Ministerie van BZK valen onder aandere de diensten die inzet wodden bi'j [[rampebestrieding]], zoas [[pelisie]] en [[braandweer]].

==Geschiedenis==
Et ministerie is in [[1798]] opricht onder de naeme ''Departement van inwendige pelisie en toezicht op de staot van dieken, wegen en waeteren van de [[Batoafse Republiek|Bataafse Rippebliek]]''.

==Uutgaonde verwiezings==
* [http://www.minbzk.nl/ Webstee Ministerie van BZK]
* [http://www.overheid.nl/ Webstee Nederlaanse Overhied]

[[Kategorie:Stellingwarfs artikel]]
[[Kategorie:Nederlaanse overheid]]
