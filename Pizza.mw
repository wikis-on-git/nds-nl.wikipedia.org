[[Bestaand:Pizza con funghi e olive chiang mai.jpg|thumb|250px|Pizza med päddestöle en olyven]]
[[Bestaand:Pizza in oven.jpg|thumb|250px|Ne pizza in den oaven van een italiaansk eathuus]]
[[Bestaand:Pizza im Pizzaofen von Maurizio.jpg|thumb|250px|Inkyk in nen holtoaven]]
[[Bestaand:Supreme pizza.jpg|thumb|250px|Nen amerikaansken pizza]]

Ne '''Pizza''' is ne (meysttyds) runde deygskyve, med dårup verskeidene bestanddeylen. De pizza kümt oorsprunglik uut de streake rund de [[Middellaandse Zee|Middellandse Sea]] en dan med name [[Italie]]. Dår was et al verskeidene jåren gebrukelik üm eatenswåren van ''telders van stute'' te eaten. De bestanddeylen sint meysttyds (nep)[[keze|kaese]], [[tomaat]], [[gruunte|gröönkost]], [[olyven]] of [[paddestool|päddestöle]]. Bakken wordt pizza's in heate oavens.

Uut upgraevingen blikt at de [[Vikingen]] in de [[9e eeuw|9. eywe]] platte runde deygboadems atten, med dårup allerhande bestanddeylen. Dee deaden se bakken in oavens dee as der al sowat etselvde uutsaggen as de hüdige pizza-oavens. Et duurden noch achthunder jår vöär at dee lüde et in Italie vöär et eyrst pizza's nöömden.

Eyrst in de [[17e eeuw|17. eywe]] skreaven se in [[Napels]] oaver "pizza", wår as de lüde når de öärmere deylen van de stad tröäken üm disse 'burenemåltyd' te eaten. Pizzamakers nöömden se ''pizzaioli''.

In [[1889]] wör den bekendsten pizzaiolo van Napels, [[Raffaele Esposito]], uutnöydigd üm vöär köäning [[Umberto I]] van Italie en syne vrouwe [[Margaretha van Savoye]] ne pizza te bakken. Vöär disse geleygenheid bedachden hee ne pizza med tomatensause, [[mozzarella]] en [[basilikum]]; de klöären van et in [[1861]] uprichtede [[Köäningryk Italie]]. Vöäral de köäniginne vünd et bysünder lekker, wårdöär as de ''Pizza Margherita'' geboren was. Disse pizza was et begin vöär alle pizza's so as wy se vandage den dag noch kent.

In de [[20e eeuw|20. eywe]] tröäken vöäle italianen når de [[Verenigde Stoaten|Vereynigde Ståten]]. Dår untstünden nye vörme van pizza's, med vake nen dikkeren boadem en meyrdere bestanddeylen. Döärdat de amerikaanske italianen banden bleaven anholden med öäre family in Europa en so ouk recepten uutwesselden, wördden de pizza's in Europa ouk uutbündiger. Mär nooit so uutvorig as de Amerikaanske pizza's.

Töt in de sestiger jåren van de 20. eywe was de italiaanske pizza vake een gorut rechthökig stükke deyg med blouts een beaten tomatensais en wat kaese of [[ansjovis]]. Dat deaden se in kleine stråtkröämkes up groute bakplaten bakken. By et verkoupen wör der weader een rechthökig stükke afsneaden.

In vöäle landen verkoupt se pizza's vöär esneaden an et skap. Ne pizzapünte is vake nen kwart (verendeyl) of achtste van nen runden pizza. Eathüse wår as pizza et meystverköchte gerecht is, nöömt se pizzeria's.

===Mooi um te weten===
*In [[Iran]] mag y et gerecht seyt [[2006]] gin ''pizza'' meyr nömen. Ümdat se dår alle leynwöörde uut de språke wilt halen, nöömd se et nu (oaversat) 'buugsame stute'.
*De pizza is so inbörgerd in de VS, dat de meyste amerikanen meynet dat de pizza ne amerikaanske uutvinding is. 
* De Pizza Hawaii wördt vake ne amerikaanske pizza nöömd, mär is in [[Nederland|Neaderland]] bedacht en invoord in Amerika.

[[Kategorie:Tweants artikel]]
[[Kategorie:Eten]]
[[Kategorie:Italiën]]
