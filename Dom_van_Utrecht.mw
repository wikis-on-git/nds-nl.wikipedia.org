[[Ofbeelding:Domtower Utrecht.jpg|thumb|right|250px|De Domtoren en -karke]]
De '''Dom van [[Utrecht (stad)|Utrecht]]''' is een markante [[gotiek|gotische]] karke in et midden van de stad. Et wodde bouwd vanof [[1254]] as de [[kattedraal]] van et [[bisdom Utrecht]] en was wijded an [[Martinus van Tours|Sunte-Matten]]. Sund [[1580]] is de karke [[protestantisme|protestaans]]. De 112,32 meter hoge '''Domtoren''' is de hoogste [[karktoren]] van Nederlaand en et hoogste gebouw van Utrecht.

De Domkarke was tot de karkelijke herindieling in [[1559]] de ienigste kattedraal in de Noordelike Nederlanen, en totan de bouw van de [[Kattedrale Basiliek Sint-Bavo|Sint-Bavokattedraal]] in [[Haarlem]] in [[1895]] de ienigste as kattedraal bouwde karke. Van de karke resteren tegensworig amper et [[priesterkoor|koor]] en et [[transept|dwarsschip]]; de Domtoren wodt deur een plein van de karke scheiden. Bi'j et Domkomplex heuren veerder nog een [[kloostergang|kruusgaang]] en een kapittelzael (now aula van de [[Universiteit Utrecht]]). 

De Utrechtse Dom is ondaanks de verminking ien van de belangriekste gotische monementen in Nederlaand. Et was ok ien van de vrogste veurbeelden van de gotiek in Nederlaand en as ienigste gebouw hier staot et wat stiel betreft dichtebi'j de klassieke Fraanse gotiek. An de hudige Dom gong een kattedraal in romaanse stiel veurof.

In de [[middeleeuwn|middelieuwen]] was een [[kapittel]] an de Domkarke verbunnen dat een eigen [[immuniteit]] bezat, een grondstok waorop de wereldlike macht niks in te brengen had. Behalven de kattedraal zels stonnen hier de woningen van de [[kanunnik]]en en tot in de dattiende ieuw ok et paleis Lofen van de Duutse keizer. De immuniteit van de Dom greensde an de zuudkaante an de immuniteit van de [[Sint-Salvatorkarke]] of Oold-Munsterkarke mit onder meer et paleis van de [[bisschop]]. Tussen beide karken, op et grondgebied van de Sint-Salvator, ston een dadde karkien inklemd, de Heilig-Kruuskapel.

[[Kattegerie:Stellingwarfs_artikel]]
[[Kattegerie:Christendom]]
[[Kattegerie:Utrecht]]

[[en:Cathedral of Saint Martin, Utrecht]]
[[nl:Dom van Utrecht]]
