[[File:Rijsterborgherpark Deventer.JPG|thumb|right|300px|Willings in t [[Rijsterborgherpark]] in [[Deawenter]] (de beume gansk leenks en gansk rechts).]]
[[File:Knotwilgen bij oudewater februari 2003.jpg|thumb|right|300px|Knotwillings biej [[Oldewoater]].]]
[[File:2014 Bald Eagle State Park weeping willow.jpg|thumb|right|300px|Treurwilling in Amerika.]]
[[File:Salix alba 021.jpg|thumb|right|300px|Skietwilling in n owebosk in Duutslaand.]]

De '''willing''' of '''wilge''' is n geslach van [[tweahuzig|tweahuzige]] [[boom|beume]] en [[stroek|struke]] oet de [[willingfamilie]] (''Salicaceae''). Willings bint bladverlerende beume met nen spreaiden bladstaand. De knoppe hef eanen knoppeskub. De bleuiwieze van de willing hef de vorm van n [[katje|kätsken]] en greuit oet de ziedeknoppen van nen eanjoarigen twieg. De willingkätskens zitt of stoat, gangswies oars as de hängnde kätskens biej [[poppel|pöppel]].

De pluzige zöaden wördt deur n weend spreaid moar könt mer bint mer korttieds kiemkrächtig. De meeste willingseurte könt ok veurtplaanten deur [[stekken]].

Willings bint [[pioniersoort|pionierseurte]] dee völle lich nödig hebt. In [[Nederland|Neerlaand]] en [[België]] kömt zee völle veur laanks sleute en plässe, doar zee meesttieds de veurkeur geft an ne vöchtige eard veur genoog woater te hebben veur öarn vlukse greui.

==Ekologie==
Willings bint pioniersplaante, dee laanks streume meesttieds ontkiemt in [[owebosk|owebosken]] öp de greanze tusken laand en woater. Deur t lochtig moaken van n groond deur de wörtel en deur de humusvörmige van blädde en takofval wör n groond veur-moakt veur seurte dee meesttieds völgt, zo as [[esse]] en [[eek]].

De [[woatermarkzeekte]] en trekkrächte van n weend loatt willings meesttieds nich older as veertig töt vieftig joar wörn.

Wilings bint veur [[insekt|insekte]] nen wichtigen leveroar van [[stuufmeel]]. Veural [[eanzoame bieë|eanzoame bieën]] bint ofhaankelik van bleuiende willings.

==Willingseurte==
t Geslach ''Salix'' hef önnevear dreahönnerd seurte, woarvan der zo ne twoalf natuurswieze in Neerland en België stoatt.

*[[Amandelwilling]] (''Salix triandra'')
*[[Baandwilling]] ('''Salix sacchalinensis'')
*[[Beriepte willing]] (''Salix daphnoides'')
*Beendwilling (''Salix alba var. vitellina'' - variëteit Skietwilling)
*[[Bittere willig]] (''Salix purpurea'')
*[[Boswilling]] (''Salix caprea'')
*[[Duutse dotte]] (''Salix dasyclados'')
*[[Eurde willing]] (''Salix aurita'')
*[[Graauwe willing]] (''Salix cinerea subsp. cinerea'')
*[[Katwilling]] (''Salix viminalis'')
*[[Kroakwilling]] (''Salix fragilis'')
*[[Kroepwilling]] (''Salix repens'')
*[[Laurierwilling]] (''Salix pentandra'')
*[[Rossige willing]] (''Salix cinerea subsp. oleifolia'')
*[[Skietwilling]] (''Salix alba'')

Oare seurte dee nich natuurswieze in Neerlaand en België te veenden bint, bint:

*[[Treurwilling]] (''Salix babylonica'', synoniem: ''Salix pendula'')
*[[Kronkelwilling]] (''Salix babylonica'' 'Tortuosa', synoniem: ''Salix matsudana'' 'Tortuosa').
*[[Krulwilling]] (''Salix babylonica var. pekinensis'', synoniem: ''Salix matsudana'')
*''Salix chaenomeloides''
*[[Smalbläddige willing]] (''Salix exigua'')
*''Salix gilgeana''
*''Salix elaeagnus'' 'Angustifolia', synoniem: ''Salix rosmarinifolia Hort''
*''Salix'' 'Golden Curls'
*''Salix sacchalenis''
*''Salix schwerinii''
*''Salix erythroflexuosa''.

==Oar gebroek==
De skors van n antal seurte, zo as de amandelwilling en skietwilling, hoaldt [[salicine]], det laank in te verlean as pienstiller gebroekt wörn. Leu kaauwn öp n willingbast, öf moaken der nen draank van. Salacine kän ok as leuistof gebroekt wörn, veur t [[leaderleuien|leuien]] van [[leader]]. Willingholdt wör tezoamn me't holt van pöppel gebroekt veur te moaken van kloompen en papier. Öm ne [[windmölle|weendmölle]] of te remmen wör nen 'vang', den besteet oet blökken willingholt, gebroekt. Veur de teelte van willings as biobraandstof is kortvoort zoad van vluksgreuiende rässe te kriegen.

t Holtskool van de willing wör gebroekt in buskruut; t hef ne völle heugere verbraandingsvluksheaid as biejveurbeald barbecue-holtskool.

In de regionen [[Tweante]], n [[Achterhook]], t eusten van [[Sallaand]], [[Westerwolde]], en ok wat ploatsen in [[Duutslaand]], wör n [[mirreweenterhoorn]] gebroekt. Deze heurne könt önner oare moakt wörn van willingholt.

==Zeekten en plöage==
De meestveurkömnde zeekte is de [[woatermarkzeekte]] (''Brenneria salicis'') dee de vätte too döt goan, woardeur stukken van n boom, of mangs wal heule beume ofstarft. Öp de greanze van leawend en deud holt öntstoat boskige vörme van [[woaterlot]]. De [[willingholtvleender|willingholtroepe]] lef in en van willingholt. Deur t vretten van n wiedgoand gängestelsel wördt de täkke en stam van de willing zwoar verzwakt. Biej de teelte van teanen könt insekten mangs wal völ skoade moaken.

==Biejgeloof==
Völgns t [[biejgeloof]] is de willing stark moagiesk. Biej de [[Germanen]] was n boom n symbool van n deud. Heksen zolt in de krune van de willings rusten. Verleantieds moaken leu fluutskens oet willingholt om heksen en duvel te verjoagen.

n Gebroek biej [[voodoo]]-praktieken is ne knope te leggen in nen willingtak. Doarmet zolt leu van op ofstaand nen oarn persoon in t naauw driewen können.

==Nedersaksies==
*[[Stellingwarfs]]:
**''wilge''
*[[Tweants]]:
**''willing''
**''wilge''
*[[West-Veluws]]:
**''wilge''

{{Dialekt|twd|[[Eanske]]|Algemene Nedersaksiese Schriefwieze}}

[[Kattegerie:Tweants artikel]]
[[Kattegerie:Boom]]
