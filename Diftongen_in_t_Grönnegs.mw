'''Diftongen in t Grönnegs''' (en t [[Oostfreisk Nederduutsk|Oostfrais]]) binnen in vergelieken mit de anner Leegsaksische varianten n bitke vrumd. Der binnen noamelk twij soorten [[diftong]]en in t [[Grönnegs]], dijent woarbie baaide klanken liekweerdeg binnen en dijent woarbie ain van baaide klanken minderweerdeg is (brekens en ôfrondens). 

==Liekweerdege diftongen==
De liekweerdege diftongen binnen dijent dij t dudelks tou heuren binnen veur Grönnegers zulf. Baaide klanken worden even gaauw achter nkander oetsproken, zunder n tuzzenletter of rust. Hierbie gaait t om de volgende kombinoatsies. Voak stoanen nait de Nederlaandse verliekensboare varianten der nait bie, omdat dijent apmoal net even aans binnen. De ae is n klank tuzzen de aa en e ien, verliekenboar mit de Texoanse oetsproak van ''I'' (ik).

{| class="prettytable" rules="all" cellpadding="2" width="50%" style="border: 1px solid #999"
! style="background-color:#abcdef" | schriefwieze
! style="background-color:#abcdef" | oetsproak
! style="background-color:#abcdef" | veurbeeld oet aander toal
! style="background-color:#abcdef" | veurbeeld oet t Grönnegs
|-
|ai
|aa-ie
|fine (Brits Engels)
|nait
|-
|aai
|aa-ie (langgerekte aa)
|dry (Brits Engels)
|draai
|-  
|aauw
|ae-oe
|now (Amerikoans Engels)
|naauw
|-
|eu
|ö-uu
|Göteborg (Sveeds)
|geuten
|-
|ij
|ae-ie
|day (Cockney)
|dij
|-
|ou
|ə-oe
|about (Brits Engels)
|goud
|-
|ui
|aa-uu
|thousand (Skots)
|gruin
|}

==Nait liekweerdege diftongen==
De nait liekweerdege diftongen binnen dubbelklanken woar de gemiddelde Grönneger nait zo bie noadenkt. Dizzent worden noamelk ook nait schreven. t Biezundere van t Grönnegs is dat aigelks elke klinker wel n diftong is, ook de klanken woarvan de maiste Grönnegers nait waiten dat t dubbelklanken binnen. Bie dizze nait liekweerdege diftongen wordt de twijde maisttieds t körtst oetsproken en vaalt doarom ook nait zo op. Sumtieds gaait dit aansom en veraandert de eerste letter wel ais ien n j of n w.

{| class="prettytable" rules="all" cellpadding="2" width="50%" style="border: 1px solid #999"
! style="background-color:#abcdef" | schriefwieze
! style="background-color:#abcdef" | oetsproak
! style="background-color:#abcdef" | veurbeeld oet aander toal
! style="background-color:#abcdef" | veurbeeld oet t Grönnegs
|-
|a
|ae-ə (körte ae)
|cat (Brits Engels)
|dat
|-
|aa
|ae-ə (laange ae)
|land (Brits Engels) (iets laanger)
|laand
|-
|e
|e-ə
|bern (Deens)
|bel
|-
|è
|è-ə
|there (Brits Engels)
|vèr
|-
|ee
|è-ie
|may (Amerikoans Engels)
|nee
|-
|eu
|ú-ə (laange u)
|sœur (Fraans)
|veur
|-
|i
|i-ə
|
|dit
|-
|ì (ook -''ee''r)
|ì-ə
|fear (Brits Engels)
|meer
|-
|ie
|ie-ə
|Frysk (Frais)
|pien
|-
|o
|o-ə
|for (Deens)
|hok
|-
|ö
|ö-ə
|first (Brits Engels)
|dörst
|-
|ô
|ô-ə
|âld (Frais)
|ôf
|-
|ó (schreven as o)
|ó-ə (körte ó)
|og (Deens)
|op 
|-
|oa (ook -''oo''r)
|ó-ə (laange ó)
|saw (Brits Engels)
|Soar
|-
|oe
|u-oe
|flu (Brits Engels)
|doe
|-
|oo
|o-oe
|know (Amerikoans Engels)
|boom
|-
|u
|u-ə
|für (Duuts)
|dut
|-
|ui
|ö-ie
|
|blui
|-
|uu
|uu-ə
|uur (Nederlaands)
|tuug
|}

[[Kategorie:Grunnegs artikel]]
[[Kategorie:Grunnegs]]
