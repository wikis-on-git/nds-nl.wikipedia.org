[[Ofbeelding:Frau-2.jpg|250px|right|thumb|Aalgemain beeld van n vraauwlieks lichoam.]]
n '''Vraauw''' is n [[mense|mìnsk]] mit twij of meer X- (zai onder aander [[triple X-syndroom]]) môr gain Y-[[chromosoom|chromosomen]]. t Symbool veur vraauwliekshaid is ♀. De vraauw is degaine dij n boarmouder en aaierstokken het, woardeur de vraauw degaine is dij n [[jong]] veurtbrengt. Ien de run van de geschiednis het de vraauw ook aaltied dijent wèst dij de kinder grootbrocht en veur t hoes zörgde. Ien t olle [[Griekenlaand]], woar n hail ìnde [[man]]luu [[Homoseksualiteit|homoseksuweel]] waren, haar de vraauw enkeld de toak kinder te kriegen en veur t hoeshold zörgen, ien tieds dat de mannen zok mit mekoar en t [[leger]] bezeg huilen. Ien t olle [[Egypte]] doar ien tegen, haar de vraauw n grotere rol. Summege vraauwen binnen zulfs aan de macht wèst as [[farao]], denk bieveurbeeld aan grote noamen as [[Nefertiti]], [[Hatsjepsoet]] en [[Kleopatra]].  

Ien t [[Grunnegs]] wordt t woord ''vraauw'' ook broekt as aanduden veur n vraauwliekse echtegenoot. Dochs is t oorspronkelke woord veur dizze betaikenen ''wief'', môr deurdat t woord ''wijf'' ien t Nederlaands n haile negatieve bieklaank het, wordt dit tegenswoordeg nait meer zo veul zègd. t Meervold van t woord ''vraauw'' is ''vraauwen'', ''vraauwluu'', ''vraauwlie'', ''vruilie''.

==Kenmaarken==
t Lichoam van n vraauw wordt kenmaarkt deur de volgende [[geslachtsorgoan]]en: 
*[[Vagina]]. Ien de iengong zit t [[moagdenvlies]] (hymen) en aan t ìnde de [[boarmoudermond]].
*[[Boarmouder]]
*[[Aaierstok]]ken (ovarium) en [[aailaaider]]s (tuba)
*[[Schoamlip]]pen en [[venusheuvel]]
*[[Clitoris]] (kitteloar)

[[Secundaire geslachtskenmaarken]] veur de vraauw binnen:
* drijhoukeg [[Schoamhoar]]
* [[borst]]ontwikkelen
* verbraiden van de [[bekken (anatomie)|bekken]]

[[Kattegerie:Grunnegs artikel]]
