{{Laandtabel-twd
| naaminlaandssproak = Ködörösêse tî Bêafrîka<br />Mid-Afrikaanse Reppubliek
| vlagge =  Flag of the Central African Republic.svg
| vlagartikel = Vlagge van de Mid-Afrikaanse Reppubliek
| woapn =Coat of arms of the Central African Republic.svg
| woapnartikel = 
| lokasie = Location Central African Republic AU Africa.svg
| sproaken =  [[Sango]]<br/>[[Afrikaans Fraansk]]
| heufdstad = [[Bangui]]
| geleuf = [[Christendom]], [[Islam]]
| regeringsvörm = [[Republiek]]
| inwonners =  4.709.000 | dichtheid = 7,1
| km2 = 622.984
| breedtegroad = 4/22//N 
| lengtegroad = 18/35//E 
| region = GH
| pctwater = 0
| munteenheid = [[Mid-Afrikaanse CFA frank]]  | valutakode = (XAF)
| tiedzone = [[WAT]] +1
| volksleed = [[La Renaissance|E Zingo]]<br/>[[La Renaissance]]<br/>{{small|''De Renaissance''}}<br/><center>[[bestaand:La Renaissance.ogg|La Renaissance]]</center>
| feestdag =
| tld = Cf | laandkode = CF | tel = 236
}}
De '''Mid-Afrikaanse Republiek''' ('''MAR'''), in et [[Sango]] ''Ködörösêse tî Bêafrîka'', in et [[Fraans]]k ''République centraficaine'' of ''Centrafrique'', is een laand in Midden-[[Afrika]]. Et ligt volledig inslötten tusken aandere laanden: [[Tsjaad]] in et noorden, [[Soedan]] in et noordoosten, [[Zuud-Soedan]] in et zuudoosten en de [[Demokratiese Republiek van de Kongo]] en de [[Republiek van de Kongo]] in et zuden en [[Kameroen]] in et westen. De MAR beslöt ne vlakte van 620.000 km². In [[2014]] wonden der ongevear 4,7 miljoen leu. De heuwdstad en grötste stad is [[Bangui]].

Et grötste deel van et laand besteet oet [[savanne]], mer et laand hef ook een deel [[sahel]]-weuste in et noorden en een [[reagenwoold]] op den eawenaar an. Twee doarde deel van de MAR lig in et streumgebeed van de [[Oebangirivier]] (den as in den [[Kongorivier]] oetkeump). De aandere doarde van et laand lig in et streumgebeed van de [[Chari-rivier]], den as oetkeump in et [[Tsjaadmear]].

Der wont al doezende joaren leu op de stea wat rechtevoort de Mid-Afrikaanse Reppubliek is. De hudige greanzen wörden vaste legd duur [[Fraankriek]], det et laand koloniseerden an et eande van et [[19e eeuw|19de joarhoonderd]]. Noa at et onofhaankelik wör in [[1960]], wör de MAR regeard duur ne riege alleenhearsers. In de [[1990|negentiger joaren]] reupen de inwonners um [[demokrasie]], woernoa as in [[1993]] de eerste demokratiese verkiezingen eheulden wörden. Doarbie wör [[Ange-Félix Patassé]] presideant. Mer den wör vervöngen duur Genneraal [[François Bozizé]] in den zinnen [[Stoatsgreep in de Mid-Afrikaanse Reppubliek van 2003|stoatsgreep van 2003]]. Doarnoa breuk der in [[2004]] nen [[Bosoorlog van de Mid-Afrikaanse Reppubliek|bosoorlog]] oet. Ondaanks een vreadesverboond in [[2007]] en [[2011]] wör der vanof [[december]] [[2012]] steelselmoatig volker- en [[geleufsmoord]]en tegen [[islam|Moslims]] epleegd. Tusken 2013 en 2014 sleugen völle volker op de vlucht.

De MAR hef fleenke [[mineraal]]vuurroaden en aandere groondstoffen zo as [[uranium]], [[öllie]], [[goold]], [[diamaant]]en, [[kobalt]], [[hoolt]] en [[waterkracht]] en grote stukken gode groond vuur [[laandbouw]]. Toch steet et laand in de top 10 van oarmste laanden van de wearld. In [[2014]] har et laand volgens de [[Meanskelike Oontwikkelings Index]] (MOI), de een noa leegste meanskelike oontwikkeling, as 187ste van de 188 laanden.

== Laand ==
[[Bestaand:Republique Centrafricaine - Boali - Chutes de Boali.jpg|thumb|watervallen van Boali op de Mbali-rivier]]
[[Bestaand:CARvillagefromthesky.jpg|thumb|Een döarpken in de Mid-Afrikaanse Rpubliek]]
De Mid-Afrikaanse Reppubliek ligt in eslötten tusken aandere laanden, in et binnenlaand van et Afrikaanse wearlddeel. Et hef greanzen met [[Kameroen]], [[Tsjaad]], [[Soedan]], [[Zuud-Soedan]], de [[Demokratiese Republiek van de Kongo]] en de [[Republiek van de Kongo]]. Et ligt tusken 2° en 11° noorderleankte en 14° en 28° oosterleankte.

Et grötste deel van et laand is vlakke of glooiende [[savanne]], op ongevear 500 meter boawen den [[zeespegel]]. Et meeste van de noordelike helfte lig in de [[ekoregio]] [[Oost-Soedanese savanne]] van et [[Wearldnatuurfoonds]]. Behaalve de [[Fertitheuwels]] in et noordoosten, gef et in et zuudwesten een antal verspreaide heuwels. In et noordwesten ligt et [[Yade-Massief]], ne [[graniet]]ene boargkettene van 1143 meter hoge. 

Met 622.941 km² is de MAR et 45ste grötste laand van de wearld. Et is ongevear zo groot as [[Oekraïne]]. 

De zudelike greanze wörd vuur een groot deel evörmd duur toostreumkes vuur de [[Kongorivier]]: de [[Mbomourivier]] in et oosten keump samen met de [[Oewelerivier]] en vörmet de [[Oebangirivier]]. De [[Sangharivier]] löp duur et westelike deel van et laand, terwiel as de oostergreanze an de [[Niel]] lig.

Ongevear 8% van et laand steet vol met bos, woervan et dikste in et zuden steet. De woolden zeent froai divers, met zakelik belangrieke soorten as [[Ajoes]]-, [[Sapelli]]- en [[Sipo]]-hoolt.<ref>[http://www.forestsmonitor.org/en/reports/540539 "Sold Down the River (English)"]. forestsmonitor.org.</ref> Et woold wörd met ongevear 0,4% in et joar ekapt. Illegalen hooltkap is an de orde van de dag.<ref>[http://carpe.umd.edu/resources/Documents/THE_FORESTS_OF_THE_CONGO_BASIN_State_of_the_Forest_2006.pdf/view CARPE - The Forests of the Congo Basin: State of the Forest 2006.] (PDF) Bekekken op 13 July 2007.</ref>

In [[2008]] was de Mid-Afrikaanse Reppubliek et laand met et minste [[streuilecht]].<ref>National Geographic Magazine, November 2008</ref>

In de MAR lig et middelpeunt van et de [[Magnetiese Ofwieking van Bangui]] ene van de grötste magnetiese ofwiekingen van de wearld.<ref>[http://www.lpi.usra.edu/meetings/metsoc99/pdf/5087.pdf L. A. G. Antoine, W. U. Reimold en A. Tessema. "The Bangui Magnetic Anomaly Revisited". Proceedings 62nd Annual Meteoritical Society Meeting. [[Lunar and Planetary Institute]], Houston.] (PDF). Bekekken op 23 juni 2014.</ref>

[[Kategorie: Tweants artikel]]
[[Kategorie: Afrika]]
[[Kategorie: Laand]]
