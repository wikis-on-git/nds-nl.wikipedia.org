De '''grammoatiek van t Grunnegs''' is ain van de typisch-heden dij t [[Grunnegs]], Grunnegs môkt. Veul dingen verschillen van t [[Nederlaands]] en t [[Nedersaksisch|Leegsaksisch]], môr kommen sums ook wel ais overain mit de aander Leegsaksische dialekten of t [[Westlaauwers Frais|Frais]].

== Veurnoamwoorden ==
=== Nominatief, onderwaarp ===
{| width="40%" style="margin: 0em 0em;"
|'''Grunnegs'''||'''Nederlaands'''
|-
|Ik||ik
|-
|Doe||jij
|-
|Hai/hee||hij
|-
|Zie/zai||zij 
|-
|Wie||wij
|-
|Joe*||jullie/u
|-
|Zie/zai||zij
|}

:<nowiki>*</nowiki>in de spreektoal wordt ook wel "je" of "ie" broekt''

=== Genitief, bezit of heerkomst ===
{| width="40%" style="margin: 0em 0em;"
|'''Grunnegs'''||'''Nederlaands'''
|-
|Mienent||het mijne
|-
|Dienent||het jouwe
|-
|Zienent||het zijne
|-
|Heurent||het hare 
|-
|Ozzent*||het onze
|-
|Joenent||dat van jullie 
|-
|Heurent||dat van hen 
|}

:<small>''<nowiki>*Oetsproken as [[oaznt]]</nowiki>
==== Bezittelk veurnoamwoord ====
t Bezittelk veurnoamwoord krigt man deur de -ent aachter dizze gentieven vot te hoalen. Zo krigt man t volgende liestke

{| width="40%" style="margin: 0em 0em;"
|'''Grunnegs'''||'''Nederlaands'''
|-
|Mien||mijn
|-
|Dien||jouw(n)
|-
|Zien||zijne
|-
|Heur||haar 
|-
|Os/ozze||onze
|-
|Joen||jullie 
|-
|Heur||hun 
|}

As t onderwaarp of t objekt woarop t bezittelke veurnoamwoord slog, veur t bezittelk onderwaarp staait, kriegen aander toalen der '''s'' aachter. t Grunnegs vougt hier gewoon t bezittelk veurnoamwoord aachter. Dit wil allend in de daarde perseun enkelvold. Bieveurbeeld:

{| width="40%" style="margin: 0em 0em;"
|'''Grunnegs'''||'''Nederlaands'''
|-
|Opoe heur kunstbain||Oma's kunstbeen
|-
|Jan zien houd||Jan's hoed
|}

=== Datief, mitwaarkend objekt ===
{| width="40%" style="margin: 0em 0em;"
|'''Grunnegs'''||'''Nederlaands'''
|-
|Mie||mij
|-
|Die||jou
|-
|Hom||hem
|-
|Heur||haar 
|-
|Os*||ons
|-
|Joe||jullie
|-
|Heur||hen
|}

=== Akkusatief, laaidend objekt ===
{| width="40%" style="margin: 0em 0em;"
|'''Grunnegs'''||'''Nederlaands'''
|-
|Mie||mij
|-
|Die||jou
|-
|Hom||hem
|-
|Heur||haar 
|-
|Os||ons
|-
|Joe||jullie
|-
|Heur||hen
|}

== Regelmoatege waarkwoorden ==
{| width="40%" style="margin: 0em 0em;"
|'''Vervougen'''||'''Veurbeeld'''
|-
|Ik STAM ''(+ extroa klinker)''||ik lop/lo'''o'''p
|-
|Doe STAM + st||doe lop'''st'''
|-
|Hai STAM ''(+ t)''||hai lop/lop'''t'''
|-
|Wie STAM + en||wie lop'''en'''
|-
|Joe STAM + en||joe lop'''en'''
|-
|Zai STAM + en||zai lop'''en'''
|}

== Onregelmoatege waarkwoorden ==
=== Hebben ===
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Vergangen tied
! width="30%" |Voltoeide tied
|-
|Ik heb
|Ik haar
|Ik heb had
|-
|Doe hest
|Doe haarst
|Doe hest had
|-
|Hai het
|Hai haar
|Hai het had
|-
|Wie hebben*
|Wie haren
|Wie hebben had
|-
|Joe hebben
|Joe haren
|Joe hebben had
|-
|Zai hebben
|Zai haren
|Zai hebben had
|-
|}

:<small>''*Oetsproken as <nowiki>[[hemm]]</nowiki>''<small>

=== Wezen* ===
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Vergangen tied
! width="30%" |Voltoeide tied
|-
|Ik bin
|Ik was, waar
|Ik bin/heb wèst
|-
|Doe bist
|Doe wast, waarst
|Doe bist/hest wèst
|-
|Hai is
|Hai was, waar
|Hai is/het wèst
|-
|Wie binnen
|Wie wazzen, waren
|Wie binnen/hebben wèst
|-
|Joe binnen
|Joe wazzen, waren
|Joe binnen/hebben wèst
|-
|Zai binnen
|Zai wazzen, waren
|Zai binnen/hebben wèst
|-
|}

:<small>''*Oetsproken as <nowiki>[[weedn]] of [[weezn]]</nowiki>''<small>

=== Doun ===
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Vergangen tied
! width="30%" |Voltoeide tied
|-
|Ik du, dou
|Ik dee
|Ik heb doan
|-
|Doe dust, doust
|Doe deest
|Doe hest doan
|-
|Hai dut
|Hai dee
|Hai het doan
|-
|Wie dudden*, doun
|Wie deden
|Wie hebben doan
|-
|Joe dudden, doun
|Joe deden
|Joe hebben doan
|-
|Zai dudden, doun
|Zai deden
|Zai hebben doan
|-
|}

:<small>''*Uutsproken as <nowiki>[[du</nowiki><small>d</small><nowiki>n]]</nowiki> woarbie de <small>d</small> n neusklaank is''<small>

=== Denken ===
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Vergangen tied
! width="30%" |Voltoeide tied
|-
|Ik denk
|Ik docht
|Ik heb docht
|-
|Doe denkst
|Doe dochst
|Doe hest docht
|-
|Hai denkt
|Hai docht
|Hai het docht
|-
|Wie denken
|Wie dochten*
|Wie hebben docht
|-
|Joe denken
|Joe dochten
|Joe hebben docht
|-
|Zai denken
|Zai dochten
|Zai hebben docht
|-
|}

:<small>''*Oetsproken as <nowiki>[[doch-hen]]</nowiki>''<small>

=== Goan ===
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Vergangen tied
! width="30%" |Voltoeide tied
|-
|Ik gai, goa
|Ik gong
|Ik bin gongen, goan
|-
|Doe gaaist
|Doe gongst
|Doe bist gongen, goan
|-
|Hai gaait
|Hai gong
|Hai is gongen, goan
|-
|Wie goan
|Wie gongen
|Wie binnen gongen, goan
|-
|Joe goan
|Joe gongen
|Joe binnen gongen, goan
|-
|Zai goan
|Zai gongen
|Zai binnen gongen, goan
|-
|}

=== Zain ===
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Vergangen tied
! width="30%" |Voltoeide tied
|-
|Ik zai, zug, zig
|Ik zag
|Ik heb zain
|-
|Doe zigst, zugst
|Doe zagst
|Doe hest zain
|-
|Hai zigt, zugt
|Hai zag
|Hai het zain
|-
|Wie zain, zuggen, ziggen
|Wie zagen
|Wie hebben zain
|-
|Joe zain, zuggen, ziggen
|Joe zagen
|Joe hebben zain
|-
|Zai zain, zuggen, ziggen
|Zai zagen
|Zai hebben zain 
|-
|}

=== Mouten ===
''Bie dit waarkwoord wordt de ou ook oetsproken as körte o: ik mot, doe motst, wie motten, enz.''
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Vergangen tied
! width="30%" |Voltoeide tied
|-
|Ik mout
|Ik moz, mos
|Ik heb mouten
|-
|Doe moutst <small>(t niet uitgesproken)</small>
|Doe mosst
|Doe hest mouten
|-
|Hai mout
|Hai moz, mos
|Hai het mouten
|-
|Wie mouten
|Wie mozzen
|Wie hebben mouten
|-
|Joe mouten
|Joe mozzen
|Joe hebben mouten
|-
|Zai mouten
|Zai mozzen
|Zai hebben mouten 
|-
|}

===Snieden ===
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Vergangen tied
! width="30%" |Voltoeide tied
|-
|Ik snie
|Ik snee
|Ik heb sneden
|-
|Doe snidst
|Doe sneest
|Doe hest sneden
|-
|Hai snid
|Hai sneed
|Hai het sneden
|-
|Wie snieden
|Wie sneden
|Wie hebben sneden
|-
|Joe snieden
|Joe sneden
|Joe hebben sneden
|-
|Zai snieden
|Zai sneden
|Zai hebben sneden
|-
|}

=== Sloapen ===
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Vergangen tied
! width="30%" |Voltoeide tied
|-
|Ik sloap
|Ik sleup, sluip
|Ik heb sloapen
|-
|Doe slepst
|Doe sleupst, sluipst
|Doe hest sloapen
|-
|Hai slep(t)
|Hai sleup, sluip
|Hai het sloapen
|-
|Wie sloapen
|Wie sleupen, sluipen
|Wie hebben sloapen
|-
|Joe sloapen
|Joe sleupen, sluipen
|Joe hebben sloapen
|-
|Zai sloapen
|Zai sleupen, sluipen
|Zai hebben sloapen
|-
|}

=== Geven ===
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Vergangen tied
! width="30%" |Voltoeide tied
|-
|Ik geef
|Ik gaf
|Ik heb geven
|-
|Doe gefst
|Doe gafst
|Doe hest geven
|-
|Hai gef(t)
|Hai gaf
|Hai het geven
|-
|Wie geven
|Wie gaven
|Wie hebben geven
|-
|Joe geven
|Joe gaven
|Joe hebben geven
|-
|Zai geven
|Zai gaven
|Zai hebben geven
|-
|}

=== Kopen ===
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Vergangen tied
! width="30%" |Voltoeide tied
|-
|Ik koop
|Ik kof/kocht
|Ik heb koft/kocht
|-
|Doe koopst
|Doe kofst/kochst
|Doe hest koft/kocht
|-
|Hai koopt
|Hai koft/kocht
|Hai het koft/kocht
|-
|Wie kopen
|Wie kovven/kochten
|Wie hebben koft/kocht
|-
|Joe kopen
|Joe kovven/kochten
|Joe hebben koft/kocht
|-
|Zai kopen
|Zai kovven/ kochten
|Zai hebben koft/kocht
|-
|}

=== Aanpitjen ===
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Vergangen tied
! width="30%" |Voltoeide tied
|-
|Ik pitje aan
|Ik pitjede aan 
|Ik heb aanpitjed
|-
|Doe pitjest aan
|Doe pitjedest aan
|Doe hest aanpitjed
|-
|Hai pitjet aan
|Hai pitjede aan
|Hai het aanpitjed
|-
|Wie pitjen aan
|Wie pitjeden aan
|Wie hebben aanpitjed
|-
|Joe pitjen aan
|Joe pitjeden aan
|Joe hebben aanpitjed
|-
|Zai pitjen aan
|Zai pitjeden aan
|Zai hebben aanpitjed
|-
|}

=== Vroagen ===
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Vergangen tied
! width="30%" |Voltoeide tied
|-
|Ik vroag
|Ik vreug, vruig
|Ik heb vroagd
|-
|Doe vroagst
|Doe vreugst, vruigst
|Doe hest vroagd
|-
|Hai vroagt
|Hai vreug, vruig
|Hai het vroagd
|-
|Wie vroagen
|Wie vreugen, vruigen
|Wie hebben vroagd
|-
|Joe vroagen
|Joe vreugen, vruigen
|Joe hebben vroagd
|-
|Zai vroagen
|Zai vreugen, vruigen
|Zai hebben vroagd
|-
|}

=== Zuch/zok wasken/wazzen ===
{| {{prettytable}} width="60%"
|- style="background: #efefef;"
! width="15%" |Tegenswoordege tied
! width="15%" |Vergangen tied
! width="30%" |Voltoeide tied
|-
|Ik was, waske mie
|Ik wasde mie
|Ik heb mie wossen
|-
|Doe wast, waskest die
|Doe wasdest die
|Doe hest die wossen
|-
|Hai wast, wasket zuch/zok, hom
|Hai wasde zuch/zok, hom
|Hai het zuch/zok, hom wossen
|-
|Wie wazzen, wasken ons
|Wie wasden ons
|Wie hebben ons wossen
|-
|Joe wazzen, wasken joe
|Joe wasden joe
|Joe hebben joe wossen
|-
|Zai wazzen, wasken zuch/zok, heur
|Zai wasden zuch/zok, heur
|Zai hebben zuch/zok, heur wossen
|-
|}

== Woordorde ==
Ôf en tou is de woordorde in t Grunnegs wat aans as in t Nederlaands. Zai bieveurbeeld de zin hieronder:

:'''Nederlaands''': Misschien is het hem wel!
:'''Grunnegs''': Messchain is hom t wel!

=== Hulpwaarkwoorden ===
In t Grunnegs wordt, net as in de maiste andere Leegsaksische dialekten, t hulpwaarkwoord aachteraan in de zin zet. 

:'''Grunnegs''': Zeg mor dat wie nait kommen willen
:'''Nederlaands''': Zeg maar dat wij niet willen komen.

== Voltoeid dailwoord ==
In t Grunnegs kin t voltoeid dailwoord op twij wiezen môkt worden:

=== wieze 1 ===
Deur n voltoeide tied te môken in kombinoatsie mit n vörm van hebben of wezen. Bieveurbeeld: "ik heb fietst".

=== wieze 2 ===
Deur t haile waarkwoord te nemen mit de voltoeide tied van "doun" en n vörm van "hebben". Bieveurbeeld: "ik heb fietsen doan". Dit wordt allìnd broekt as de beschreven gebeurtenis nait laank leden stee von. De zin "ik heb fietsen doan" wordt ien t Nederlaands den ook vertoald as "ik heb zojuist gefietst". t Kin ook broekt worden as doarveur n aander gebeurtenis beschreven wordt en dat de gebeurtenis tin opzicht van de dij veurege gebeurtenis nait laank leden is, bieveurbeeld: "wie hebben guster om 1 uur swommen en om twaalf uur nog even fietsen doan".

== Lidwoord ==
In t Grunnegs worden de twee lidwoorden ''de'' en ''(he)t'' bruukt. Net zo as in t Nederlaands is ''de'' veur manleke en vraauwleke woorden en ''het'' veur onzaaidege woorden. ''Het'' wordt voak ofkört tot '''t''. 

t Lidwoord is ain van de verschillen tuzzen t Noord -en Westgrunnegs (Hoogelaandsters, Westerkwartaars) en t Oost -en Zuudgrunnegs (Oldambtsters, Veenkolonioals). In t Zuudoosten wordt t lidwoord maisttieds wel bruukt en in t Noordwesten maisttieds nait. 

Veurbeeld:

'''Hoogelandsters''': Kraant vaalt op mat.

'''Veenkoloniaals''': De kraande vaalt op de madde.

'''Nederlands''': De krant valt op de mat.

== Aachtervougsels ==
=== -lijk ===
t Nederlaandse aachtervougsel -lijk wordt in t Grunnegs vertoald mit: ''-liek(s)'', ''-lek(s)'' of ''-lk(s)''. Veurbeelden:

{| width="40%" style="margin: 0em 0em;"
|'''Grunnegs'''||'''Nederlaands'''
|-
|Aiglieks||eigenlijk
|-
|Kwoalek||kwalijk
|-
|Haartelk||hartelijk
|}

=== -ig, -erig, -eleg ===
In de Nederlaandse aachtervougsels ''-ig'', wordt de -i vervangen deur n -e. Ook ken de e veur de klinker stoan goan, woardeur de -i vervaalt. Veurbeelden:

{| width="40%" style="margin: 0em 0em;"
|'''Grunnegs'''||'''Nederlaands'''
|-
|Bliedeg||blij
|-
|Kieperg||flink
|-
|Sladdereg||vochtig
|-
|Bunzelg||bang
|-
|Doezeleg||duizelig
|}

=== -ing ===
In t Grunnegs wordt t Nederlaandse aachtervougsel ''-ing'' vertoald mit ''-en'' of ''-eng''. De ''-en'' is de maist-bruukte. In woorden dij ìndegen op ''-ering'' wordt de regel volgd dij zegt dat de -n aan de -r vast komt. In t woord ''Groningen'' vaalt de en vot omdat der al -en te stoan komt deur de -ing. Zölfstandege noamwoorden dij in t Nederlaands ìndegen op -ing (en in t Grunnegs dus op -en of -eng) kriegen in t meervold n -s der aachter. Veurbeelden:

{| width="50%" style="margin: 0em 0em;"
|'''Nederlaands'''||'''Vertoalen 1'''||'''Vertoalen 2'''
|-
|Gron'''ing'''en||Grunn'''en'''||Grunn'''eng'''
|-
|Vertal'''ing'''||vertoal'''en'''||vertoal'''eng'''
|-
|Dat'''ering'''||doat'''eern'''||doat'''eerng'''
|-
|Funder'''ingen'''||Fundeer'''ns'''||Funder'''ngs'''
|}

=== -schap ===
t Nederlaandse aachtervougsel ''-schap'' wordt in t Grunnegs vertoald mit ''-schop'' of ''-skop''. t Is streekgebonden welkent bruukt wordt. Veurbeeld:

{| width="60%" style="margin: 0em 0em;"
|'''Nederlaands'''||'''Vertoalen 1'''||'''vertoalen 2'''
|-
|Gevangen'''schap'''||gevongen'''schop'''||gevongen'''skop'''
|-
|Graaf'''schap'''||geve'''schop'''||geve'''skop'''
|}

== Bievougelke veurnoamwoorden ==
Bievougelke veurnoamwoorden worden maisttied mokt oet biewoorden. Biewoorden binnen woorden as old, nij, rood, gruin, groot, lutje, goud, enz. Veur elk woord verschilt de vervouging:

* Bie woorden as ''old, kold, zolt'' enz. vaalt de -d vot en komt der -le veur in t stee. Dan krigst woorden as ''olle'', ''kolle'' en ''zolle''. In andere Grunnegse dialekten hoalt man de -d vot en komt veur de -l n -a. Dit gebeurt den allenneg bie woorden dij op -d ìndegen. Bie woorden dij ìndegen op n -t, blift t zo en komt der niks aachter. Dan krigst woorden as ''oale, koale en zolt''. 

* Bie woorden dij ôflaaid binnen van topogroafische noamen, krigst der -s aachter. Net zo as in t Nederlaands komt der -sch aachter as veur de -s n lösse -i te stoan komt. Bieveurbeeld ''Duutse, Belgische, Fraise, Grunnegse''. 
** In t Grunnegs hest nog n andere menaier om topogroafische bievougelke veurnoamwoorden aan te duden, noamelk mit -er, -der of -ster. Bieveurbeeld: ''Stadjeder, Damster daip, Pekelder Hollaands''.

* In sommege gevallen komt der -sk aachter. Dit is n overbliefsel oet t Frais, woaroet t Grunnegs dails is ontstoan. Dit wordt enkeld bie n poar woorden bruukt as ''eelsk'', ''noabersk'', ''papsk'', enz. (zai ook de kepiddel '''-sk''').

== Veurbeelden van bievougleke veurnoamwoorden ==
{| {{prettytable}} width="60%"
|- style="background: #efefef;"
! width="15%" |Biewoord (nld)
! width="15%" |Biewoord (gos)
! width="30%" |Bievougelk noamw.
! width="30%" |Vergrotende trap
! width="30%" |Overtreffende trap
|-
|Groot
|Groot
|Grode
|Groder
|Grootst(e)
|-
|Klein
|Klaain/lut(sk)/lutteg/leut(sk)
|Lutje, lutke/leutje, leutke
|Lutteger/leuteger/klaainder
|Lutegst(e)/Klainst(e)
|-
|Donker
|Duuster
|Duustere
|Duusterder
|Duusterst(e)
|-
|Zwaar
|Swoar
|Swoare
|Swoarder
|Swoarst(e)
|-
|Licht
|Licht/lucht
|Lichte/luchte
|Lichter/luchter
|Lichtst(e)/luchtst(e)
|-
|Goed
|Goud/richt/juust
|Goi(e)/gooi(e)/richtege/juuste
|Beter
|Best(e)/bìst(e)
|-
|Slecht
|Min/euvel/maal
|Minne/euvele(ge)/male
|Minder/euveleger/maler
|Minst(e)/euvelegst(e)/maalst(e)
|-
|Recht
|Liek
|Lieke
|Lieker
|Liekst(e)
|-
|Krom/verkeerd
|Slicht
|Slichte
|Slichter
|Slichtst(e)
|-
|Kold
|Kold/kol
|Kolle
|Koller/kolder
|Koldst(e)
|-
|Warm
|Waarm/hetseg
|Waarme/hetsege
|Waarmer/hetseger
|Waarmst(e)/hetsegst(e)
|-
|Lang
|Laank/laang
|Laanke/laange
|Laanker/laanger
|Laankst(e)/laankst(e)
|-
|Kort
|Kört
|Körte
|Körter
|Körtst(e)
|-
|Oud
|Old/ol/oal
|Olle/oale
|Oller/oaler
|Oldst/oaldst
|-
|Nieuw
|Nij/nèj
|Nije/nèje
|Nijer/nèjer
|Nijst(e)/nèjst(e)
|-
|Mooi
|Schier*/mooi/nuver
|Schiere/mooie/nuvere
|Schierder/mooier/nuverder
|Schierst(e)/mooist(e)/nuverst(e)
|-
|Lelijk
|Lellek
|Lelleke
|Lelleker
|Lellekst(e)
|-
|Erg
|Slim/aarg
|Slimme/aarge
|Slimmer/aarger
|Slimste/aargste
|-
|Ver
|Wied
|Wied
|Wieder
|Wiedst
|}

<nowiki>*</nowiki> De betaikenis van t woord ''schier'' ken vergeleken worden mit dij van t Duutse ''schön''. t Ken noamelk betaikenen: ''mooi'', ''leuk'', ''knap'', ''netjes'' en ''fijn''.

== -sk ==
In t Grunnegs worden summege woorden nogal ais vertoald mit doarin de -sk kombinoatsie. Dit is n overbliefsel van t Frais. De kombinoatsie -sk wordt veural bruukt bie de Nederlaandse letterkombinoatsie -sch. n Veurbeeld is de ploatsnoam ''Vriescheloo'', dat in t Grunnegs ''Vraiskeloo'' is. Ook summege woorden dij in t Middel-Nederlaands mit -sch schreven wuiren, worden vertoald mit -sk. n Veurbeelden hiervan binnen ''was'', ''wens'' en ''vis'', in t Middel-Nederlaandse ''wasch'', ''wensch'' en ''visch''. In t Grunnegs is dit dus ''wask(e)'', ''wìnsk'' en ''visk''.

Ook summege bievougelke noamwoorden worden nog mit -sk schreven. In ploatsnoamen woar t woord ''fries'' of ''vries'' in veurkomt, mit as aachtergrond n geschiednis dat te doun het mit Fraislaand, den wordt ''fries'' of ''vries'' mit ''fraisk'' of ''vraisk'' vertoald. t Twìntse ploatske ''Vriezenveen'' wordt den ook vertoald mit ''Vraiskenveen'' en de ploats ''Frieschepalen'' bie De Wilp over de grìns wordt vertoald mit ''Fraiskepoalen''.

== Extroa klinker ==
In tegenstellen tot t Nederlaands, kommt der allend bie de ik-vörm n extroa klinker in n waarkwoord as "lopen". Asmis wordt dizze extroa klinker ook wel votlôten. Dus wordt de vervougen van lopen:

:ik  lo(o)p
:doe lopst
:hai lop(t)
:wie lopen
:joe lopen
:zie lopen

Bie lastege waarkwoorden as ''wonen'' en ''hopen'' wordt der bie de enkelvoldege vörms ook n extroa klinker touvougd.

== Meervold ==
In t Grunnegs wordt, net as in t Nederlaands, t meervold vörmd deur de letters -(e)n en -s. Noast dizze twij vörms binnen der ook oetzönderns dij n apaart meervold hebben. Veurbeelden binnen:

{| width="40%" style="margin: 0em 0em;"
|'''Grunnegs'''||'''Nederlaands'''
|-
|Vraauw||vraauwlie/vraauwluu, vruilie/vruiluu
|-
|Man||mannen, manlie/manluu
|-
|Wicht||wichter
|-
|Aai||aaier
|}

== Ofkörtens ==
===Bievougelke en zölfstandege noamwoorden ===
In t Grunnegs kin in de maiste gevaaln n zölfstandeg noamwoord aachter n bievougelk noamwoord votvalen. In stee doarvan wordt der n ''-(en)t'' aachter t bievougelk noamwoord plakt. Dit kin allend bruukt worden as de andere spreker wait woar t om gaait. Dit kin aans allend bie meervold of n keuze oet meerdere dingen. Veurbeeld:

{| width="50%" style="margin: 0em 0em;"
|'''Nait-votlôten'''||'''Votlôten'''
|-
|Hest dij '''dingen''' zain?||Hest dijde'''nt''' zain?
|-
|Dij rooie '''dingen'''||Dij rooien'''t'''
|-
|Welk '''ding''' beduilst?||Welken'''t''' beduilst?
|-
|Gain '''ding'''||gain'''ent'''
|}

Ditzölfde gebeurt ook bie getaln as der ''mit zien'' veur te stoan komt. Hieronder staait n overzicht:

{| {{prettytable}} width="60%"
|- style="background: #efefef;"
! width="10%" |Getal
! width="10%" |Mit zien...
|-
|Ain
|allendeg
|-
|Twij
|baaide'''nt'''
|-
|Drij
|drij'''nt'''
|-
|Vaaier
|vaaier'''nt'''
|-
|enzowieder
|}

As der zegt wordt "zienent" kin dat ook voak betaikenen "zien hoes", vergeliekboar mit t Engelse "his place" of "...'s". Zai de zegswiezen veur n veurbeeld.

== Verlutken ==
t Lutker moaken van woorden gaait in t Grunnegs mit hèlp van de aachtervougsels ''-(s)ke'', ''-(t)je'' of ''-chie''. De maist bruukte is -ke, mit söms n extroa ''s'' veur de oetsproak. -chie wordt veuraal bruukt in t Veenkelonoals. t Grunnegse verlutken van woorden is verwant aan dij van de omliggende dialekten:

* Drìnts: ''chien''
* Hoogduuts: ''chen''
* Emslaands & Westerwôlds: ''ken''
* Grunnegs-Oostfrais & Frais: ''ke''

{{Grunnegs woordenbouk}}

[[Kattegerie:Grunnegs_artikel]]
[[Kattegerie:Grunnegs]]
