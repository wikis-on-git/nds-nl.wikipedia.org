'''Dick Schlüter''' ([[Almelo]], [[1956]]) is dichter van de [[proveensie]] [[Oaweriessel]]. Earder was he geskiedkeundigen, [[dichter]], verteller, journalist bie [[De Twentsche Courant Tubantia|De Tubantia]], metwoarker an de [[Universiteat Tweante]] in [[Eanske]], vanof [[2003]] direkteur bie t Natuurhistorisch Museum ''Natura Docet'', en van [[2008]] tot [[2010]] direkteur van t Airborne Museum in [[Oosterbekke]].<ref>Cultuur Overijssel.nl [http://cultuur.overijssel.nl/literatuur/schluter/ schluter] - webstea bekekn op: 6 mei 2011</ref>

Schlüter studeern Geskiedenis an de [[Universiteat Utrecht|Universiteat van Utrecht]]. Seend n [[28 jannewaori|28sten jannuwoari]] [[2011]] is hee proveensiedichter. Hee skrif beaide in t [[Nederlaands|Hollaands]] en in t [[Tweants]].<ref>De Oare Útjouwerij [http://members.home.nl/dou/gik.htm Glip in de kop] - webstea bekekn op: 6 mei 2011.</ref>

==Persoonlik==
Schlüter wont saamn, seend [[1990]] in [[Eanske]]. Hee hef twee dochters.

==Vuurbeeld==
Hieroonder vuurbeeldgedichte van Schüter:

=== mKZ-crisis ===
<poem style="font-style:italic; margin-left:2em">
Zwartboontn, roodboontn,
laaknvelder of bloarköppe,
almoal hebt ze zukke mooie oogn.
Wierig in de weai, stevige titn,
ne rappe tong.
Leve, anhalige beeste
zoonder heurne op n kop,
vort-estopt achter peuntdroad
of in nen grootn barak.

Nummers in de oorn,
mangs wa 200 beeste biej mekaar.
Marietje, Maartje, Mina, Berta, Klara
mosn dood in 2001.
Beeste en kalver.
Almoal hadn ze ginne spuit ehad,
greep nen grieper eur biej t gat
noadat ze ne pinne
in de harsns hadn ehad.
</poem>

=== De weend ===
<poem style="font-style:italic; margin-left:2em">
Gistern streek miej de weend,
fluustern met miej met
en gaf n zetke in de rug.

Efkes,
heel efkes,
veuln ik miej nich alleen.

Vandage gung ik noar boetn,
stak nen natn vinger
hoog in de loch
en vreug: 'Woar blief iej noe?'
</poem>

==Oetgawes==
===Publikasies===
* `V.S. Naipaul en Joseph Conrad’, in: Streven. Cultureel Maatschappelijk Maandblad, [[Antwaarp (stad)|Antwaarpen]] (augustus/september [[1983]]), p. 12-21.
* `Op het erf van een eigenheimer’, in: Verhalen uit het Oosten, Michon, Bussum ([[1986]]), p. 42-46.
* `Duivelbanner: een `verdwenen’ beroep’, in: Jaarboek Twente [[1990]], Stichting Jaarboek voor Twente/Van Deinse Instituut, [[Eanske]], p. 35-41.
* `Duizend jaar Twente, de Twentenaren en hun ziel en zaligheid’, in: Ach lieve tijd, Uitgeverij Waanders, [[Zwolle]] ([[1993]]).
* `Duizend jaar Twente, de Twentenaren en hun bestuur en rechtspraak’, in: Ach lieve tijd, Uitgeverij Waanders, Zwolle ([[1993]]).
* `Heks betoverde kind met rammelaar’, in: Jaarboek Twente 1994, Stichting Jaarboek voor Twente/Van Deinse Instituut, Eanske, p. 54-56.
* `Zin en onzin over Twentse eigen-aardigheden’, in; Jaarboek Twente 2000, Stichting Jaarboek voor Twente/Van Deinse Instituut, Eanske, p. 47-54.
* `Jonker Sweder Schele: ooggetuige van twee oorloge’ (saamn met mr. A de Bakker en J. Grootenboer) in; 1568-1648, Westmünsterland Quellen und Studien, Band 10, Landeskundliches Institut Westmünsterland, [[Vreedn]] ([[2002]]).
* `Neanderthalers in Overijssel’, in: Overijsselse Historische Bijdragen, 118e stuk, Zwolle ([[2003]]).
* ‘In 1813 kwamen de bevrijders uit het Oosten’, in; Jaarboek Twente 2010, Uitgeverij [[TwentseWelle]], Eanske, p. 135-140.
* Verskeaidene ärtikels in Heemkundeblaadn, de Twentsche Courant/Tubantia en t wekblad [[De Roskam]] oawer oeteenloopnde oonderwaarpen.

===Leazings===
*Seend [[1990]] gef he leazings in [[Oaweriessel]] en [[Geelderlaand]] oawer oonderwaarpen in de [[ooldheaidkeunde]], oost-Neerlaandse kultuurgeskiedenisse en [[paleontologie]]. Op enömn ewördn in de proveensjale sprekkerslieste van Oaweriessel en Geelderlaand.

===Dichtbeundels===
*`Buiten zinnen’, as lösse instek in t blad `[[Gist]]’, [[Almelo]] ([[1985]])
*`Glip in de kop’, De Oare Utjouwerij, Eanske (1994)
*`Bazelen’, De Oare Utjouwerij, Eanske (1996)

==Verwiezings in de tekst==
<references/>

{{DEFAULTSORT:Schluter, Dick}}
[[Kategorie: Tweants artikel]]
[[Kategorie: Historikus]]
[[Kategorie: Schriever in t Tweants]]
[[Kategorie: Tukker]]
