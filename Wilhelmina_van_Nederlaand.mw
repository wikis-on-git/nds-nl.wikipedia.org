[[Ofbeelding:Jacob Merkelbach, Afb 010164033306.jpg|thumb|250px|Keuningin Wilhelmina in de late jaoren veertig]]
'''Wilhelmina Helena Pauline Maria''' ([[Den Haag]], [[31 augustus]] [[1880]] – [[Apeldoorne (stad)|Apeldoorne]], [[28 november]] [[1962]]), [[Prins van Nederlaand|Prinses van Nederlaand]] (1880-1890, 1948-1962), [[Prins van Oranje-Nassau|Prinses van Oranje-Nassau]] en [[Hartog|Hartoginne]] van [[Mecklenbörg]] (1901-1962), was van 23 november 1890 töt 4 september 1948 [[Keunink van Nederlaand|keuninginne van Nederlaand]] en regeerde onder de name Wilhelmina. Ze trouwde mit heur achterneve [[Hendrik van Mecklenbörg-Schwerin]]. Uut 't hielijk wördden iene dochter geboren, [[Juliana van Nederlaand|Juliana]].

Wilhelmina was 't ienige kiend uut 't hielijk van keunink [[Willem III van Nederlaand]] en keuninginne [[Emma van Waldeck-Pyrmont|Emma]]. Van 1890 töt heur achttiende verjaordag in 1898 was heur moe [[regent (bestuurder)|regentes]]. Bij de [[Duutse bezetting van Nederlaand|Duutse aoverval op Nederlaand]] vlochtte Wilhelmina mit heur femilie hen Engelaand, waor ze gedurende de oorlog de [[Londens kabinet|regering in ballingschop]] anvoerde.

Wegens gengelderije van Wilhelmina was [[kroonpreens|kroonprinses]] Juliana in 1947 en 1948 veur 157 dagen regentes. Wilhelmina was haoste 58 jaor keuninginne van Nederlaand, mar feilijk regeerde ze wat körter as vieftig jaor. Daorumme blif ze nog wal mit ofstaand 't langstzittende Nederlaandse staotsheufd ooit.

{{DEFAULTSORT:Wilhelmina van Nederlaand}}

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Keunink van Nederlaand]]
