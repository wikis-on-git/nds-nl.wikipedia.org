'''De Lut''' ([[Nederlaands|Hollaands]]: ''De Lutte'') is n doarp in de gemeente [[Loster]], in [[Tweante]] en wördt duur t eegne volk wal ''Bukke'' neumd. t Lig op t oostn van [[Oldnzel]], kort bie de [[Duutslaand|Duutse]] greanze, en har in 2006 umdebie 3000 inwonners.

De Lut ligt an de [[A1]] en an de spoerliene [[Hengel (Oaveriessel)|Hengel]]-[[Beantem]], mear hef zelf gin treinstasjon. t Doarp is vuural bekeand van t [[Lutterzaand]] woer at seend [[1974]] alle joarn de eerste ploge van [[AFC Ajax]] keump oefenn. t Rivierkn n [[Deenkel]] hef bie De Lut zin eegne karakter eheuldn.

==Geskiedenisse==
De boerskop De Lut heurdn töt 1811 bie t [[richterambt]] [[Oldnzel]]. Toewmoals har t 4 ''heurnes'': de Roder-, Hengeler-, Molter- en Elfterheurne. In den lestn lea eartieds n Monniknhof. Disn hof wörd al in t tiende joarhonderd eneumd, en heurdn an de abdieje [[Werdn]]. De boerderiejn van disn hof, toertieds ongevear 30, steundn tusken [[Twekkel]] in t zuudn, en [[Geulnkaamp]] (Groafskop [[Beantem]]) in t noordn.

==Volksgeloof==
Ene van de bekeandste sages keump oet De Lut. Hier zol volgens de Lutteners n [[Kardoeshoond]] (de Hellehoond) roondloopn. Hee wör völle zeen roondum n koarkhof. A'j um heurdn blekn ko'j dr van op an det binn nen kortn tied ene van oewe femilie oet de tied zol komn. Volgens de verhaaln zol 1 boer dr es n moal neet vuur op de loop wean egoan, mear t deer hebn an evöln en loatn vluchtn. Det har'e weetn: Hee hef n poar wekke doodzeek ewest.<ref>http://www.judithart.nl/cms/images/catalogusmensweb.pdf</ref>

==De möaite weard==
Bie De Lut ligt nen grootn [[Arboretum|boomhof]], [[Poort-Bulten]].

==Bekeande leu oet De Lut==
*[[Frans Zanderink]], better bekeand as ''Boer Frans''.
*[[Harry Nijhuis]], strektaalkonsulent

==Refereansies==
<references/>

[[Kategorie: Tweants artikel|Lut, De]]
[[Kategorie: Plaatse in Oaveriessel|Lut, De]]
