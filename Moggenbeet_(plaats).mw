[[Ofbeelding:20140310 Muggenbeet (plaats).jpg|thumb]]
[[Ofbeelding:20140310 Muggenbeet (water).jpg|thumb|De beke de Moggenbeet, eziene vanuut et westen in de richting van De Riete]]
'''Moggenbeet''' is een [[buurtschop]] in de gemiente [[Stienwiekerlaand]], in de Nederlaanse perveensie [[Overiessel]]. De buurtschop lig in de [[Kop van Overiessel]] tussen [[Paosloo]] en [[Mari'jenkaampen]], kotbi'j de greenze mit de perveensie [[Frieslaand]]. Moggenbeet lig niet wied van [[Blokziel]] of, in de buurte van de [[Provinciaole weg 333|N333]] tussen [[Marknesse]] en [[Stienwiek]], en hef zo'n 25 vaste inwoners. Wat aandere plaetsen in de buurte bin [[Baarlo (Stienwiekerlaand)|Baarlo]], [[Nederlaand (Overiessel)|Nederlaand]], [[Scheerwoolde]] en [[Wetering (Overiessel)|Wetering]].

Een paer historische vermeldings van de naeme bin Mugghenbete (c. 1313), Muggenbete (1384), Muggenbeke (1391 en 1443), Muggenbeet (1467) en Muggenbeeck (1497). De beke de Moggenbeet, die diel uutmaekte van de [[Stienwieker Ae]], stroomt nog altied deur de buurtschop en mondt uut in et vaerwaeter [[De Riete (waeter)|De Riete]]. In 2015 hef de buurtschop plaetsnaembodden ekregen.<ref>[https://www.plaatsengids.nl/muggenbeet Plaatsengids.nl over Moggenbeet]</ref>

Moggenbeet lig in et [[Nationaal Park Weerribben-Wieden]].

==Verwiezings==
<div class="references-small">
<references>
</references>
</div>

{{Stienwiekerlaand}}
{{Dia|Dit stok is eschreven in et [[Stellingwarfs]] van [[Stienwiekerlaand]].}}

[[Kategorie:Stellingwarfs artikel]]
[[Kategorie:Plaatse in Oaveriessel]]
[[Kategorie:Stienwiekerlaand]]
