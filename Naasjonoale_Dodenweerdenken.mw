[[Ofbeelding:Amsterdam_nationaal_monument_op_de_dam_februari_2003.jpg|thumb|right|300px|[[Naasjonoal Monumìnt]] op de [[Dam (Amsterdam)|Daam]] ien [[Amsterdaam]].]]
Joarlijks is op ''[[4 meie|4 maai]]'' de '''Naasjonoale Dodenweerdenken'''. Man weerdenkt aal börgers en militèren van t [[Nederlaand|Keunenkriek van de Nederlanden]], dij woar den ook ien de wereld omkommen binnen sunt t oetbreken van de [[Tweede Wereldoorlog|Twijde Wereldkraig]] (man gaait hierbie oet van [[10 meie|10 maai]] [[1940]]) en ien kraigsitewoatsies en bie vredesoperoatsies aargendwoar aans ien de wereld.

Tot 1961 tou haar de weerdenken allend betrekken op de Nederlaandse slachtoffers van de Twijde Wereldkraig. Vanôf 1961 worden op 4 maai ook de gevallenen tiedens aander militère konflikten (zo as de [[politsjonele aksies]] ien [[Nederlaands-Indie]]) en vredesoperoatsies (zo as ien [[Libanon]] of [[Bosnië-Herzegovina|Bosnie]]) weerdocht.

De weerdenkens bestoan oet n plechteghaid, volgd deur kraansleggens bie t [[Naasjonoal Monumìnt]] op de [[Dam (Amsterdam)|Daam ien Amsterdaam]] deur de [[Beatrix van Nederlaand|keunegin]] en vertegenswoordegers van de [[regeern]], de [[kriegsmaacht]], [[verzetsbewegen]], [[Indonezie]] en allerlaai organisoatsies en groepereens ien t geselschop. Om aacht uur soavonds worden twij menuten stilte holden veur de noadochten aan dijent dij ien en/of deur n [[kraig]] omkommen binnen. Op 4 maai 1994 wuiren veur t eerste moal de vlagen dij doarveur haalfstok hongen, rezen tiedens t speulen van t [[Wilhelmus]].

Ook op aander stees ien Nederlaand worden plechtegheden holden en kraanzen en blommen lègd, zo as op de [[Woalsdörpervlakte]] ien [[n Heeg]], [[Grebbeberg]] ien [[Rhenen]] en honderden aander stees woar groaven of monumìnten aan de slachtoffers en de bezetten heugen.

Ain dag loater, op [[5 meie|5 maai]] wordt de [[bevraaidensdag|bevraaiden]] van de Duutse bezetten ([[1940]]-[[1945]]) vijerd.

== Leegsaksisch ==
* [[Grunnegs]]: ''Naasjonoale Dodenweerdenken''
* [[Stellingwarsf]]: ''Nationaole Dodenherdaenking''
* [[Veluws]]: ''Nasiona(o)le Dooienherdenking/Dodenherdenking''

== Boetende hìnwiezen ==
* [http://www.4en5mei.nl/herdenken Naasjonoal Kommite 4 en 5 maai over 'Weerdenken']
* [http://www.herdenkenenvieren.nl/hev/4.mei/achtergronden4mei/geschiedenis4en5mei Schiedenis van 4 en 5 maai]
* [http://www.ogs.nl Kraigsgroaven Stichten]
* [http://www.zijkozenvoorverzet.nl/ Zai kozen veur verzet: webstee over wat verzetsstraaiders dij begroaven binnen op de Eerebegroafploats Bloemendaal]

[[Kattegerie:Grunnegs artikel]]
[[Kattegerie:Dag]]

[[de:Nationale Dodenherdenking]]
[[en:Remembrance of the Dead]]
[[eo:Rememoro de la mortintoj en Nederlando]]
[[fy:Deadebetinking]]
[[li:Doeëjeherdeenking]]
[[ms:Peringatan untuk Yang Terkorban]]
[[nl:Nationale Dodenherdenking]]
[[ru:День поминовения (Нидерланды)]]
