{{Infobox zanger
| naam           = Michael Teló
| ofbeelding     = Michel Teló em Show.jpg
| umschrieving   = Michel Teló an t optreadn
| geboren        = [[21 jannewaori|n 21sten jannuwoari]] [[1971]]
| sturven        =
| genre          = [[Sertanejo]]
| spraoke        = [[Portugees]]
| laand          = [[Medianeira]], [[Paraná (stoat)|Paraná]] in [[Brazilië|Brazilje]]
| webstee        = 
}}
'''Michel Teló''' ([[21 jannewaori|21 jannuwoari]] [[1981]]) is nen [[Brazilië|Braziljaansen]] [[sertanejo]]-[[muzikaant]].<ref>[http://www.jb.com.br/carnaval-2011/noticias/2011/03/04/do-camarote-do-terra-michel-telo-canta-e-agita-com-netinho/  ''Jornal Do Brasil'' – 4 meart 2011]</ref><ref>[http://www.correiodoestado.com.br/noticias/camarote-desaba-em-show-de-michel-telo-e-oito-ficam-feridos_89961/ ''Correio do Estado'' – 11 dezember 2010]</ref> Vuur at he vuur zikzelf begun was he heuwdzanger in verskeaidene bands, woervan't [[Grupo Tradição]] t bekeandst is. Zinne grötste nasjonale en internasjonale hit is ''Ai Se Eu Te Pego!'', wat op nommer ene steund in de meeste [[Europa (continent)|Europese]] laandn, [[Latiens Amerika]], en [[Quebec]], t [[Fraans]]ke deel van [[Kannada]]. 

==Begin==
Met zes joar zung he zin eerste solostuk in t skoolkoor, n nommer van [[Roberto Carlos (zänger)|Roberto Carlos]] en [[Erasmo Carlos]] (bekeande [[samba]]-zängers oet Brazilje). Doo't he tien joar was kreeg he van zin vaar nen [[trekzak]], wat zinne muzikale kwaliteatn vearder hulp oontwikkeln. Op andringn van zinne noabers, skoolkameröaks en breurs vormen he met twaalf joar zin eerste sambabandjen, wat "Guri" heetn. Nöast zin trekzak nöm he vief joar laank lesn op [[piano]]. Oonderwiel learn he ook daansen en [[gitaar]]spöln.
 
==Grupo Tradição (1998-2008)==
In [[1997]], doo't Teló 16 was, wör he vroagn um bie de band Grupo Tradição te komn, woer't he 11 joar bie bleef as heuwd[[zangkeunst|zänger]]. Met zinne stemme kreeg de band grootn anhaank met de nommers "Barquinho," "O Caldeirão," "Pra Sempre Minha Vida," "A Brasileira," and "Eu Quero Você." Tiedns dee joarn was hee de bands gezichte in promosiespul en interviews. Noa 11 joar skeaidn he dr met oet, umdet he ne ofzeunderlike loopbaan wol opbouwn. Hee wör in de band vervöngn duur Guilherme Bertoldo, mer de band har dr duur t vertrek van Teló weainig fedusie mear in, woernoa't n eenn noa n aandern dr met oetskeaidn en de band op t gat köm. 

In disse tied tröf he ne leefhebster woermet he trouwn, ne [[taandärts]] met naam Ana Carolina Lago. Noa dree joar vriejn en dree joar echtskop skeaidn de beaide, duur Teló's drokke tourplan. Ondaanks at hee volheul at alns best was, gung dr Lago met noar de pers en koondigen doar op [[10 febrewaori|februwoari]] [[2012]] de skeaiding an.<ref>http://www.josh-tv.com/2012/02/16/michel-telo-gets-divorced/</ref>

==Sololoopbaan (2008–non)==
[[Ofbeelding:Michel Tocando Sanfona.jpg|thumb|right|260px|Michel Teló live]] 
t Album ''Balada Sertanejo'' wör oet egeewn in [[2009]] duur de Braziljaanse plaatnmoatskoppieje Som Livre. t Wör produseerd duur Ivan Myazato en leawern twee singels op: "Ei, psiu! Beijo me liga," n groot kommersjeel sukses, en "Amanhã sei lá". t Oetgeewn van t live-album ''Michel Teló - Ao Vivo'' was n nog grötter sukses en leawern Teló nen Gooldn Plaat op. Dit leaidn töt n groot konsert op [[19 september]] [[2011]], woer't ongevear 50.000 leu bie warn. In 2011 deed Teló 240 moal optreadn. ''[[Forbes Magazine|Forbes]]'',<ref>http://www.forbes.com/sites/andersonantunes/2011/12/29/have-you-heard-of-brazilian-country-music-phenomenon-michel-telo-yet-you-will/</ref> n wearldwied glemmig blad, skat at hee bie zinne ''Fugidinha Tour'' vuur mear as 17 miljoen leu hef op etreadn. Dit leawern um bie skatting $18 miljoen dollar op. Telo hef ook twee [[DVD]]s oetgeewn, ene met nommers van de  [[1980|joarn '80]] en [[1990|'90]] in saamnwoarking met [[Milionário & José Ricpo]], [[Bruno e Marrone]], en [[João Bosco & Vinícius]], en den aandern met nieje nommers, den't ''Michel Na Balada'' het.

==Internasjonaal==
[[File:Michel Teló2.jpg|thumb|Teló op n  [[sertanejo]]festival in 2011]]
Völle [[voetbal|vootballers]] gebreukn t daanske oet "Ai Se Eu Te Pego" as vieringsdaanske as ze n doelpeunt maakt hadn, woermet de bekeandheaid van t versken rap verspreaidn. n Braziljaansen vootbalsteare [[Neymar]] zit in de [[videoclip]] van t nommer. In de [[La Liga|Spaanse Profesjonele Liga]] daansn [[Marcelo Vieira]] en [[Christiano Ronaldo]] van [[Real Madrid C.F.|Real Madrid]] op t nommer doo't ze dr ene intreudn teegn [[Málaga CF]] op n [[22 oktober|22sten oktober]] [[2011]]. Ook n bekeandn [[tennis]]spöller [[Rafael Nadal]] daansn op dit nommer. t Was eawn oawer heel Europa n geleefd vieringsnommer as dr n doelpeunt was emaakt of ne wedstried was ewunn. 
 
Ook in de [[Verenigde Stoaten]] hebt ze oonderwiel kennis maakt met t nommer; [[Miguel Montero]] van de [[Arizona Diamondbacks]] oet t [[Major League Hoonkbal]] löt t nommer dreein at he an slag is.
 
Teló koondigen an at he op tour geet in de Verenigde Stoatn met ne [[Engels]]e oawerzetting van t nommer, wat "Oh, If I Catch You!" het. Hee hef al naam op ebouwd oonder de [[Spaans]]spreknde gemeenskopn doar.

==Prieze en nominasies==
An t begin van zinne sololoopbaan köm he met zin eerst album wat ''Balada Sertaneja'' heetn. t Wör nit vake verkocht en leawern dus an geeld nit völle op, mer hee wör toch nomineerd as "Muzikale Oontdekking van t Joar". Zin live-plaat ''Michel Teló - Ao Vivo'' is skoonwal beheurlik geleefd en leawern um ne Latin Grammy-nominasie op in de indeling "Beste Sertanejo Album".

In 2011 wör Teló bie de "Melhores do Movimento Country" (Grootn van de Countrybeweaging) nomineerd in veer indelingn: "Beste solozaank", "Hit van t joar" met "Ai se eu te pego!", "Beste CD" vuur t album ''Michel Teló - Ao Vivo'' en "Beste Show". 

Michel wör ook in veer indelingn nomineerd in de Premio Multishow de Música Brasileira vuur "Beste Zänger", "Muzikale Oontdekking", "Beste Sertanejoartiest", en "Beste Muziek" vuur "Ai se eu te pego!". 

==Gode doelen==
in Augustus 2011 deed Teló met an de 26ste edisie van t ''Criança Esperança''-leefdadigheaidsprogramma, nöast Braziljaanse muzikaantn Leonardo, [[Zezé di Camargo & Luciano]], [[Chitãozinho & Xororó]] en [[Adair Cardoso]]. 

Dezember 2011 deed he met an de 13e ofleawering van ''Futebol contra a Foma'' (Vootbal teegn Honger) in t [[Parque do Sabiá]] in [[Uberlândia]] met Braziljaanse bekeandheedn as [[Daniel Alves]], [[Neymar]], [[Gusttavo Lima]] and Marrone. t Doel van dit gebuurn is geeld en etn inzammeln vuur oarme gezinn.  

== Plaatnriege == 
*2009: ''Balada Sertaneja'' (studio album)
*2010: ''Michel Teló – Ao Vivo'' (live album) 
*2011: ''[[Michel na Balada]]'' (live album)

== Verwiezingn ==
{{Bron|<references/>}}

== Oetgoande verbeendingn ==
* [http://www.micheltelo.com Offisjele webstea]
* [http://www.twitter.com/micheltelo Offisjele Twitterziede]

{{DEFAULTSORT:Telo, Michel}} 

[[Kategorie: Tweants artikel]]
[[Kategorie: Zanger]]
[[Kategorie: Brazilië]]
