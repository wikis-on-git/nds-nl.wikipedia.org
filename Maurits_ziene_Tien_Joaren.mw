'''Maurits zien tien joaren''' is den tied van [[1588]] tot [[1598]] in den [[Tachtigjoarigen Oorlog]]. In dizze tied van Tien Joaren wist prinse [[Maurits van Oranje]], den zunne van [[Willem van Oranje]], samen mit [[Willem Lodewiek]] et tij van den krieg te keren. Den name ''Tien Joaren'' is bedacht deur [[Robert Fruin]].

==Veurgeskiedenis==
[[Ofbeelding:Nederlanden 1590-1592.PNG|right|125px|thumb|Den joaren 1590-1592]]
[[Ofbeelding:Nederlanden 1593-1595.PNG|right|125px|thumb|Den joaren 1593-1595]]
[[Ofbeelding:Nederlanden 1596-1598.PNG|right|125px|thumb|Den joaren 1596-1598]]
vanof den [[Slag bi-j Gembloers]] in [[1578]] had den [[Stoatsen partie]] den enen noa den anderen neaderloag teggen [[Spanje]] kend en was steeds meer gebeed kwiet eraakt. In [[1579]] hökten de gewesten [[Artesië]], [[Henegouwen]] en [[Riesels-Vloanderen]] of mit den [[Unie van Atrecht]], zodat den oaverigen gewesten samen wieter mösten. <br>
Den Spoansen generoal [[Alessandro Farnese (1545-1592)|Alexander Farnese]] (den Hartog van Parma), begun doarna nen anval teggen den nog oaver-ebleaven gewesten ([[Parma's Negen Joaren]]). Noa den [[Valle van Antwarpen]] in [[1585]] waren den [[Zuudeleken Nederlaanden]] trög in Spoansen hende, en rukten Parma op noar et noorden. <br>
Noa vergeafsen peugingen um nen vörst te vinden, beslotten den [[Noordeleken Nederlaanden]] in [[1587]] nen [[republeek]] te wödden. Echter lek et doar stark op dat den opstaand ten onder zol goan, want et Spoansen leager had al bi-jnoa alle [[Nederlaanden]] heroaverd. <br>
In et joar [[1588]] zol den [[Spoansen Armada]] echter verpletterend verneetigd wödden in den Slag bi-j Grevelingen. Hierdeur was et Spoansen leager stark verzwakt, wat veur den [[Republeek der Vereanigden Nederlaanden]] kansen bod.

==Tien Joaren==
Den [[stadholder]] van [[Groafschap Hollaand|Hollaand]], [[Zeelaand]] en [[Utrecht (previnsie)|Utrecht]], [[Maurits van Oranje]], nam den anvang um nen teggenanval te beginnen teggen Parma. Hi-j verzoamelden nen leager en heroaverde samen mit [[Willem Lodewiek]] veule steedn dee Farnese den joaren doarveur allemoal had underworpen. Hierunder waren: [[Turfskip van Breda|Breda]] en [[Steenbargen (stad)|Steenbargen]] ([[1590]]); [[Hulst]], [[Nimwaege]], [[Deventer]], [[Delfziel]] en [[Zutfent]] ([[1591]]); [[Steenwiek]] en [[Coevern]] ([[1592]]); [[Geertruudenbarg]] ([[1593]]).

Noa den veroavering van Zutfent, Deventer en Coevern, begun Maurits en Willem Lodewiek hun [[veldtochte]] um [[Twente]] te veroaveren, wat echter of felle Spoansen weerstaand breg en zörgden veur den [[Twentsen oorlog]] ([[1592]]-[[1597]]), dee den stoatsen noa veule joaren meujzoame stried konden winnen.

In [[1594]] heroaverden Maurits [[Grunnen (stad)|Grunnen]] (''zee [[Reductie van Grunnen]]''). Hiermet ontstoand Grunnen as proveenie en wöd et zeavenden lid van den Republeek der Vereanigden Nederlaanden, dee vanof toon den Republeek der ''Zeaven'' Vereanigden Nederlaanden heetten.

In [[1596]] slotten den Republeek, [[Frankriek]] en [[Engelaand]] den [[Greenwichcoalitie]], en trokken vanof dee tied samen ten striede teggen Spanje.

[[Maurits zien veldtochte van 1597|Maurits zien besten joar]] was wellicht [[1597]] toon hi-j *[[Rijnbark]], [[Meurs]], [[Grolle|Grol]], [[Breevoort]], [[Eanske]],[[Oatmörsken]], [[Oldnzel]] en [[Lingen (Ems)|Lingen]] heroaverden. Hiermet 'slot hi-j den tuun van den Republeek', woardeur alle gebeeden boaven den [[Rijn]] nu groandgebeed van den Republeek waren ewödden.

Het joar doarop endigt Maurits zien opmars. Et Spoansen leager hef zich inmiddels hervörmd en in den verdeadiging egoan. Den Spoansen könning [[Filips II van Spanje|Filips II]] teggen wee den krieg was begunnen oaverliedt ok in [[1598]]. Den Nederlaanden (althans dee gebeeden woar Spanje den machte in hende hef) komt tiedelek under [[Oostenriek]]sen bestuur.

==Noa den Tien Joaren==
Dee volgenden joaren streden den stoatsen en Spanjoarden nog veule maolen, moar geen van beiden parti-jen wist den oaverhand te kriegen. Den [[Slag bi-j Ni-jpoort]] wöd deur Maurits ewonnen, moar leaverden geen laandwinst op. In [[1604]] veel [[Oostende]] in Spoansen hende, zodat den letsten opstaandigen stad in et zuuden verloarn ging.

Beide parti-jen raakten uut-eput, en doar wödden underhändelingen an-evangen um den stried te stoaken. In [[1609]] kwamen zie et [[Twoalfjoarig bestaand]] oaveren.

==Zee ok==
*[[Twentsen oorlog]]
*[[Tachtigjoarigen Oorlog]]

[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Tachtigjoarigen Oorlog]]

[[nl:Maurits' Tien Jaren]]
