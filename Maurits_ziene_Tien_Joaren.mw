'''Maurits ziene Tien Joaren''' is de tied van [[1588]] tot [[1598]] in den [[Tachtigjoarigen Oorlog]]. In dizze tied van Tien Joaren wist prins [[Maurits van Oranje]], den zönne van [[Willem van Oranje]], samen mit [[Willem Lodewiek]] et getiede van den krieg te keren. Den name ''Tien Joaren'' is bedacht deur den [[historikus]] [[Robert Fruin]].

==Veurgeskiedenis==
[[Ofbeelding:Nederlanden 1590-1592.PNG|right|125px|thumb|De joaren 1590-1592]]
[[Ofbeelding:Nederlanden 1593-1595.PNG|right|125px|thumb|De joaren 1593-1595]]
[[Ofbeelding:Nederlanden 1596-1598.PNG|right|125px|thumb|De joaren 1596-1598]]
Vanof den [[Slag bi-j Gembloers]] in [[1578]] had de [[Staatse parti'je]] den enen noa den anderen neaderloag teggen [[Spanje]] ekend en was steeds meer gebeed kwiet eraakt. In [[1579]] höakten de gewesten [[Artesië]], [[Henegouwen]] en [[Riesels-Vloanderen]] of van de [[Unie van Atrecht]], zodat de oaveregen gewesten samen wieter mösten. <br />
Den Spaansen generoal [[Alessandro Farnese (1545-1592)|Alexander Farnese]] (den Hartog van Parma), begun doarna nen anval teggen de nog oaver-ebleaven gewesten ([[Parma's Negen Joaren]]). Noa den [[Val van Antwarpen]] in [[1585]] waren de [[Zudeleke Nederlanden]] weerumme in Spaanse hände, en rukten Parma op noar et noorden. <br />
Noa vergeafse pogingen um nen vörst te vinden, beslotten de [[Noordeleke Nederlanden]] in [[1587]] ne [[republiek]] te wödden. Moar et leek  der stark op dat den opstaand ten onder zol goan, want et Spaanse leager had al zowat alle [[Nederlaanden]] heroaverd. <br />
Moar in et joar [[1588]] wodden de [[Spaanse Armada]] onmundeg verslagen in den Slag bi-j Grevelingen. Hierdeur was et Spaanse leager stark verzwakt, wat veur de [[Republiek der Vereanegde Nederlanden]] kansen boad.

==Tien Joaren==
Den [[stadholder]] van [[Groafschap Hollaand|Holland]], [[Zeeland]] en [[Utrecht (previnsie)|Utrecht]], [[Maurits van Oranje]], nam den anvang um nen teggenanval te beginnen teggen Parma. Hi-j verzamelden n leager en heroaverden samen met [[Willem Lodewiek]] völle steadn dee Farnese de joaren doarveur allemoal onderworpen had. Hieronder waren: [[Turfskip van Breda|Breda]] en [[Steenbargen (stad)|Steenbargen]] ([[1590]]); [[Hulst]], [[Nimwaege]], [[Deventer]], [[Delfziel]] en [[Zutfent]] ([[1591]]); [[Steenwiek]] en [[Coevern]] ([[1592]]); [[Geertruudenbarg]] ([[1593]]).

Noa de veroavering van Zutfent, Deventer en Coevern, begonn Maurits en Willem Lodewiek euren [[veldtocht]] um [[Twente]] te veroaveren, moar dat zorgen veur zwoaren Spaansen weerstand en endigden in den [[Twentsen oorlog]] ([[1592]]-[[1597]]), dee de staatsen noa veule joaren slimme stried konden winnen.

In [[1594]] heroaverden Maurits [[Grunnen (stad)|Grunnen]] (''zee [[Reductie van Grunnen]]''). Hiermet ontstond Grunnen as provinsie en wodden et zeuvende lid van de Republiek der Vereanegde Nederlanden, dee vanof toon de Republiek der ''Zeuven'' Vereanigde Nederlaanden heetten.

In [[1596]] slotten de Republeek, [[Frankriek]] en [[Engelaand]] de [[Greenwichkoalitie]], en trokken vanof dee tied samen ten striede teggen Spanje.

[[Maurits zienen veldtocht van 1597|Maurits zien beste joar]] was meskien wal [[1597]] toon e *[[Rienbark]], [[Meurs]], [[Grolle|Grol]], [[Breevoort]], [[Eanske]],[[Oatmörsken]], [[Oldnzel]] en [[Lingen (Ems)|Lingen]] heroaverden. Hiermet 'slot hi-j den tuun van de Republeek', woardeur alle gebeeden boaven den [[Rien]] noo groandgebeed van de Republeek waren ewödden.

Het joar doarop endigen Maurits zienen opmars. Et Spaanse leager hef zich inmiddels hervörmd en is in de verdeadiging egoan. Den Spaansen könning [[Filips II van Spanje|Filips II]] teggen wee den krieg was begunnen kwam ok in [[1598]] oet de tied. De Nederlanden (tenminste dee gebeden woar Spanje den macht in hende had) kwamen tiedelek onder [[Oostenriek]]s bestuur.

==Noa de Tien Joaren==
De volgende joaren streden de staatsen en Spanjoarden nog veule maolen, moar gin van beiden parti-jen wist den oaverhand te kriegen. Den [[Slag bi-j Ni-jpoort]] wodden deur Maurits ewonnen, moar leaverden gin landwinst op. In [[1604]] veel [[Oostende]] in Spaanse hende, zodat de leste opstandege stad in et zuden verloarn ging.

Beide parti-jen raakten uut-eput, en doar wödden underhändelingen an-evangen um den stried te staken. In [[1609]] kwamen zee et [[Twaalfjoareg bestand]] oaverèn.

==Zee ok==
*[[Twentsen oorlog]]
*[[Tachtigjoarigen Oorlog]]

{{DEFAULTSORT:Maurits Tien Joaren}}
[[Kattegerie:Achterhooks artikel]]
[[Kattegerie:Geschiedenis]]
[[Kattegerie:Tachtigjoarigen Oorlog]]

[[nl:Tien Jaren (Tachtigjarige Oorlog)]]
