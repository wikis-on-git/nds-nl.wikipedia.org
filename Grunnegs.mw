{{Wb-logo|Grunnegs woordenbouk}}
{{etelazie}}{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Grunnegs</big>
|-
|'''Grunneger Wikipedie-logo'''
|[[Ofbeelding:Wiki-gos.png|Wiki-gos.png]]
|-
|Noam  
|Grunnegs, Grönnegs, Grunnegers 
|-
|Andere noamen  
|Grunnegs-Oostfrais 
|-
|Nederlaandse noam  
|Gronings 
|-
|Laand 
|[[Nederlaand]] 
|-
|Toalgebied  
|[[Provinzie Grunnen]], Noord-[[Drenthe]], [[Veenkoloniën|Veenkolonien]] (Oost-Drenthe), [[Kölmerlaand]] ([[Frieslaand|Fraislaand]])
|-
|Aantel sprekers 
|310.000  
|-
|Dialekten 
|
*[[Stadsgrunnegs]] 
*[[Westerkertaaiers]] 
*[[Pompsters]] 
*[[Hoogelaandsters]]
*[[Oldambtsters]] 
*[[Veenkelonioals]] 
*[[Westerwoolds]] 
*[[Noordvelds]] <small>(sums as Drìnts)</small>
|-
|Toalklassifikoatsie  
|
*[[Indo-Europees]]  
**[[Germoans]]  
***[[West-Germoans]]  
****[[Nederduuts|Leegduuts]]
****[[Nedersaksisch|Leegsaksisch]] 
*****'''Grunnegs''' 
|-
|Schrift  
|t [[Latainse alfabet]] 
|-
|Toalstoates
|t Grunnegs wordt zain as dialekt van t [[Nedersaksisch|Leegsaksisch]]
|-
|Toalkode ISO 639-1  
|n.v.t. 
|-
|Toalkode ISO 639-2  
|nds 
|-
|Toalkode ISO 639-3/DIS 
|gos 
|}

t '''Grunnegers''' (ook ''Grönnegs'' of ''Grunnegs'') is de verzoamelnoam veur de [[Friso-Saksische toalen|Friso-Saksische]] dielekten dij proat worden ien en om provinzie [[Grunnen (provìnzie)|Grunnen]]. t Is n toal dij beheurt tot t [[Leegsaksisch]], ain van de twij streektoalen van Nederlaand. Binnen dizze Leegsaksische streektoal vörmt t Grunnegs, soamen mit t [[Oostfrais]] n apaart kluster Noordwest-Saksische dielekten. Dizze apaarte stoates het t Grunnegs-Oostfrais te danken aan d'ienvloud van t [[Freesk|Frais]] (zai ontstoan).

==Verbondschop mit aandere toalen/dialekten==
t Grunnegs is naauw verbonden mit t [[Drèents|Drints]], t [[Westlaauwers Frais]], t [[Nederlaands]] en hail wied t [[Deens]] en t [[Oldenbörgs]]. t Grunnegs is staark verbonden mit t [[Oostfrais]] en t [[Selterfrais]].

De verwaantschop mit t Oostfrais is zo staark dat t Grunnegs en t Oostfrias sumtieds zulfs as ain toal zain worden. n Goud veurbeeld van dizze verwaantschop binnen de dialekten ien lougen [[Schaanze]] ien Grunnen en [[Boenen|Bonnen]] ien Oostfraislaand, dij hailmoal overainkommen mit ainander. n Groot verschil tuzzen d'annere Grunnegse en Oostfraise dialekten is t lainwoord. Ien t Grunnegs kommen veul ''vergrunnegsde'' Nederlaandse lainwoorden veur. Ien t Oostfrais veuraal veul Duutsen. 

De woordenschat van t Grunnegs en t Oostfrais komt wel veur n groot dail overain. Woorden as "lutje" (''lüttje''), "scheuvel" (''schöfel'') en "lu" (''lü'') kommen, wat de oetsproak aangaait, hailmoal overain. Grunnegers en Oostfraizen kinnen mekoar over t aalgemain den ook goud verstoan.

Hieronder stoan n aontel veurbeelden van woorden dij verwaant binnen aan n aander toal. Hierbie worden verwaantschoppen aan d'aandere Leegsaksische dialekten en t Nederlaands nait nuimd.

{| {{prettytable}} width="60%"
|- style="background: #efefef;"
! width="15%" |Grunnegs
! width="15%" |Verwaant woord
! width="15%" |Verwaante toal
! width="15%" |Nederlaands
|-
|koolsloa
|coleslaw
|Engels
|koolsla
|-
|stevel
|stivale/stiefel
|Italjoans/Duuts
|laars
|-
|akse
|axe
|Engels
|bijl
|-
|vörrel
|Viertel
|Duuts
|kwart(ier)
|-
|wazzene
|voksene
|Deens
|volwassen
|-
|rad
|(Fahr)rad
|Duuts
|fiets
|-
|tovvel
|kartoffel
|Duuts
|aardappel
|-
|himbeern
|Himbær
|Deens
|framboos
|-
|appelsien
|appelsin/apfelsien
|Deens/Duuts
|sinaasappel
|-
|schink
|schinken
|Duuts
|ham
|-
|dörsk
|torsk/Dorsch
|Deens/Duuts
|kabeljauw
|-
|brik
|brick
|Engels
|baksteen
|-
|noaber
|nachbar
|Duuts
|buurman
|-
|paart
|partie
|Fraans
|deel
|-
|stain
|stein
|Duuts
|pit (van vrucht)
|-
|memme
|mem
|Frais
|moeder
|-
|maaitied
|maitiid
|Frais
|lente/voorjaar
|-
|wicht
|wucht
|Selterfrais
|meisje
|-
|lutje
|little
|Engels
|klein(e)
|-
|vraauw
|frau
|Duuts
|dame
|-
|doe
|du
|Duuts/Deens
|jij
|-
|joe
|you
|Engels
|u
|-
|liek
|lig
|Deens
|recht
|-
|wied
|weit
|Duuts
|ver
|-
|dog
|dog
|Engels
|hond
|-
|stee
|statt
|Duuts
|plaats
|-
|slik
|slik
|Deens
|snoep
|-
|graimen
|to grime
|Engels
|morsen
|-
|zoepenbrij
|sûpenbrij
|Frais
|karnemelksepap
|-
|grondschoul
|grundschule
|Duuts
|basisschool
|-
|stolt
|stolz
|Duuts
|trots
|}

== Sprekers ==
===Toalgebied===
t Grunnegs wordt proat ien d'haile provinzie [[Grunnen (provìnzie)|Grunnen]], kop van [[Drenthe|Drint]] ten noorden van gemainte [[Assen (gemiente)|Azzen]], ten oosten van [[Hondsrog]] (de veenkelonien), t oostelke dail van [[Frieslaand|Fraise]] gemainte [[Köllumerlaand en Nijkruuslaand]] om en bie lougen [[De Pomp]], [[Köllum]], [[Boerum]] en [[Muntjeziel]]. Om en bie lougen [[Moarum]], [[De Wilp]] en [[De Penne (Grönnen)|De Penne]] wordt noast t Grunnegs ook Frais proat. Ien Köllum wordt noast t Grunnegs ook t [[Stadsfrais]] proat.

=== Sprekersaantel ===
t Grunnegs wordt proat deur om en bie 70% van lu ien provinzie Grunnen, woaronder n groot dail ollere lu. t Aantel sprekers komt hierdeur op om en bie 205.000 minsken. Ien provinzie Drinthe wordt t Grunnegs deur om en bie 90.000 lu proat en ien de gemainte Köllumerlaand deur om en bie 5.000 lu. Hiermit komt t sprekersaantel op om en bie 310.000. 

Veur d'ollern is t Grunnegs maisttieds moudertoal. Veur maiste lu onder de 65 joar is t Grunnegs de twijde toal. Ook tegenswoordig nog, wordt t Grunnegs veul proat onder de jeugd, moar nait meer t zuvere Grunnegs. Doch kaizen veul olders der tegenwoordeg veur om heur kinder Nederlaandstoaleg op te vouern, woardeur t sprekersaantel omloag lopt.

[[Ofbeelding:Frais1200.PNG|right|400px|thumb|t Fraistoalege gebied om en bie 1200]]

== Ontstoan ==
t Grunnegs is onstoan as n Frais dielekt, t Oostlaauwers Frais. Dit dielekt, dat tegenswoordeg nog sproken wordt ien Duutse gemainte [[Selterlaand]], wuir proat ien d'[[Ommelanden]] en t [[Oldambt]] en ien [[Oostfraislaand]]. Dou [[Grunnen (stad)|Stad]] ien [[14e eeuw|14e aiw]] aal meer ienvloud kreeg ien d'Ommelannen, wuir t Frais ien d'Ommelannen staark beienvloud deur t Leegsaksisch van Stad. Dit vond ook stee ien Oostfraislaand, moar den twij aiwen loater. Ien dij tied was der ien Grunnen aal gain Frais meer over. Dielekt dat ontstoan was, mout hail veul leken hebben op t tegenswoordege [[Selterfrais]]. Woorden as "Freeslound" kommen tegenswoordeg nog aal ien t Selterfrais veur.

Om en bie [[1500]] begon t Grunnegs aal meer noar t Middelnederlaands te goan. Hierdeur kin zegd worden dat t Grunnegs van veur 1550 [[Oldgrunnegs]] is en t Grunnegs noa 1550 [[Middelgrunnegs]]. 

Noa 1800 kwam t Grunnegse provinsjelisme op. Hierdeur ontwikkelde t Grunnegs hom hail slim van t Nederlaands vot. Ien dis tied ontstonden ook klaanken aa, ai, ui en ou. Dit kin zain worden as [[Nijgrunnegs]]. t Opvalende is, dat dizze verandern hun ook op klainere schoal ien [[Vjenne|Vraiskenveen]] ofspeulde, deur Fraise ienlopers. Vandoar dat ook ien t [[Vreeznvens|Vraiskenveens]] de klaanken ai en ou veurkommen, den wel ien mindere moat. Der is gain twievel of t Vraiskenveens messchain bie t Grunnegs heuren mout, den de waarkwoordsvörms en t aksent binnen staarker verwaant aan t [[Tweants|Twints]] en t [[Sallaands|Zallaands]].

t Grunnegs kin dus verdaild worden ien drij periodes: Oldgrunnegers (± 1350 - 1550), t Middel-Grunnegers (± 1550 - 1800) en t Nij-Grunnegers (± 1800 - nou). t Opvalende is dat dizze periodes binoa hailmoal overainkommen mit periodes van t Westlaauwers Frais.

Vanoaf 17e aiw wuiren veenkelonien ontgonnen vanoet [[Grunnen (stad)|Stad]]. t Is den ook nait zo vremd dat nije bewoners van dit omkrais veul van toal van Stad overnomen. Mit wat Oldambtsterse, Drintse, Westerwoldse en Fraise ienvlouden (deur Fraise ienlopers) ontstond rond 1800 ook hier t Grunnegs, noamelk t [[Veenkelonioals]].

==Dielekten==
[[Ofbeelding:355px-Grinslanske dialekten.gif|250px|right|thumb|Grunnegse dialekten]]

Van ain Grunnegers kin nait proat worden. Bestaait oet aacht lutje dielekten dij wel n dudelke ainhaid vörmen, moar doch wel verschillend binnen. De dialekten binnen:

* [[Pompsters]] 
* [[Westerkertaaiers]]
* [[Hoogelaandsters]]
* [[Stadsgrunnegs|Stadjeders]]
* [[Noordvelds]] (''Noord-Drìnts'') <small>(sums ook wel zain as Drìnts)</small>
* [[Oldambtsters]]
* [[Veenkelonioals]]
* [[Westerwoolds]]

===Dialektvergelieken===

{| align=centre
|
{| border="1" align=right padding="2" cellpadding="4" cellspacing="0"  width="300" style="background: #f9f9f9; border: 1px #aaaaaa solid; border-collapse: collapse; font-size: 100%;"
!style="border: 1px #aaaaaa solid;"|Nederlaands
!style="border: 1px #aaaaaa solid;"|een
!style="border: 1px #aaaaaa solid;"|twee
!style="border: 1px #aaaaaa solid;"|drie
!style="border: 1px #aaaaaa solid;"|vier
!style="border: 1px #aaaaaa solid;"|vijf
!style="border: 1px #aaaaaa solid;"|zes
!style="border: 1px #aaaaaa solid;"|zeven
!style="border: 1px #aaaaaa solid;"|acht
!style="border: 1px #aaaaaa solid;"|negen
!style="border: 1px #aaaaaa solid;"|tien
|- 
!style="border: 1px #aaaaaa solid;"|Hoogelaandsters
|style="border: 1px #aaaaaa solid;"|ain
|style="border: 1px #aaaaaa solid;"|twij
|style="border: 1px #aaaaaa solid;"|drij
|style="border: 1px #aaaaaa solid;"|vaaier
|style="border: 1px #aaaaaa solid;"|vief
|style="border: 1px #aaaaaa solid;"|zes
|style="border: 1px #aaaaaa solid;"|zeuven
|style="border: 1px #aaaaaa solid;"|aacht
|style="border: 1px #aaaaaa solid;"|negen
|style="border: 1px #aaaaaa solid;"|tien
|- 
!style="border: 1px #aaaaaa solid;"|Oldambtsters
|style="border: 1px #aaaaaa solid;"|ain
|style="border: 1px #aaaaaa solid;"|twai
|style="border: 1px #aaaaaa solid;"|drai
|style="border: 1px #aaaaaa solid;"|vaaier
|style="border: 1px #aaaaaa solid;"|vief
|style="border: 1px #aaaaaa solid;"|zes
|style="border: 1px #aaaaaa solid;"|zeuven
|style="border: 1px #aaaaaa solid;"|aacht
|style="border: 1px #aaaaaa solid;"|negen
|style="border: 1px #aaaaaa solid;"|tien
|- 
!style="border: 1px #aaaaaa solid;"|Veenkolonioals
|style="border: 1px #aaaaaa solid;"|aine
|style="border: 1px #aaaaaa solid;"|twèje
|style="border: 1px #aaaaaa solid;"|drèje
|style="border: 1px #aaaaaa solid;"|vare
|style="border: 1px #aaaaaa solid;"|vieve
|style="border: 1px #aaaaaa solid;"|sèze
|style="border: 1px #aaaaaa solid;"|zeuven
|style="border: 1px #aaaaaa solid;"|aachte
|style="border: 1px #aaaaaa solid;"|negen
|style="border: 1px #aaaaaa solid;"|tiene
|-
!style="border: 1px #aaaaaa solid;"|Westerkwartaaiers
|style="border: 1px #aaaaaa solid;"|een
|style="border: 1px #aaaaaa solid;"|twij
|style="border: 1px #aaaaaa solid;"|drij
|style="border: 1px #aaaaaa solid;"|vier
|style="border: 1px #aaaaaa solid;"|vuuf
|style="border: 1px #aaaaaa solid;"|zes
|style="border: 1px #aaaaaa solid;"|zeuven
|style="border: 1px #aaaaaa solid;"|acht
|style="border: 1px #aaaaaa solid;"|negen
|style="border: 1px #aaaaaa solid;"|tien
|-
!style="border: 1px #aaaaaa solid;"|Stadjeders
|style="border: 1px #aaaaaa solid;"|oin
|style="border: 1px #aaaaaa solid;"|twai
|style="border: 1px #aaaaaa solid;"|drai
|style="border: 1px #aaaaaa solid;"|vaair
|style="border: 1px #aaaaaa solid;"|vief
|style="border: 1px #aaaaaa solid;"|zìs
|style="border: 1px #aaaaaa solid;"|zeuven
|style="border: 1px #aaaaaa solid;"|aacht
|style="border: 1px #aaaaaa solid;"|negen
|style="border: 1px #aaaaaa solid;"|tien
|-
!style="border: 1px #aaaaaa solid;"|Westerwolds
|style="border: 1px #aaaaaa solid;"|ein
|style="border: 1px #aaaaaa solid;"|twei
|style="border: 1px #aaaaaa solid;"|drei
|style="border: 1px #aaaaaa solid;"|vaar
|style="border: 1px #aaaaaa solid;"|vief
|style="border: 1px #aaaaaa solid;"|sès
|style="border: 1px #aaaaaa solid;"|zeuven
|style="border: 1px #aaaaaa solid;"|aacht
|style="border: 1px #aaaaaa solid;"|negen
|style="border: 1px #aaaaaa solid;"|tien
<!-- Als iemand weet wat de telwoorden in het Pompsters zijn, dan mag hij deze toevoegen -->
|}
|}

[[Ofbeelding:Dialektverschillen Grunnegs.png]]

==Hooggrunnegs en Leeggrunnegs==
Tegenswoordeg kin t Grunnegers verdaild worden ien twij groepen: t Hooggrunnegers en t Leeggrunnegers. t Leeggrunnegers is t Grunnegers dat veuraal deur jeugd proat wordt. t [[Regiolekt]] mit t Nederlaands heurt hier ook bie. Voak wordt dit Grunnegs zain as ''nait hailmoal goud Grunnegs'' en wordt voak ook aanduud as haile boers, veur Grunneger begrippen. t Klinkt vrij laankzoam, binoa n bitke eelsk en het n [[neuze|nazoale]] klaank. Doar tegenover staait t Hooggrunnegers, ten opzicht van t Nederlaands juust t platte Grunnegers. Dit is t echte pure Grunnegers dat veuraal nog deur ollere lu proat wordt. Voak wordt dit zain as n echte toal en as ''t mooie Grunnegs''. t Is wat minder roeg van toon en gebruukt wat meer toonofwizzeln. Dochs is dit nait n verschil van allind vandoag. Vrouger was dit verschil der ook al en is veurnoamelk ontstoan deur t verschil tuzzen standen (aarm en riek). D'hogere standen prouten t Hooggrunnegers en legere standen t Leeggrunnegers, vandoar ook benoamens.

== Onderwies en Kultuur ==
Ien t onderwies is t Grunnegs gain [[Lieste van schoelvakken|vak]] van moutwaark. [[Grondschoul]]en kaizen der zulf veur of zai te geven willen of nait. Doarom wordt t Grunnegs ook nait overaal geven. Ien t [[middelboar onderwies]] wordt t hailmoal nait geven as vak. 

Op [[Rieksakademie Grunnen]] kin Grunnegs wel studaaierd worden. Dit is n initsjetief van [[Siemon Reker]], spesjoal hooglerer Grunnegs. Hierbie wordt veuraal keken noar t tegenswoordege Grunnegs en heur varianten, noa aanlaaiden van teksten van Grunnegse zangers en schrievers.

Elk joar om en bie meert wordt ien elk gemainte ien Grunnen n schrieverswedstried holden. Hierbie kin elkenain dij wil n Grunnegs stukske [[poëzie|poeze]] of [[proza]] ienstuurn. De winnoars van de drij leeftiedskategorien goan deur noar provinsjoale ronde.

Ook worden op verschaaidene steen in Grunnen ook kurzusen Grunnegers geven. Dizzent kinnen op twij doulstellens geven worden: proaten en verstoan.

== Media ==
=== Dagbloader ===
Wat dagbloader aangaait, wordt der moar schietwaaineg ien t Grunnegs schreven. Maisttieds staait alles ien t Nederlaands, moar sumtieds staait der wel ais n Grunnegs artikel ien, maisttieds gain belaangrieke berichten. n Reden hierveur is dat der vanoet goan wordt dat nait haile provinzie Grunnegers prut, moar wel Nederlaands (ien elk gevaal as twijde toal). 

=== Radio ===
Op radio het t Grunnegers gain grode rol. Op lekoale radiostasjons as Radio Noord wordt moar n dail van tied Grunnegs proat. Nait allend de nijsberichten binnen aaltied ien t Nederlaands moar ook de mörn- en mirregpregramma's (en soavends is der muziek) mit aalgedurig n Grunneger stokje dertussen. Bie proatpregramma's woar lu henbellen kinnen om mit te diskusjeren over n bepoald onderwaarp, wordt der wel wel n hail end Grunnegs proat.

=== Wiedkieker ===
Op wiedkieker is t Grunnegs weer wat minder aanwezeg. Vast onderdail woar wel Grunnegs proat wordt was tot 2009 tou t weer op tv Noord. [[Jopke Nijenhoes]] (''Jaap Nienhuis'') en [[Derk Bosker]] (''Derk Bosscher'') geven elke dag t weer ien t Grunnegs.

Leste joaren is der ook n pregramma, nuimd ''Grunnegers'', op woarien t Grunnegers leerd wordt aan kiekvolk. Dit pregramma verschilde per seizoun. Zo wer der n moal n Grunneger stukske tekst oplezen mit wat fouten der ien. Aan t end van t pregramma werren dij fouten den opnuimd en kon kiekvolk zain of zai t goud haren. Ien n aander seizoun worden bepoalde woorden besproken. Hierbie wer n woord oplezen en almoal veurbeelden van zinnen en zegswiezen dij mit te doun hebben.

Noa t suukses van [[Tweants|Twintse]] streektoalriege ''[[Van Jonge Leu en Oale Groond]]'', was provinzie Grunnen ook van plan n Grunneger serie te moaken. Aan t end van 2007 was dizze rieg te zain, bestoand oet twaalf ofleverns. Mit poask was der n "maraton" woarbie ale ofleverns achter mekoar aan te zain waren. Noam van rieg is [[Boven Wotter]], wat verwiest noar [[Blaauwe stad]].

== Kerk ==
Ien kerk wordt t Grunnegs of en tou bruukt. Veur dizze Grunnegse dainsten worden spesjoale doata en steen oetzöcht. n Vaste doatem, dag of stee is der nait. Der bestaait n Grunneger ''Biebel'', oet grondtoalen overzet, en n Grunnegs ''Laidbouk''.

== Zai ook ==
* [[Oldgrunnegs]]
* [[Middelgrunnegs]]
* [[Nijgrunnegs]]
* [[Grunnegs-Oostfrais]]
*t [[Grunnegs woordenbouk]]

== Boetende hìnwiezen ==
*[http://www.dideldom.com/ Dideldom]
*[http://www.sillius.nl/groningana/ Groningana]
*[http://www.grunnegertoal.nl/cursussen/ Kursus Grunnegs]
*[http://nl.wikibooks.org/wiki/Gronings Kursus Grunnegs op t droad]
*[http://uk.youtube.com/watch?v=ujY9P7hQjAg Pèrsbericht van RTV Noord over de benuimen van Simon Reker]
*[http://uk.youtube.com/watch?v=4gzSfZ7FUE0&feature=PlayList&p=82762389B59B1A86&index=19 n Bericht van RTV Noord over de Leskist Grunnegs]

{{SNLV}}

[[Kattegerie:Grunnegs artikel]]
[[Kattegerie:Grunnegs]]
[[Kattegerie:Grunnen]]

[[da:Groningsk]]
[[de:Gronings]]
[[en:Groningan Low Saxon]]
[[es:Idioma groningués]]
[[fr:Groningois]]
[[fy:Grinslânsk]]
[[ja:フローニン語]]
[[ksh:Jronėngsch (Shprooch)]]
[[lb:Gronengesch]]
[[li:Gronings]]
[[nds:Grunnengs]]
[[nl:Gronings]]
[[pl:Język groningski]]
[[vls:Grôniengs]]
[[zea:Greuniengs]]
