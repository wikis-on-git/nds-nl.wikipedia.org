{{Wb-logo|Grunnegs woordenbouk}}
{{etalagenominasie}}
{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Grunnegs</big>
|-
|Noam  
|Grunnegs, Grönnegs, Grunnegers 
|-
|Andere noamen  
|Grunnegs-Oostfrais 
|-
|Nederlaandse noam  
|Gronings 
|-
|Proat in  
|[[Nederlaand]] 
|-
|Toalgebied  
|[[Provinzie Grunnen]], Noord-[[Drenthe]], [[Veenkoloniën|Veenkolonien]] (Oost-Drenthe), [[Kölmerlaand]] ([[Frieslaand|Fraislaand]])
|-
|Aantel sprekers 
|310.000  
|-
|Dialekten 
|
*[[Stadsgrunnegs]] 
*[[Westerkertaaiers]] 
*[[Pompsters]] 
*[[Hoogelaandsters]]
*[[Oldambtsters]] 
*[[Veenkelonioals]] 
*[[Westerwoolds]] 
*[[Noordvelds]] <small>(ook wel zain as Drìnts)</small>
|-
|Toalklassifikoatsie  
|
*[[Indo-Europees]]  
**[[Germoans]]  
***[[West-Germoans]]  
****[[Nederduuts|Leegduuts]]
****[[Nedersaksisch|Leegsaksisch]] 
*****'''Grunnegs''' 
|-
|Schrift  
|[[Latainse alfabet]] 
|-
|Toalstoates
|t Grunnegs wordt zain as dialekt van t [[Nedersaksisch|Leegsaksisch]]
|-
|Toalkode ISO 639-1  
|n.v.t. 
|-
|Toalkode ISO 639-2  
|n.v.t. 
|-
|Toalkode ISO 639-3/DIS 
|gos 
|}

t '''Grunnegs''' (ook ''Grönnegs'' of ''Grunnegers'') is de versoamelnoam veur de [[Friso-Saksische toalen|Friso-Saksische]] dialekten dij proat worden in en om de provinzie [[Grunnen (provinzie)|Grunnen]]. t Is n toal dij beheurt tot t [[Leegsaksisch]], ain van de twij streektoalen van Nederlaand. Binnen dizze Leegsaksische streektoal vörmt t Grunnegs, soamen mit t [[Oostfrais]] n apaart kluster Noordwest-Saksische dialekten. Dizze apaarte stoates het t Grunnegs-Oostfrais te danken aan de ienvloud van t [[Freesk|Frais]] (zai ontstoan).

==Verbondschop mit aandere toalen/dialekten==
t Grunnegs is naauw verbonden mit t [[Drèents|Drints]], t [[Westlaauwers Frais]], t [[Nederlaands]] en hail naauw t [[Deens]] en t [[Oldenbörgs]]. t Grunnegs is staark verbonden mit t [[Oostfrais]] en t [[Selterfrais]].

De verwaantschop mit t Oostfrais is zo staark dat t Grunnegs en t Oostfrias sumtieds zulfs as ain toal zain worden. n Goud veurbeeld van dizze verwaantschop binnen de dialekten ien de lougen [[Schaanze]] ien Grunnen en [[Boenen|Bonnen]] ien Oostfraislaand, dij hailmoal overainkommen mit ainander. n Groot verschil tuzzen de andere Grunnegse en Oostfraise dialekten is t lainwoord. Ien t Grunnegs kommen veul ''vergrunnegsde'' Nederlaandse lainwoorden veur. Ien t Oostfrais veuraal veul Duutsen. Ook de typisch Grunnegse klanken ai en ou kommen nait veur ien t Oostfrais.

De woordenschat van t Grunnegs en t Oostfrais komt wel veur n groot dail overain. Woorden as "lutje" (''lüttje''), "scheuvel" (''schöfel'') en "lu" (''lü'') kommen, wat de oetsproak aan gaait, hailmoal overain. Grunnegers en Oostfraizen kinnen mekoar over t aalgemain den ook goud verstoan.

== Sprekers ==
===Toalgebied===
t Grunnegs wordt proat ien de haile provinzie [[Grunnen (provinzie)|Grunnen]], de kop van [[Drenthe|Drint]] tin noorden van de gemainte [[Assen (gemiente)|Azzen]], tin oosten van de [[Hondsrog]] (de veenkelonien), t oostelke dail van de [[Frieslaand|Fraise]] gemainte [[Kölmerlaand en Nijkruuslaand]] om en bie de lougen [[De Pomp]], [[Kölm]], [[Boerum]] en [[Muntjeziel]]. Om en bie de lougen [[Moarum]], [[De Wilp]] en [[De Penne]] wordt noast t Grunnegs ook Frais proat.

=== Sprekersaantel ===
t Grunnegs wordt proat deur om en bie 70% van de minsken in de provinzie Grunnen, woaronder n groot dail ollere minsken. t Aantel sprekers komt hierdeur op om en bie 205.000 minsken. Ien de provinzie Drinthe wordt t Grunnegs deur om en bie 90.000 minsken proat en ien de gemainte Kölmerlaand deur om en bie 5.000 minsken. Hiermit komt t sprekersaantel op om en bie 310.000. 

Veur de ollern is t Grunnegs maisttieds de moudertoal. Veur de maiste lu onder de 65 joar is t Grunnegs de twijde toal. Ook tegenswoordig nog, wordt t Grunnegs veul proat onder de jeugd, moar nait meer t zuvere Grunnegs. Doch kaizen veul olders der tegenwoordeg veur om heur kinder Nederlaandstoaleg op te vouern, woardeur t sprekersaantel omloag lopt.

== Ontstoan ==
t Grunnegs is onstoan as t Fraise dialekt, t Oostlaauwers Frais. Dit dialekt, dat tegenswoordeg nog sproken wordt ien de Duutse gemainte [[Selterlaand]], wuir proat ien de [[Ommelanden]] en t [[Oldambt]] en ien [[Oostfraislaand]]. Dou [[Grunnen (stad)|Stad]] ien [[14e eeuw|14e aiw]] aal meer ienvloud kreeg ien de Ommelanden, wuir t Frais ien de Ommelanden staark beienvloud deur t Leegsaksisch van Stad. Dit vond ook stee ien Oostfraislaand, môr den 2 aiwen loater. Ien dij tied was der ien Grunnen al gain Frais meer over. t Dialekt dat ontstoan was, mout hail veul leken hebben op t tegenswoordege [[Selterfrais]]. Woorden as "Freeslound" kommen tegenswoordeg nog aal ien t Selterfrais veur.

Om en bie [[1500]] begon t Grunnegs aal meer noar t Old-Nederlaands te goan. Hierdeur kin zègd worden dat t Grunnegs van veur 1550 Old-Grunnegs is en t Grunnegs noa 1550 Middel-Grunnegs. 

Noa 1800 kwam t Grunnegse provinzjoalisme op. Hierdeur ontwikkelde t Grunnegs zich hail staark van t Nederlaands ôf. Ien dizze tied ontstonden ook de klanken aa, ai en ou. Dit kin zain worden as Nij-Grunnegs. 

t Grunnegs kin dus verdaild worden ien drij periodes: Old-Grunnegs (± 1350 - 1550), t Middel-Grunnegs (± 1550 - 1800) en t Nij-Grunnegs (± 1800 - nou). t Opvalende is dat dizze periodes binoa hailmoal overainkommen mit de periodes van t Frais.

Vanôf de 17e aiw wuiren de veenkelonien ontgonnen vanoet de [[Grunnen (stad)|Stad]]. t Is den ook nait zo vrumd dat de nije bewoners van dit gebied veul van de toal van de Stad overnomen. Mit wat Oldambtsterse, Drintse en Westerwôlde ienvlouden ontston rond 1800 ook hier t Grunnegs, noamelk t [[Veenkelonioals]]. 

==Dialekten==
[[Ofbeelding:355px-Grinslanske dialekten.gif|250px|right|thumb|Grunnegse dialekten]]

Van ain Grunnegs kin nait proat worden. t Bestaait oet 8 lutje dialekten dij wel n dudelke ainhaid vörmen, môr doch wel verschillend binnen. De dialekten binnen:

* [[Pompsters]] 
* [[Westerkertaaiers]]
* [[Hoogelaandsters]]
* [[Stadsgrunnegs|Stadjeders]]
* [[Noordvelds]] (''Noord-Drìnts'') <small>(sums ook wel zain as Drìnts)</small>
* [[Oldambtsters]]
* [[Veenkelonioals]]
* [[Westerwoolds]]

===Dialektvergelieken===

{| align=centre
|
{| border="1" align=right padding="2" cellpadding="4" cellspacing="0"  width="300" style="background: #f9f9f9; border: 1px #aaaaaa solid; border-collapse: collapse; font-size: 100%;"
!style="border: 1px #aaaaaa solid;"|Nederlaands
!style="border: 1px #aaaaaa solid;"|een
!style="border: 1px #aaaaaa solid;"|twee
!style="border: 1px #aaaaaa solid;"|drie
!style="border: 1px #aaaaaa solid;"|vier
!style="border: 1px #aaaaaa solid;"|vijf
!style="border: 1px #aaaaaa solid;"|zes
!style="border: 1px #aaaaaa solid;"|zeven
!style="border: 1px #aaaaaa solid;"|acht
!style="border: 1px #aaaaaa solid;"|negen
!style="border: 1px #aaaaaa solid;"|tien
|- 
!style="border: 1px #aaaaaa solid;"|Hoogelaandsters
|style="border: 1px #aaaaaa solid;"|ain
|style="border: 1px #aaaaaa solid;"|twij
|style="border: 1px #aaaaaa solid;"|drij
|style="border: 1px #aaaaaa solid;"|vijer
|style="border: 1px #aaaaaa solid;"|vief
|style="border: 1px #aaaaaa solid;"|zès
|style="border: 1px #aaaaaa solid;"|seuven
|style="border: 1px #aaaaaa solid;"|aacht
|style="border: 1px #aaaaaa solid;"|negen
|style="border: 1px #aaaaaa solid;"|tien
|- 
!style="border: 1px #aaaaaa solid;"|Oldambtsters
|style="border: 1px #aaaaaa solid;"|ain
|style="border: 1px #aaaaaa solid;"|twai
|style="border: 1px #aaaaaa solid;"|drai
|style="border: 1px #aaaaaa solid;"|vaaier
|style="border: 1px #aaaaaa solid;"|vief
|style="border: 1px #aaaaaa solid;"|zes
|style="border: 1px #aaaaaa solid;"|zeuven
|style="border: 1px #aaaaaa solid;"|aacht
|style="border: 1px #aaaaaa solid;"|negen
|style="border: 1px #aaaaaa solid;"|tien
|- 
!style="border: 1px #aaaaaa solid;"|Veenkolonioals
|style="border: 1px #aaaaaa solid;"|aine
|style="border: 1px #aaaaaa solid;"|twèje
|style="border: 1px #aaaaaa solid;"|drèje
|style="border: 1px #aaaaaa solid;"|vare
|style="border: 1px #aaaaaa solid;"|vieve
|style="border: 1px #aaaaaa solid;"|sèze
|style="border: 1px #aaaaaa solid;"|zeuven
|style="border: 1px #aaaaaa solid;"|aachte
|style="border: 1px #aaaaaa solid;"|negen
|style="border: 1px #aaaaaa solid;"|tiene
|-
!style="border: 1px #aaaaaa solid;"|Westerkwartaaiers
|style="border: 1px #aaaaaa solid;"|een
|style="border: 1px #aaaaaa solid;"|twij
|style="border: 1px #aaaaaa solid;"|drij
|style="border: 1px #aaaaaa solid;"|vier
|style="border: 1px #aaaaaa solid;"|vief
|style="border: 1px #aaaaaa solid;"|zes
|style="border: 1px #aaaaaa solid;"|zeuven
|style="border: 1px #aaaaaa solid;"|acht
|style="border: 1px #aaaaaa solid;"|negen
|style="border: 1px #aaaaaa solid;"|tien
|-
!style="border: 1px #aaaaaa solid;"|Stadjeders
|style="border: 1px #aaaaaa solid;"|oin
|style="border: 1px #aaaaaa solid;"|twai
|style="border: 1px #aaaaaa solid;"|drai
|style="border: 1px #aaaaaa solid;"|vaair
|style="border: 1px #aaaaaa solid;"|vief
|style="border: 1px #aaaaaa solid;"|zìs
|style="border: 1px #aaaaaa solid;"|zeuven
|style="border: 1px #aaaaaa solid;"|aacht
|style="border: 1px #aaaaaa solid;"|negen
|style="border: 1px #aaaaaa solid;"|tien
|-
!style="border: 1px #aaaaaa solid;"|Westerwolds
|style="border: 1px #aaaaaa solid;"|ein
|style="border: 1px #aaaaaa solid;"|twei
|style="border: 1px #aaaaaa solid;"|drei
|style="border: 1px #aaaaaa solid;"|vaar
|style="border: 1px #aaaaaa solid;"|vuuf
|style="border: 1px #aaaaaa solid;"|sès
|style="border: 1px #aaaaaa solid;"|zeuven
|style="border: 1px #aaaaaa solid;"|aacht
|style="border: 1px #aaaaaa solid;"|negen
|style="border: 1px #aaaaaa solid;"|tien
<!-- Als iemand weet wat de telwoorden in het Pompsters zijn, dan mag hij deze toevoegen -->
|}
|}

== Onderwies en Kultuur ==
Ien t onderwies is t Grunnegs gain [[Lieste van schoelvakken|vak]] van moutwaark. [[Grondschoul]]en kaizen der zulf veur of zai te geven willen of nait. Doarom wordt t Grunnegs ook nait overaal geven. Ien t [[middelboar onderwies]] wordt t hailmoal nait geven as vak. 

Op [[Rieksakademie Grunnen]] kin Grunnegs wel studaaierd worden. Dit is n initsjetief van [[Simon Reker]], spesjoal hooglerer Grunnegs. 

Elk joar om en bie meert wordt ien elk gemainte ien Grunnen n schrieverswedstried holden. Hierbie kin elkenain dij wil, n Grunnegs stukske [[poëzie|poeze]] of [[proza]] ienstuurn. De winnoars van de drij leeftiedskategorien goan deur noar de provinzjoale ronde.

Ook worden op verschaaidene stees in Grunnen ook kuzussen Grunnegs geven. Dizzent kinnen op twij doulstellens geven worden: proaten en verstoan. 

== Media ==
=== Dagbloader ===
Wat dagbloader aangaait, wordt der môr schietwaaineg ien t Grunnegs schreven. Maisttieds staait alles ien t Nederlaands, môr sumtieds staait der wel ais n Grunnegs artikel ien, maisttieds gain belaangrieke berichten. n Rezen hierveur is dat der vanoet goan wordt dat nait haile provinzie Grunnen Grunnegs sprekt, môr wel Nederlaands (ien elk gevaal as twijde toal). 

=== Radio ===
Op radio het t Grunnegs n grotere rol. Op lokoale radiostatsjons as Radio Noord, wordt n groot dail van de tied Grunnegs proat. Allend de nijsberichten binnen aaltied ien t Nederlaands, ook mit t idee dat nait elkenain ien Grunnen Grunnegs sprekt.

=== Wiedkieker ===
Op wiedkieker is t Grunnegs weer wat minder aanwezeg. n Vast onderdail woar wel Grunnegs proat wuir is t weer op tv Noord. [[Joap Nijenhoes]] (''Jaap Nienhuis'') en [[Derk Bosjer]] (''Derk Bosscher'') geven elke dag t weer ien t Grunnegs.

De lèste joaren is der ook n programma wèst woarien t Grunnegs leerd wer aan de kiekers. Hierien wer n Grunnegs stukske tekst oplezen mit wat fouten der ien. Aan t ìnd van t programma werren dij fouten den opnuimd en konden de kiekers kieken of zai t goud haren.

Noa t sukses van de [[Tweants|Twintse]] streektoalserie ''Van jonge leu en oale groond'', was provinzie Grunnen ook van plan n Grunnegse serie te môken. Opnoames binnen al môkt, môr de oetzendens mouten nog kommen. Of de serie al uberhaupt ôf is, is nog nait wizze.

== Kèrke ==
Ien kèrke wordt t Grunnegs nog wel ôf en tou bruukt. Veur dizze Grunnegse dainsten worden spesjoale doatums en stees oetzöcht. n Vaste doatum, dag of stee is der nait.

== Zai ook ==
* [[Oldgrunnegs]]
* [[Middelgrunnegs]]
*t [[Grunnegs woordenbouk]]

== Boetende Hìnwiezen ==
*[http://www.dideldom.com/ Dideldom]
*[http://www.sillius.nl/groningana/ Groningana]

[[Kattegerie:Grunnen]]
[[Kattegerie:Grunnegs artikel]]
[[Kattegerie:Grunnegs]]

[[da:Groningsk]]
[[de:Gronings]]
[[en:Gronings]]
[[fy:Grinslânsk]]
[[nds:Grunnengs]]
[[nl:Gronings]]
[[vls:Grôniengs]]
