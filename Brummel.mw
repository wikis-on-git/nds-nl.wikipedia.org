[[Ofbeelding:Brummelbessen.jpg|thumb|250px|Brummels]]
[[Ofbeelding:Blackberry_with_fruits.jpg|thumb|250px|right|Brummel mit riepe brummels]]
De '''brummel''' is de naam van 't [[geslach (biologie)|plaantegeslach]] mit de wetenschappelijke naam ''Rubus''. 't Is oek de naam van de vruchen van enkele belangrieke vertegenwoordigers van dit geslach. De 'cultuurbrummels' is ontstaon uut kruzingen van verschillende brummelsoorten, waordeur der gien soortnaam an egeven kan wonnen. Meestentieds wonnen de rassen van de cultuurbrummel daorumme onder 't geslach ''Rubus'' en de sectie ''Moriferi'' erangschik.

==Bleui==
De bleui is van de brummel is vanof 't einde van [[mei]] tot [[september]] en de bestuving vien plaose deur insekken, mit name biejen en hommels. Der bin vruchen vanof [[augustus]].

==Ecologische weerde==
De brummel is deur zien stekels redelijk bescharmd tegen dieren dee de vruchen op willen eten. Wanneer e eenmaole an-eslagen is, neem de brummel meer en meer ruumte in beslag. Dit bied de gelegenheid an bomen as de [[eek]] um tot wasdom te koemen.

===Onkruud===
De brummel is overal in de wereld eïntroduceerd. Mit name in [[Zuud-Afrika]] geld disse ''exoot'' as een [[onkruud]]. Oek in [[Nederlaand]] wonnen e soms as een onkruud ezien; wanneer e de ruumte krieg overwoeker de brummel al gauw veul ruumte. Dit verschiensel wonnen oek wel "verbrummeling" eneumd.

==Inhoudstoffen==
Zoas alle vruchen hem oek de brummels een lege [[pH]]-weerde, dee varieer van 2,8 tot 3,8. Een liter brummelsap bevat 8-15 gram zuur (gemiddeld 11,5 g), waorvan [[appelzuur]] 't heufbestanddeel is. De brummel bevat 9 -16 % suker bestaonde uut [[glucose]], [[fructose]] in ongeveer gelieke hoeveulheden en een klein bietjen [[saccharose]] en [[maltose]]. De [[Brix]]-weerde is 9 -14<sup>o</sup>. Veerder zitten in brummels veural vitamine C. Daornaos bevatten brummels 1% eiwit, 6% koolhydraoten en 1% vet. De energieinhoud van 100 g brummels is 155 [[kilojoule|kJ]].

==Ofbeeldingen==
<gallery>
Ofbeelding:Brummels.jpg|Riepe brummels
Ofbeelding:Brummelblomme.jpg|Blomme van de brummel
</gallery>

{{commons|Blackberry}}

[[Categorie:West-Veluws artikel]]
[[Categorie:Vruch]]

[[cy:Mwyaren]]
[[da:Brombær (Rubus plicatus)]]
[[de:Brombeere]]
[[en:Blackberry]]
[[es:Zarzamora]]
[[eo:Rubuso]]
[[fr:Mûre]]
[[he:&#1508;&#1496;&#1500; &#1513;&#1495;&#1493;&#1512;]]
[[nl:Braam (biologie)]]
[[pl:Jeżyna]]
[[pt:amora-silvestre]]
[[simple:Blackberry]]
[[sv:Björnbär]]
[[tr:Böğürtlen]]
