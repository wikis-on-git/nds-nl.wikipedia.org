[[Bestaand:Rubus caesius fruit - Keila.jpg|duum|Dauwbrummel]]
[[Bestaand:Blackberries on bush.jpg|thumb|Brummels]]
[[Bestaand:Blackberry_with_fruits.jpg|thumb|right|Brummelstruke mit riepe brummels]]
'''Brummel''' is de naam van t [[geslacht (biologie)|plaantegeslacht]] mit de wetenschappelike en [[Latien]]se naam ''Rubus''.  Oek de vruchten van n antal belangrieke soorten uut dit geslacht heten zo. De 'kultuurbrummel' is ontstaon uut kruzingen van verschillende brummelsoorten, waordeur der gien soortnaam an egeven kan wörden. De rassen van de kultuurbrummel wörden daorumme meestentieds bie t geslacht ''Rubus'' en de seksie ''Moriferi'' onderebröcht.

==Soorten==
Tot de brummel (''Rubus'') beheuren meer as 600 soorten. Sommige brummelsoorten bin ekruusd mit de framboze. Hieruut bin de [[loganbeze]] en de [[taybeze]] ontstaon.

Veur de teelt van brummels wörden allinnig nog stekelloze rassen gebruukt. Disse rassen bin ontstaon uut krusingen tussen verschillende Rubus-soorten en wörden allinnig onder de geslachtsnaam Rubus vermeld. n Bekende doornloze kultivar die veule an-eplaant wörden is de 'Thornless Evergreen'.

De gewone brummel (''Rubus fruticosus'') is in heel Europa n inheemse plaante die mit name langes bosraanden veurkömp. De plaante is n heester die 2 tot 6 meter hoge kan wörden. Elk jaor wörden der niejwe stengels evormd. Allinnig an de tweejaorige stengels zitten vruchten, daorna starven ze aof.

De belangriekste soorten in Nederlaand bin:
* [[Dauwbrummel]] (''Rubus caesius'')
* [[Framboze]] (''Rubus idaeus'')
* [[Hazelaarbrummel]] (''Rubus corylifolius'')
* [[Japanse wienbeze]] (''Rubus phoenicolasius'')
* [[Kobrummel]] (''Rubus inermis'')
* [[Peterseliebrummel]] (''Rubus laciniatus'')
* [[Prachtframboze]] (''Rubus spectabilis'')
* [[Steenbrummel]] (''Rubus saxatilis'')
* [[Roodbleuiende framboze]] (''Rubus odoratus'')

In Europa he'j veerder oek nog:
* ''[[Rubus vikensis]]''

==Bleui==
De brummel steet vanaof eind [[mei]] tot [[september]] in bleui en wörden besteuven deur [[insektn|insekten]], veurnamelik deur [[iemn|biejen]] en hommels. Vanaof [[augustus]] zitten der zo'n bietjen vruchten an.

==Ekologiese weerde==
De brummel is deur zien stekels aordig goed bescharmp tegen [[grote grezers]] die de vruchten op willen eten. As e anslöt, nimp e steeds meer ruumte in. Dit biejt dan oek weer de gelegenheid an bomen zo as de [[eek (boom)|eek]] um groter te wörden.

===Ruut===
he'j tegenswoordig overal ter wereld wel. Veural in [[Zuud-Afrika]] wörden disse ''exoot'' ezien as n [[krödde (plaanten)|ruutsoort]]. Oek in [[Nederlaand]] wörden t soms veur n ruutsoort an-ezien; as e de ruumte krig geet t al gauw dronge op mekaar staon. Dit verschiensel wörden oek wel "verbrummeling" eneumd.

==Inhoudstoffen==
Zo as alle vruchten hebben oek brummels n lege [[pH]]-weerde, die kan verschillen van 2,8 tot 3,8. In n liter brummelsap zit 8-15 gram zuur (gemiddeld 11,5 gram), waorvan [[appelzuur]] t heufdbestaanddeel is. In n brummel zit 9-16 % suker, t besteet uut [[glukose]] en [[fruktose]] in ongeveer n gelieke hoeveulheid en n pietjen [[saccharose]] en [[maltose]]. De [[Brix]]-weerde is 9-14<sup>o</sup>. Veerder zit der in brummels veural vitamine C. t Besteet veur ongeveer 1% uut eiwitten, 6% uut koolhydraoten en 1% uut vet. De energie-inhoud van 100 gram brummels is um en naobie de 155 [[kilojoule|kJ]].

==Nedersaksies==
*[[Achterhooks]]: 
**''brummel'' 
**''brömmel''
*[[Drèents]]: 
**''brummel''
**''braom''
*[[Grunnegs]]:
**''brommel''
**''brummel'' (WEV)
*[[Oostfreisk]]: 
**''broemelbei/-beer'' (Platduutske skriefwies: ''Brummelbeei/-beer'')
*[[Stellingwarfs]]: 
**''brummel'' 
**''brommel''{{Info|'Brummel' is gebrukeliker}}
*[[Tweants]]: 
**''brummel'' 
**''brömmel''
*[[Veluws]]: 
**''brummel'' 
**''brommel''{{Info|'Brummel' is gebrukeliker}} 
**''breum{{Small()|el}}''{{Info|Spakenburgs}}

==Plaotjes==
<gallery>
Bestaand:Bramen.jpg|Riepe brummels
Bestaand:Braambloem.jpg|Bloeme van de brummel
</gallery>

==Uutgaonde verwiezingen==
{{Commons|Blackberry}}

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Vruch]]
