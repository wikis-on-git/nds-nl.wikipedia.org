{{Coordinate|NS=52/46/18/N|EW=6/27/2/E|type=city|pop=1800|dim=500|region=NL-DR|map=right|maplevel=adm2nd|article=/}}
'''Pes''' ([[Nederlaands]]: ''Pesse'') is een dörp in [[Nederlaand]], in de [[Drenthe|Drèentse]] gemiente 't [['t Ogeveine|Hogevene]]. 't Dörp hef ongeveer 1800 inwoners. 't Lig langes de [[A28]] en is bereikbaor via de [[ofrit]] 28.

Wanneer Pes nou krek ontstaon is, is niet zeker, maor in [[1141]] wordt d'r al spreuken van Petthe, nuumd naor Peth (= [[moeras]]). Warschienlijk was Pes doe een nederzetting van boeren. Rond die tied moeten d'r in Pesse zes ''vaelten'', of grote boerenarven, staon hebben.

Pes is veural bekend vanwege de [[boot van Pes]], de oldste boot (boomstamkano) ter wereld die in [[1955]] opgraven is bij de anleg van de [[A28]]. De boot is maakt tussen 8200 en 7600 veur Christus. De boot kuj bekieken in 't [[Drents Museum]] in [[Assen]].

Naost dizze boot bint d'r in Pes nog meer sporen van vroegere bewoning vunden waoronder huusplattegronden van boerderijen uut de [[bronstied]], de [[iezertied]] en de [[vroege middeleeuwen]] tot 't jaor 1000. De meeste van dizze vondsten bint daon in 't zuden van de hudige weg de Oostering in Pes. Bij dizze opgravingen bint ok resten naor boven kommen van een [[neolithicum|neolithisch]] grafveld. Van dit prehistorische vleden van Pes is buten 't dörp nog iets te zien; in 't westen van de Boerveenseplassen lig nog een [[grafheuvel]] (brandheuvel) uut de iezertied/Romeinse tied.

[[Kategorie:Drèents artikel]]
[[Kategorie:Plaots in Drenthe]]
