'''Van Heek''' is n noame van ne [[Neerlaand|Neerlaandse]] tekstielfamilie, dee sammen met de familie [[Ten Cate]] (wölke nen tekstielfabriek anleggen in 1762) as de groondleggers van de [[tekstiel|tekstielindustrie]] van [[Eanske]] zeen können wörn.

In 1780 begönnen [[Hendrik Jan van Heek]] ne önnernemige me't geld van zinn skoonvaar, [[Jan Barent Lasonder]]. Zinne zeune Gerrit Jan en Helmich zetten in 1810 de firma ''H.J Van Heek en Zonen'' öp.

==Van Heek & Co==
Öp 1 jannewoarie 1859 wörn n noame veroard in ''Van Heek & Co'', doen de zeune van Helmich van Heek, [[Hendrik Jan van Heek|Hendrik Jan]] (1814-1872), [[Herman van Heek|Herman]] (1816-1882) en [[Gerrit Jan van Heek|Gerrit Jan]] (1837-1915), beslötten oawer te goan tö't "''fabriceren van katoenen of andere stoffen, het deelnemen in publieke of private handelsondernemingen en het drijven van koophandel in het algemeen''". In 1930 wörn t n noamlozen vennootskop.

==Noaloatenskop==
In Eanske lög t [[Van Heekplein]], nömd noar Hendrik Jan van Heek, woar twea kear in de wekke nen woarenmarkt holden wör. An det plein bint önner oare [[V&D]] en [[Primark]] te veenden. Ok in Eanske ligt t [[Van Heekpark]] en t [[Volkspark (Eanske)|Volkspark]], wölke skönken bint deur de familie Van Heek öm de arbeeders lol en vertier te gunnen zönner t innemmen van alkohol. Wieter is der de [[Van Heekstroate]], dee eane van de oetslutigesweagen van de wieke [[Twekkelerveald]] is.

n Gröt antal herrehuuze en boetenploatsen in en roond ömme Eanske bint baawd deur de familie Van Heek.

==Bekante leden==
* Hendrik Jan van Heek (1759-1809) trouwde Engelbertha Lasonder (1755-1799)
** Gerrit Jan van Heek (1780-1851)
*** Helmich August van Heek (1840-1917)
**** [[Maria ter Kuile-van Heek|Maria Geertruid van Heek]] (1868-1953), skilderes
** Johanna Berendina van Heek (1782-1863) trouwde Hendrik Jan [[Johannes Theunis Roessingh Udink|Roessingh]] (1781-1822)
** Helmich van Heek (1785-1847) trouwde Maria Geertruid ten Cate
*** [[Hendrik Jan van Heek]] (1814-1872) trouwde [[Christina Alida Blijdenstein]] (1823-1859), skilderes
*** Herman van Heek (1816-1882)
**** [[Ina Scholten-van Heek|Ina van Heek]] (1868-1944), skilderes
*** [[Gerrit Jan van Heek]] (1837-1915)
**** [[Jan Bernard van Heek]] (1863-1923) trouwde [[Edwina van Heek - Burr Ewing|Edwina Burr Ewing]] (1872-1945)
**** [[Jan Herman van Heek]] (1873-1957)
**** [[Bertha Jordaan-van Heek|Engelberta Auguste (Bertha) van Heek]] (1876-1960), skilderes
**** [[Gerrit Jan van Heek Jr.]] (1880-1958)
*** Helmich van Heek (1845-1902)
**** Herman van Heek (1876-1930
***** [[Frederik van Heek]] (1907-1987), wettenskopper


*Hendrik Jan van Heek trouwde Française Martine Borel
** [[Marvin van Heek]] (1991), alpineskiër

==Zee ok==
* [[Gedeankzuul H.J. van Heek]] (1874)
* [[Gedeanknoald G.J. van Heek]] (1922)

[[Kattegerie:Tweants artikel]]
[[Kattegerie:Eanske]]
[[Kattegerie:Van Heek]]
[[Kattegerie:Skiednisse van Eanske]]
[[Kattegerie:Nederlaands bedrief]]
