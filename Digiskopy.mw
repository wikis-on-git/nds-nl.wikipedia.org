[[Bestaand:Digiscoping.jpg|thumbnail|Watervoagels digiskoperen]]

'''Digiskopy''' beskrivt en relativ nye manere med en [[kamera|digitaalkamera]] or en telefoonkamera döär dat [[okulaar]] van en [[veldteleskoop|(veld)teleskoop]] to fotograferen. Sünderlik populäär is disse technik mang [[voegel|voagel]]kykers <ref>[https://books.google.fi/books?id=j7l0CxBUwGwC&pg=PA41&dq=digiscoping&lr=&cd=23&redir_esc=y#v=onepage&q&f=false Adrian Davies, The Focal digital imaging A-Z, syde 41]</ref>, dee dår al vrö med to gange weren, man meddewyle hevvet ouk [[astronomie|amatöörastronomen]] de vöärdeylen van disse technik vöär sik vunden. <ref>Chaple, G. (2012, 10). ''Cellphone digiscoping''. Astronomy, 40, 12.</ref>

==Oorsprung==
De vöärlöyper van de digiskopy is de traditionelle [[fotografie|fotografy]] döär en [[mikroskoop]] or en [[teleskoop]]. Soudännig höyrt de digiskopy almeyn de afokale fotografy to, wårneam de kameralense an en ander reydskop ansloaten wardt. De moderne digiskopy het Laurence Poh, en vorvaren fotograaf un voagelkyker, aktiv by de Persatuan Pencinta Alam Malaysia ("Malaysian Nature Society (MNS)" in [[engels|ingelsk]]), 1999 uutvunden un via [[ornitology|ornitoloogske]] foren internationaal bekend maked.<ref>http://www.laurencepoh.com/</ref> Den name ''digiscopie~digiscoping'' het toeyrst de franske voagelkyker Alain Fossé vöär disse technik bruked.<ref>[https://pravin73.wixsite.com/camera-sly/post/2016/06/30/digiscoping-reaching-out-at-a-cheaper-cost Digiscoping: Reaching out, at a cheaper cost]</ref> 

==Technik==

Vöär digiskopy behöövt eyn beid en veldteleskoop med [[dreevoot]] un en kamera, idealiter upto en [[adapter]], wår eyn de kamera an dat veldteleskoop med an vastmaken kan.<ref>[https://www.ornithomedia.com/pratique/equipement/definition-digiscopie-00343/ Que'est-ce que la digiscopie?]</ref> Ouk sünder adapter is digiskopy möäglik, man dat vorlangt en gode balangs in de handen jüst sou as gedüür un övend de richtige positioon van kamera un veldteleskoop to vinden. Vandage is de digiskopy speciel mang voagel- un ander natuurintresseerde al sou populäär, dat en reyge producenten van veldteleskopen sou as Zeiss<ref>[https://www.zeiss.ch/content/dam/SportsOptics/downloadcentre/catalogs/spottingscopes/flyer-zeiss-digiscoping.pdf Zeiss Digiscoping]</ref>, Kowa<ref>[https://www.kowaoptic.com/digiscoping/ Kowa Digiscoping]</ref> un Swarovski<ref>[https://www.swarovskioptik.com/binary/10008.614058 Swarovski Digiscoping Kombinationen]</ref> ouk anpasde adapters vöär vorsküllen digitaalkamera- un telefoontypen anbedet.

==Butensydske lenken==

*[https://www.vogelbescherming.nl/winkel-zeist/digiscoping Öäver digiskopy up de websteade van Vogelbescherming Nederland]

==Referensen==
<references/>

{{Dialekt|hst||Nysassiske Skryvwyse}}
[[Kategorie:Fotografie]]
