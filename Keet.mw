{{Zie dv|Dit artikel giet oaver de keet as jongerenhonk. Of zöch ie een artikel oaver [[bouwkeet|bouwketen]]?}}

Een '''keet''' is op het [[plattelaand]] een honk veur jongen rond de tienerleeftied, det ze miestentied zölf beheert. 't Is miestal een schure, [[slephutte]], etummerd hok of zokswat achter op 't arf van de olders van ien van de jongen. De jongelu - groepen van een paar vrunden töt zo'n twintig jonges en maagies - koomt daor geregeld samen umme te praoten, meziek te luustern, te kieken naor evenementen as voetbalwedstrieden en te roken en drinken. In kleinere plaatsen daoraj niet veule horeca viendt, is de keet een alternatief veur de kroeg, de discotheek of nog wat aanders.

Keten in dizze zin bint veural een bekend fenomeen in [[Frieslaand]], [[Oaveriessel]] en de [[Achterhook|Achterhoek]]. Ze bint veule in 't ni'js ewest umdet d'r gloepens veule drunken zol wörden.<ref>[http://www.planet.nl/planet/show/id=62967/contentid=563659/sc=3152d5 Mark van Wonderen: 'Jongeren op platteland drinken te veel', planet.nl, 31 meert 2005]</ref> Keten hebt vake een bar en stelt priezen vast veur de draank, die wördt in-eköcht veurdet de jongen bi'j menare koomt.

Partie [[radiopiraat|radiopiraten]] hebt een keet van waoruut ze meziek uutzendt.

Duur de negatieve berichtn oawer comazoepn in de keetn, hebt keetn vanzelf nen negatieven klaank ekreegn. Mear dr beent ook gooe kaantn an t bouwn en beheern van n keet.<br>
Keetn wordt vake bouwd duur de jonge möage zelf. Ze woarket hart um t allemoal te könn betaaln. Dit leart öar umme te goan met geeld en (kostboare) materiaaln, want ze mut t vake zelf bekostigen. Doar keump nog bie det dr ook aandere leu op zonnen keet of komt, woer de keetbezitters dan de verantwoordelikheaid oawer hebt. Zee mut dus ok zorgn det aandern niks oawerkeump, dus of ze zik neet kapot zoept en niks ofbrekt. De meeste jonge möage dee at nen keet bouwd, hebt nen technisen opleaiding achter de rugge, of beent doar nog met gangs. In t bouwn van nen keet köant ze dus oetprobeern wat ze leart hebt, en det stoarket dus öar vakmanskop. Wieter hebt de keetn in kleaine dörpe zoonder kafee ne sosjale stea. De jonge leu komt hier bie mekoar en vörmt grote vriendengroepn. Ook meaks komt noar de keetn, en jongs en meaks leart hier mekoar kenn en normaal met mekoar umme te goan.

==Nedersaksisch==
*[[Grunnegs]]: ''keet'', ''hok'' <small>(t kin ook n schuurtje wezen)</small>
*[[Tweants]]: ''<small>(</small>zoepe<small>)</small>keet''

== Rifferenties ==
<references />

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents_artikel]]
[[Kattegerie:Recreatie]]
[[Kattegerie:Jongerenkultuur]]
[[Kattegerie:Nedersaksische cultuur]]
