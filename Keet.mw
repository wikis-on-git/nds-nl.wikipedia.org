{{Zie dv|Dit artikel giet oaver de keet as jongerenhonk. Of zöch ie een artikel oaver [[bouwkeet|bouwketen]]?}}

Een '''keet''' is op het [[plattelaand]] een honk veur jongen rond de tienerleeftied, det ze miestentied zölf beheert. 't Is miestal een schure, [[slephutte]], etummerd hok of zokswat achter op 't arf van de olders van ien van de jongen. De jongelu - groepen van een paar vrunden töt zo'n twintig jonges en maagies - koomt daor geregeld samen umme te praoten, meziek te luustern, te kieken naor evenementen as voetbalwedstrieden en te roken en drinken. In kleinere plaatsen daoraj niet veule horeca viendt, is de keet een alternatief veur de kroeg, de discotheek of nog wat aanders.

Keten in dizze zin bint veural een bekend fenomeen in [[Frieslaand]], [[Oaveriessel]] en de [[Achterhook|Achterhoek]]. Partie [[radiopiraat|radiopiraten]] hebt een keet van waoruut ze meziek uutzendt.

==Kiek op keten==
Jongerenketen bint veule in 't ni'js ewest umdet d'r gloepens veule drunken zol wörden.<ref>[http://www.planet.nl/planet/show/id=62967/contentid=563659/sc=3152d5 Mark van Wonderen: 'Jongeren op platteland drinken te veel', planet.nl, 31 meert 2005]</ref> Keten hebt vake een bar en stelt priezen vast veur de draank, die wördt in-eköcht veurdet de jongen bi'j menare koomt.

Deur de negatieve berichten oaver comazoepen in de keten, hebt ze een negatieve klaank ekregen. Mar d'r bint ok positieve kaanten te numen an 't bouwen en beheren van een keet. Zo wördt ze vake bouwd deur de jongelu zölf, die dus moet sparen veur de materiaolkosten en ervaring opdoet mit constructiewark. Een köppel jongeren die an een keet bouwt starkt heur vakmanskop vanuut heur technische opleiding.
Wieders hebt keetbezitters verantwoordelijkheid veur 't volk det op de keet ofkump.

Ok hebt de keten in kleine dörpen zonder veul uutgaonsgelegenheid een sociaole stee. De jongelu koomt hier bi'j menare en vörmt grote vriendengroepen. Ook maagies koomt noar de keten, en jonges en maagies leert menare d'r kennen.

==Nedersaksisch==
*[[Grunnegs]]: ''keet'', ''hok'' <small>(t kin ook n schuurtje wezen)</small>
*[[Tweants]]: ''<small>(</small>zoepe<small>)</small>keet''

== Rifferenties ==
<references />

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents_artikel]]
[[Kattegerie:Recreatie]]
[[Kattegerie:Jongerenkultuur]]
[[Kattegerie:Nedersaksische cultuur]]
