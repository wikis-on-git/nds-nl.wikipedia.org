{{Dia|De inhold van dit artikel zol verwarkt mutten wörren in 't oldere artikel [[Zoomp]].}}

Den '''(Berkel)zomp''' is nen old skeepsoort, dat wöd ebruukt ten oosten van de [[Iessel (revier)|Iessel]]. Op de riveeren en beaken, [[Oaveriesselsen Vecht]], [[Regge]], [[Skipbeak]] en [[Berkel]] wödden dizze [[skip|skeepn]] ebruukt tussen [[1670]] en [[1925]].
Den zomp is as soorte nen [[proam (voartuug)|proam]]. Zi-j hef echter breed uutwaaiërende kanten, en doardeur nen gans deepe zeeg. Doarop wödden rechtopstaonde ofnemboare zi-jboorden eploatst. Hierdeur ontstoand nen groot loadruum bi-j geringen deepgäng.

[[Ofbeelding:Zomp.jpg|thumb|250px|Den 'Regt deur Zee']] [[Ofbeelding:zomp 2.jpg|thumb|250px|Boog anzicht]]
In den tweeden helfte van den 17den eeuwe greujden in et oosten van Nederlaand den behoofde an nen vervoermiddel dat nen groteren lading had dan peerd en wagen en boavendien minder ehinderd wöd deur den mangs slecht begoanboare zandweage. Hierveur untwekkelden zie den Zomp. Dit skeepssoort had nen loadvermeugen van 8,5 ton. Zie waren rundumme 12 meter lange en rundumme 2,5 meter breed. Et was nen [[platboadem]] mit nen gans geringen [[deepgäng]] van 40 centimeter. Et pasten good in den smallen, bochtigen en undeepe riveere. Het had nen [[grootzeil]] en nen [[fok (zeil)|fok]]. Wanneer doar neet kon wödden [[zeilen (zeevoart)|ezeild]] wöd den schuut [[bomen (scheepvoart)|eboomd]]. Wanneer den oover et tooleet kon den boot ok wödden veurt-etrokken vanof den walle. 

Et skip had nen kleinen veuronder woar de skipper en zien knechte konden kökken en sloapen.
Nen verblief in nen [[harbarg]] had genöt den veurkeur.

Mit zompen wöd van alles vervoerd: van eiken boomstämme tot an den huusroad van nen verhuuzenden Freesen preaker. In den 19den eeuwe wödden völ groandstoffen en grei van den Twentseb Textielfabreeken van en noar [[Zwolle]] en [[Kampen]] vervoerd. Deur den komst van verharden weagen en de spoorliene is hun weerde verloaren egoan. Enterseb Zompen voeren mangsmoal vanuut hun thuuslaand noar NW Oaveriessel en Freeslaand en mangs wal ens noar [[Amsterdam]] oaver den [[Zuderzee]]

De Zompen wödden veur et oavergrote deel in [[Enter (Oaveriessel)|Enter]] ebouwd woar wat [[skeepswarf|skeepswarven]] waren. Den belangrieksten was "Schuutemakers". Op et heugtepunt van den zompenvoart(± 1850) waren doar allenig al in Enter meer dan 100 skeepen van dit soort.

Doar waren verskillenden soorten Zompen. Zo was den Berkelzomp wat kleiner en den Vriezenveensen turfzomp anmarkelek kleiner dan den andere soorten.

Noa 1850 begun den neergang van et gebruuk van den zomp. Under [[Napoleon Bonaparte|Napoleon]] was begonnen mit den verbeatering van de weagen. Doar wödden kanoalen egroaven woar grotere skeepen deur konden voaren en den [[spoorliene]]n wödden an-elegd. Den letsten zomp ging in [[1925]] uut de voart en belandden in [[1942]] in et [[Openluchtmuseum]] in [[Arhem]], woar et tiedens den tweeden Wealdkrieg (operatie [[Market Garden]]) zwoar beschadigd wöd.

De reste bunt noa den krieg noar et Zuuderzeemuseum ebracht, zie hebt doar alles op tekkening vast-elegd. Met behulp van dizze tekkeningen, dee nen betjen deur Dr.G.J. Schutten bunt an-epast, en den informasie dee zie van de brokstukke hebt verkreggen is in [[1986]] nen zomp noa-ebouwd. Dit skip, den '''Regt deur Zee''', ligt in [[Riessen]] in den Regge en wödt onderholden deur nen stichting. In de zommermoanden künt doar tochten met emaakt wödden veur kiekleu en andere belangstellenden. De brokstukken van den letsten olde zomp ligt noo in et Zompenmuseum in Enter.

Ok in [[Borklo]], [[Eibargen]] en [[Lochem]] ligt noa-ebouwden uutvoeringen van nen Berkelzomp en den Vriezenveense turfzomp woar tochten met emaakt künt wödden.

== Literatuur ==
* Schutten, drs. G.J.: Varen waar geen water is. Reconstructie van een verdwenen wereld. Geschiedenis van de scheepvaart ten oosten van de IJssel van 1300 tot 1930.

== Uutgaonde verwiezingen ==
* [http://www.stichtingberkelzomp.nl Stichting den Berkelzomp]
* [http://www.enter-info.nl/Musea/Zompenmuseum/zompenmuseum.html Et Zompenmuseum in Enter]

[[Kattegerie:Achterhooks_artikel]]
[[Kattegerie:Skip]]
[[Kattegerie:Geskiednis van nen Achterhook]]

[[de:Zomp]]
[[nds-nl:Zoomp]]
[[nl:Zomp]]
