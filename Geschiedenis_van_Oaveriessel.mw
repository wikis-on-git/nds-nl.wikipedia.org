{{Dialekt|sdz}}Dit artikel beschref de geschiedenis van 't Nederlaandse provincie [[Oaveriessel.]]

== <big>Prehistorie en 't Romeinse tied</big> ==

De eerste meensn die in Oaveriessel leffn woarn joagers en verzoameloars. Zie leffn van 't verzoameln van vruchn en greuntn, en gungt op jacht of vissn. Rund 2500 veur Christus gung men zuch op 'n veaste plaatse vastigen. De laandbouw kwam op, en de laandbouwers vestigden zuch veural langes de riviern de Vaechte en de Regge of op de zaandgroondn. De Iesselstreeke werd poas völ loatere bewoond, rond de vreuge Middeleeuwn.

In de Romeinse tied werd Oaverejssel bewoont deur de Tubanten.

== <big>Middeleeuwen</big> ==

=== Onderwerping, kerstening en ontginning ===

In de 8e eeuwe maaktn Oaveriessel en de umliggnde gebiedn kennis met 't Christendum. Oaveriessel en Draenthe wardn bekeerd under leiding van Sint Lebuinus. In die tied werd ok de eerste karke esticht, noamelijk in Deventer. Die karke werd echter verwoest in 772 deur de Saksen, uut wroak veur de Frankische vernietiging van de Irminsul eerder dat joar, wukke bekend stund as 'n groot Saksisch heiligdum. Hiermet begun de Saksen eurloong, woarin de Saksen meermoaln verslaang werdn, mar steeds opne'j in opstand kwaem. Zie werdn eleid deur hun hertog Widukind en enkele keern bie estoa deur de Friesn, die zelf a grootndeuls deur de Franken woern onderwurpen. Tenslotte mussen de Saksen in 804 de strijdbiele begroavn. 'T gebied werd inneliefd bie 't Frankische Riek, onderverdeuld in gouwn, de karstening werd langzaaman voltooid (o.a. door Liudger) en 't groond werd ontgon.

=== Vörming van 't Oaversticht ===

Veur 't weerldlijk gezag van de bisschop van Utrecht in het Oaversticht (dat 't hudige Oaveriessel, Draenthe, het Gorecht en de Stellingwerven omvattn) werd de groondslog elegd deur schenkingen van keizer Hendrik III (1039–1054) an bisschop Bernold (Bernulfus, 1027–1054), in 't koader va 't riekskarkenstelsel. In de lup van de 11de eeuwe werd dise gezag veur hiel Oaveriessel 'n fiet; 't blef echter deurluppnd wankel. Noa en deur de totstandköming van 't Concordaat van Worms (1122) verkreeng de greaven van Holland en de greaven (vanof 1339 hertogen) van Gelre 'n belangriek oaverwicht op de biskoppen van Utrecht. Herhoaldeluk werd zie gedwung deuln van 't Oaversticht an Gelre te verpenden.[1]
