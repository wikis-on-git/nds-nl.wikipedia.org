t Fins (''suomen'' of ''suomen kieli'') is ne sproak dee deur 6 miljoen meanseliken in [[Finlaand]] esprök wor. 't Is dreks noast t [[Zweeds]] ean der offisjeele spröake van Finlaand, kiekend noar de 95% dee't sprekt. D'r zeent ok noch nich-Finnen dee't Fins sprekt in [[Ruslaand]] ([[Karelië]] en [[Ingermanland]]), in [[Noorwegen]] (de [[Kvenen]]) dee'n [[Finmark]] en [[Troms wönt]]) en in [[Zweden]] ([[Tornedalen]]). t [[Meänkieli]] is ne offisjele [[meenderheidssproak]] in Zweden en t [[Kveens]]-Fins is ne offisjele meenderheissproak in Noorwegen.

t Fins is ne sproak van de [[Oostseafinse spröake]] in de [[Finoegrisch]]en sproakefamilie. In disse spröake i't Fins verböndn met t [[Estisch|Eestnisch]] oet [[Estlaand]] en wat höger he'j ok ne verbeending me't [[Hongaars]], mear van önnerling begriepn kö'j t nich hebn tusken dee twea spröake, en det hebt zee ok nich mit d'ömreengde [[Indo-Europees]] spröake, zooa't [[Skandinavische spröake|Skandinavischen]] Zweeds e't [[Slavische spröake|Slavische]] [[Russisch]]. De Germaanse, Slavische mear ok de [[Baltische spröake]] hebt völle invloed had öp t verdergoan van de Oostseafinse spröake, en dös ok öp t Fins. Bekante Oldgermaanse leanwöarde zeent ''kuningas'' (köning), ''rengas'' (ring) en ''ranta'' (oewer, straand).

== Alfabet en [[klaankinventoarisoasie]] ==
t Fins ebroekt t [[Latiense alfabet]], woarnoa de ''Z, z'' noch drea oandre lettrs anevoegd zeent: ''Å, å'', ''Ä, ä'' en ''Ö, ö'', vergliekboar met [[Neersassies|Neersassische]] ''oa'', ''ea'' en ''ö''. Disse lettrs könt aajt ok noch lange oetesprök wor, behalwe de ''å''. Den kriej de ''ea'' as in ''wean'' en de ''eu'' as in [[Nederlaands]] ''deur''.

{{Dialekt|twd}}

[[Kategorie:Taol]]
