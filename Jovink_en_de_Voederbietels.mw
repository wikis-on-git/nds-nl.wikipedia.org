[[Ofbeelding:Gijsjolink.jpg|thumb|320px|Gijs Jolink van Jovink en de Voederbietels]]
'''Jovink en de Voederbietels''' warren nen "rock 'n' roll-formatie" uut de [[Gelderlaand|Gelderse]] [[Achterhook]]. 

In [[1992]] wöddt 't Rock 'N Roll dujo 'Jovink' op-ericht deur [[Hendrik Jan Lovink]] en [[Gijs Jolink]], zunne van [[Normaal (popgroep)|Normaal]]-voorman [[Bennie Jolink]]. Jovink en de Voederbietels waren in de eerste joaren van heur bestoan veural bekend in de Achterhook en andere delen van 't [[Nedersaksisch]]e taalgebied. Zie brachten twee albums oet, woarvan meer dan tiendoezend exemplaren wurden verkoch. Op [[16 november]] [[1996]] wurd nen live-cd op e'nommen in [[De Vaort (plaatse)|Dedemsvaort]]. 

In 2003 stonnen leden van Jovink en de Voederbietels op de kandidaatenlieste van de [[Partie van de Toekoomst]], moar dat weerheel bierbrouwerij [[Grolsch]] er neet van sponsor van de groep te wodden. In juli 2003 stunnen Jovink en de Voederbietels op de zeuvende editie van [[Zwarte Cross]] in 't Achterhookse [[Halle_(Bronckhorst)|Halle]], dat meer as 40.000 bezeukers trok. De organisatie van dit evenement is al van begin af an in de hande van leden van disse groep.

In augustus 2003 crashte Jolink met ziene crossmotor, wat nen zwoaren harsenschudding tut gevolg hadden. Hierduur mossen enkele optredens af-ezeg wodden. He wödden twee moand lange as bassist vervangen duur [[Ard Schouten]].

Ende juli 2004 verkochen Jovink en de Voederbietels op de [[Zwarte Cross]] 5000 eksemplaren van heur single ''Luie Flikker''. Veur twee muntjes konnen de leu de single met kriegen. 't Nummer bereikte de hitparades neet, umdat het te weinig op de radio edraejd wodden.

Begin [[2005]] wöddt gitarist [[Richard Jansen]] (Gorro) vervangen deur de 27-joarige [[Hendrik Jan Bökkers]].

In [[2007]] skeaiden der Jovink met oet. Veural Jolink gavven an at et um allemaol te zwaor was. Vandage den dag bunt ze veural drok met den Zwarten Cross, wat oonderdoems uutgegreuid is töt grötste motorcrossfestival van de waereld.

==Bezetting==
* [[Hendrik Jan Lovink]] (Cohen) : gitare, zang   
* [[Gijs Jolink]] (Goliath) : basgitare, zang en sprekkeri-j
* [[Hans Bouman]] (Mongo) : drums
* [[Hendrik Jan Bökkers]] : gitare

==Uutgoande verwiezings==
* [http://www.jovink.nl/2004 Jovink en de Voederbietels]
* [http://www.festivalinfo.nl/artist_detail.php?artist_id=242 Festivalinfo]
* [http://www.popinstituut.nl/biografie/Jovink%20En%20De%20Voederbietels.4313.html Nationaal Pop Instituut]
* http://www.voederbietel.nl/
* [http://www.jovinkalltheway.nl Jovink all the way]
* [http://www.zwartecross.nl Zwartecross]

{{DEFAULTSORT:Jovink En De Voederbietels}}
[[Kategorie:Achterhooks artikel]]
[[Kategorie:Streektaolmuziek]]
[[Kategorie:Nederlaandse muziekgroep]]
[[Kategorie:Nedersaksiese muziek]]
[[Kategorie:Achterhook]]
