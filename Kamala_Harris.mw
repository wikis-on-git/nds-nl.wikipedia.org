[[File:Kamala Harris official photo (cropped2).jpg|thumb|200px|Kamala Harris]]
'''Kamala Devi Harris''' is van den [[20. oktober]] [[1964]]. Seyd [[2017]] is see senatrice vöär den amerikaansken ståt [[Kalifornie]]. Harris hevt ne upleiding as advokåte. In de Amerikaanske presidentsverkesingen van 2020 steyt see kandidåte vöär et vicepresidentskap.

Harris kümt uut [[Oakland, Kalifornie]] en studeerden af an de Universiteiten van Howard en Kalifornia, by den lätsten an de Wetskole van Hastings. Öäre loupbane begün as advokåte in [[Alameda County]], wårnå see antrökken wör voor et distriktsadvokåtskap en later et stadsadvokåtskap van [[San Francisko]]. In [[2003]] wör see benöömd as distriktsadvokåt van San Fransisko. See wör eköäsen töt Advokåt-Generaal van Kalifornië in 2010 en herköäsen in 2014.

Harris is ne dochter van ne [[India|indiaske]] moder en nen [[jamaika]]ansken vader. Med et verslån van [[Loretta Sanchez]] in de kaliforniske senaatsverkesingen van 2016 wör see de eyrste [[afrikaans-amerikaans|afro-]] en [[süüdasiatiske amerikanen|süüdasiatiske]] amerikaanske senatrice. <ref>[https://abcnews.go.com/Politics/kamala-harris-latest-democrat-run-president/story?id=60521324 ABC News. Weinberg, Tessa. Palaniappan, Sruthi. “Kamala Harris: Everything you need to know about the 2020 presidential candidate.” Skreaven up 3 December 2019]. Bekeaken up 10 augustus 2020.</ref> As senatrice spröäk see sik uut vöär wysigingen in et verpleygingsstelsel, versupeling van [[kannabis]]wetten, nen gang når ståtsbörgerskap vöär illegal immigranten, et DREAM-wetsvöärstel, en verbud up anvalswåpens vöär börgers en wydgånde belastinghervörmingen.

Landelik völ see up döär öäre wyse van undervrågen van medwarkers van [[Donald Trump]] syne regeyring tydens senåtsverhöyren, sou as Trump syn tweyde Houggerechtshovkandidåt [[Brett Kavanaugh]], den anklaagd was vöär seksueel vergryp.<ref>[https://www.washingtonpost.com/politics/kamala-harris-enters-2020-presidential-race/2019/01/21/d68d15b2-0a20-11e9-a3f0-71c95106d96a_story.html Washington Post. Viser, Matt. “Kamala Harris enters 2020 Presidential Race.” 21 januari 2019.] Bekeaken up 22 januari 2019.</ref>

Harris stelden sikselv presidentskandidåte vöär de verkesingen van 2020 en skeiden der up 3 december 2019 med uut,<ref>[https://www.nytimes.com/2019/12/03/us/politics/kamala-harris-campaign-drops-out.html Herndon, Astead. Goldmacher, Shane. New York Times. “Kamala Harris Is Dropping Out of 2020 Race”.] Uutgeaven en bekeaken up 3 december 2019.</ref> üm ne weake later as vicepresidente vöär [[Joe Biden]] når vöärten te treaden.

<references/>

{{DEFAULTSORT:Harris, Kamala}}
[[Kategorie: Tweants artikel]]
[[Kategorie: Verenigde Stoatn van Amerika]]
[[Kategorie: Politiek]]
