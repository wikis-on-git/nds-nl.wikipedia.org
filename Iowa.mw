'''Iowa''' (spreak uut: ''AI-jo-wa'', [[engels]]ke uutspråke {{IPA|/ˈaɪəwə/}}) is nen ståt in de [[Vereynigde Ståten van Amerika]]. Et ligget tüsken de rivyren de [[mississippi (rivyr)|Mississippi]] (oust) en de [[Missouri (rivyr)|Missouri]] en [[Groute Siouxrivyr]] (west). Et grenset an ses andere ståten: [[Wiskonsin]] up et noordwesten, [[Illinois]] up et ousten, [[Missouri]] up et süden, [[Nebraska]] up et westen, [[Süüd Dakota]] up et noordwesten en [[Minnesota]] up et noorden.

In [[kolonialisme|koloniale tyden]] was Iowa deyl van [[Fransk Louisiana]] en [[Spaansk Louisiana]]. De ståtsvlagge is noch altyd baseerd up de vlagge van [[Frankryk]]. Rap nå den [[Anskaf van Louisiana]] begünnen de lüde med [[landbouw]], wårup de lokale [[ekonomy]] slim sul gån löänen. Iowa ligt midden in de geografiske [[Maisgördel]].<ref>[https://web.archive.org/web/20090604163710/http://www.uiowa.edu/~osa/learn/historic/hisper.htm  (''Archiveerd'') Merry, Carl A. (1996) "The Historic Period". Office of the State Archeologist at the University of Iowa.] Bekeaken up 29 juni 2009.</ref>

In de tweyde hälvde van et [[20e eeuw|20. jårhunderd]] wör de iowaanske ekonomy afwesselender, med fabriken, verwarkingsindustry, geldsaken, [[informatytechnology|IT]], [[biotechnology]], en [[vernybåre energy|gröne energy]]<ref>[https://web.archive.org/web/20050520102110/http://www.iowalifechanging.com/downloads/iaindustries.pdf (''Archiveerd'')Iowa Department of Economic Development. "Major Industries in Iowa". Bekeaken up 29 juni 2009.] (pdf)</ref>

Iowa steyt 26. up de [[lyste van VS-ståten en gebeden når uppervlak]] en 30. up de [[lyste van VS-ståten en gebeden når inwoanertal]].

Höyvdstad [[Des Moines]] hevt ouk medeyne de meyste inwoaners van den ståt. Een deyl van et steadelik gebeed rund de stad [[Omaha]] in den angrensenden ståt [[Nebraska]] löpt döär töt in et süüdwesten van Iowa.<ref>[https://census.gov/data/tables/time-series/demo/popest/2010s-total-metro-and-micro-statistical-areas.html United States Census Bureau. "Metropolitan and Micropolitan Statistical Areas Population Totals: 2010-2018".] Bekeaken up 7 juni 2019.</ref> Iowa steyt te book as eyne van de veiligste ståten üm te woanen.<ref>[http://www.insurancejournal.com/news/national/2009/03/25/99012.htm?print=1 Insurance Journal. "N.H. Receives Lowest Crime Ranking; Nevada Ranks as Worst State". Wells Publishing 25 maert 2009.] 8 augustus 2009.</ref>

==Literatuurverwysingen==
<references/>

[[Kategorie: Tweants artikel]]
[[Kategorie: Verenigde Stoatn van Amerika]]
