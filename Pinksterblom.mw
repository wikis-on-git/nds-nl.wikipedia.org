[[Ofbeelding:Cardamine pratensis-02 (xndr).jpg|thumb|250px|Pinksterblom]]
[[Ofbeelding:Cardamine_pratensis_Pinksterbloem.jpg|thumb|250px|Pinksterblom]]
De '''pinksterblom''' ([[Latien|Latain]]: ''Cardamine pratensis'') is n kruusblommege dij tot n haalve meter hoog kin worden. De plaant bluit mit lila tot rôze blommen. De kroonbloader binnen maximoal 18 mm laang. De plaant het n wortelrozet. De bloader binnen soamensteld. De dailbloadjes van t wortelrozet binnen kort en breed en voak bochteg taand. De stengelbloader binnen smal en laang. De stengel is hol en rond. De vrucht is een [[haauw]]. Dizze binnen bie de pinksterblom smal en hooguut 5,5 cm laang.

[[Image:XN CP Pod 00.jpg|250px|thumb|left|Haauw]]
De plaant bluit ondaanks zien noam mit noame in de periode véúr [[Pinkster]]. t Ìnde van de moand [[april]] is maisttieds t hoogtepunt. Mit noame in [[Frieslaand|Fraislaand]] wordt t [[schierling|honnekruud]], dat wél rond Pinkster bluit, ook wel pinksterblom nuimd.

De plaant komt veur in [[greslaand]]en, [[bos]]sen en [[moor (toponiem)|moren]]. In n omgeven dij hail nat is komt n biezondere aanpassen veur aan dit milieu. De dailbloadjes binnen kortsteeld en beginnen al wielst ze nog aan de plaant zitten worteltjes te vormen. As ze van de plaant ôfvalen kinnen ze uutgruien tot nije plaanten. t Zoad komt in n dergeliek permanent nat milieu slecht tot ontkieming en op dizze wieze kan de soort zok toch nog vortplaanten.

In [[Nederlaand]] en [[België|Belgie]] is de soort slim algemain. Ze komt nog steeds overaal veur. Toch is ze staark aachteruutgoan. Vrouger kleurde ze veule weilaanden poars op t hoogtepunt van de blui. Tegenswoordeg is ze deur de intensivering van de [[laandbouw]] maisttieds bepaarkt tot de slootkaanten.
Ook komt de plaant veur in gazons, waor ze deur t intensieve moaibeheer nait tot blui komt. As de eerste moaibeurten aachterwege blieven, blikt deur de uutbundege blui van pinksterblommen houveul de soort derin veurkomt.

==Gebruuk==
Pinksterblom wuir vrouger gebruukt tegen veurjaorsmuhaid vanwege zien hoge gehalte aan [[Vitamine C]]. t Waarkt hoeststillend en borstreinegend. Wieder kan t bie summege vormen van sukerziekte een gunstege uutwaarken hebben.

==Nedersaksisch==
*[[Grunnegs]]: 
**''pinksterblo(u)m''
**''kievitsblo(u)m''
**''koekoeksblo(u)m''
*[[Stellingwarfs]]: ''pinksterbloeme''
*[[Veluws]]: 
**''pinksterbloem(e), -blom(me)''
**''pienksterbloem(e), -blom(me)''
**''(h)eileuver, (h)eilèver''
**''eileversbloeme'' ([[Wezep]])
**''kievietsbloem'' ([[Luntere]])
**''ooievaorsbloem''
**''veldkers, -kars, -kärs''
**''kränebloeme'' ([[Attem]])
*'''Overege dialekten:''' [http://www.meertens.nl/pland/woordenboekartikel.php?term=Pinksterbloem opzuiken]

{{commons|Cardamine pratensis}}

[[Kattegerie:Grunnegs_artikel]]
[[Kattegerie:Plaante]]

[[cs:Řeřišnice luční]]
[[da:Eng-Karse]]
[[de:Wiesen-Schaumkraut]]
[[en:Cardamine pratensis]]
[[fr:Cardamine des prés]]
[[lt:Pievinė kartenė]]
[[nl:Pinksterbloem]]
[[pl:Rzeżucha łąkowa]]
[[sv:Ängsbräsma]]
