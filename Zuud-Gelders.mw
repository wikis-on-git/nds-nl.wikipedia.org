[[Ofbeelding:Nederlands-kleverlands.png|thumb|250px|Zuud-Gelders]]
[[Ofbeelding:Kleverlands.png|thumb|250px|'t Kleverlans]]
[[Ofbeelding:KLEVE1.png|thumb|300px|Topografische verspreiding van 't Zuud-Gelders / Noord-Limburgs / Kleverlans / Bergisch]]
'''Zuud-Gelders''', [[Noord-Limburgs]] en '''Nederriens''' (ook wel: ''Kleverlans'', in 't [[Duuts]]: ''Kleefs'', ''Duuts-Nederlans'' of ''De tääl van d' Achteroek naor Grunekante'') is de groep [[Nederlaands|Nederlanse]], noordelijke [[Maas-Rienlaans|Maas-Rienlanse]] [[dialekt|dialecten]] die ze in 't revierengebied van [[Gelderlaand|Gelderland]] praoten: veural in de [[Nationaal Park Veluwezoom|Veluwezoom]], 't [[Riek van Nijmegen]], 't [[Land van Maas en Waal]], de [[Bommelerweerd]], de [[Tielerweerd]] en de [[Betuwe]] en de kortbi'j elegen zuudoostelijke gebieden in Nederlans Noord-Limburg en de Duutse [[Nederrien]]. In de rest van de Nederlanse en Belgische previnsies Limburg praoten ze [[Limburgs]], dät grotendiels töt de westelijke Maas-Rienlanse dialecten beheurt. In 't kortbi'j elegen Duutse gebied tussen de [[Benrather Linie]] en de [[Uerdinger Linie]] praoten ze Limburgse en [[Bergisch]]e dialecten die töt 't oostelijk Maas-Rienlans beheuren. 

==Ondudelijke grenzen==
't Zuud-Gelders wört meestal erèkend töt de Centrale Groep, wöörtoe ook 't [[Braobans]] beheurt. De ofgrenzing töt 't Braobans is puur geografisch en wört vanuut gewoonte zo enuumd (sommigen numen d' iele Centrale Groep ''Braobans''). De Zuud-Gelderse dialecten vörmen ook gien ieneid tègenaover de Braobanse dialecten in engere zin. Naor 't noorden is der een aovergang töt 't nauw verwante [[Utrechts-Alblasserweerds|Utrechs]]. Dudelijke grenzen in de vörm van een bundel [[isoglosse]]n bint der niet. De aovergang naor 't [[Hollaans (dialekt)|Ollans]] in 't westen giet ook vri'j geleidelijk. In 't noorden van [[Arnem]] vörmt de [[Veluwe]] een netuurlijke grenze mit de [[Nedersaksisch]]e dialecten. In 't oosten vörmen de dialecten van de [[Liemers]] een ongewoon brede aovergangszone tussen 't [[Nederfrankisch]] en 't Nedersaksisch.

==Maas-Rienlans==
Bi'j de grenze met [[Duutslaand|Duutsland]] lopen de Nederfrankische dialecten van 't noordelijke [[Rienlaand (Duutslaand)|Rienland]] in 't noorden van de [[Uerdinger Linie]] geleidelijk in de Zuud-Gelderse aover. In Noord-Limburg en Noordoost-Braobant praoten ze dialecten die ook töt disse groep beheuren. 't Zuud-Gelders, 't Noord-Limburgs en een groep dialecten aover de Duutse grenze vörmen samen 't Kleverlans, dät op zien beurte dan weer samen met de [[Liemers (dialect)|dialecten van de Liemers]] de noordelijke punte van 't [[Maas-Rienlans]] reprissenteert, dät is 't ge-iel van Nederfrankische streektälen die ze in de [[Maas-Riendrie-oek]] praoten.

==Braobanse kenmärken==
Typisch Braobanse kenmärken bint: [[verbuging]]en as ''mèrège'' (mörgen), ''nij'' (ni'j) en 't vortlaoten van de eind-d's en -t's (''da'' en ''nie'' in plaats van "dät" en "niet"); döörnaost wört bi'j 't gebruuk van een [[persoonlijk veurnaamwoord]] in de twiede persoon väke ekeuzen veur "gij" en "ge". Bi'j vraogende zinnen wört in plaats van 't standard Nederlanse "wil je" (wi-j) väke ekeuzen veur ''wil-de'' wöörbi'j "je" (een [[uutspraakvariant]] van "ge") 't oldere ''de'' (een onbeklemteunde vörm van "du") niet vervangen hef. A-j een oldere of onbekende ansprèken, dan verstärk je met "gij": ''kun-de gij'', ''wil-de gij''. 

==Utrechse kenmärken==
In de Betuwe teunt de naobi'jeid van 't Utrechs zich in de platte "a", annere typisch Utrechse klanken heur je ook terugge in 't [[Betuws]].

==Nijmeegs==
Opvallend is dät 't [[stadsdialect]] van Nijmegen, 't [[Nijmeegs|Nimwaegs]], stärk ofwik van de plattelansdialecten uut de drekte umgeving.

==Classificatie==
* [[Indo-Europees]]
** [[Germaanse talen|Germaans]]
*** [[West-Germaans]]
**** [[Rienlans]] / [[Nederfrankisch]]
***** [[Maas-Rienlans]] 
****** '''Zuud-Gelders''' / '''Nederriens'''

==Zie ook==
*[[Limbörgs]]

{{SNLV}}
{{Dia|Disse pagina is eskreven in 't [[Zwols]]}}

[[Kategorie:Sallaands artikel]]
[[Kategorie:Nederlaanse streektael en dialekt|Gelders]]
