[[Ofbeelding:Oliebollen.jpg|thumb|right|300px|öllieknepn met streeisuker]]
'''Öllieknepn''' of '''öllieboln''' (Mangs ook wal ''vetknepn'') eneumd, beent n tradisjoneel moal van gistdeeg. Ze wordt tradisjoneel egetn op [[Oljoar|Ooldjoarsoawnd]], mear ze wordt vake al mear as twee moand in t vuurtn verkoch op [[karmis|koarmsels]] en bie öllieknepnkroams.

Ze wordt emaakt duur met twee leppels t deeg in hete baköllie te doon, woerduur at dr n betn nen bolvorm an keump, den at mooi broen mut wordn. Met ne iestange kö'j t deeg in meujerder boln dreein.

t Beslag wörd meestieds emaakt van [[bloom (mel)|bloom]], [[Tudeaai|eier]], [[gist]], [[keukenzalt|zoolt]] en louwn [[melk]]. Mangs wörd in plaatse van gist ook [[beer]] gebroekt, umdet hier t gist al bie in zit. Doarnoa mut t beslag n uur riezn, zodet t lochtig wörd. Vake wordt de knepn met streeisuker bestreeid.

In [[Vlaanderen|Vlaandern]] wordt de öllieknepn ook wal ''smouteboln'' eneumd, umdet ze vrooer in t vet van osns of sköape (smout) ebakn wördn. Disse knepn beent neet evuld. In [[Neerlaand]] doot ze dr [[krint|kreent]]n of [[rozien]]n duurhen, vake nog met stuks [[appel]] dr bie duur. In [[Tweante]] legnt ze mangs de rozienn nen oawnd in t vuurtn in de [[rum]], woerduur at de rozienn nen stöarkerden smaak kriegnt, de zogenaamnde ''boernjongs'', of ''rumboonn''.

==Oarsproonk==
De eerste knepn in Neerlaand wördn egetn roondumme t [[Germoanen|Germoan]]se [[joul|joelfeest]], woerop at de leu geleuwdn det de godin [[Perchta]] en aandere kwoade geestn zoln roonddweln. Dengennigen den at ne ollïekneppe har egetn was beskoarmd teegn t zwoard van perchta, det duur de vettigheaid van t lichaam zol gliedn, zoonder t lös te sniedn.
Mear dr wordt ook öllieknepn in [[Portugal]] egetn. Dr geet n verhaal det de [[Jood|Jödn]] van doaroet richting Neerlaand vluchtn toew at de [[Spanje|Spaanse]] [[Inquisitie]] öar te noa köm. Hierbie namn ze öare öllieknepn met. Ze deedn dr ook allerhaande zuudvruchtn duur, dee at de Germoann neet ekeand köant hebn. De hete öllie zol verwiezn noar de aaitbraandnde vlamme in de teampel van [[Jeruzalem]]. völle gerechtn van de Jödn verwiest noar t geleuf.

==Knepntest==
Alle joarn heuld t [[Algemeen Dagblad]] de AD-öllieknepntest, woerbie at nen koppel beoordelers met stekpreuwn bepoalt wee at de beste öllieknepn verkoch. Noa at de leste veer joar de test aait ewunn wör duur de kroam vna Richard Visser oet [[Rötterdaam (stad)|Rotterdam]], is'e in 2007 terechte kömn bie bakker Van Maanen oet [[Katwiek]], den at in [[2001]] ook al ewunn har. As tweede köm toew Monique Visser (zuster van Richard) oet [[Moassluus]], en as doardes köm Paul Berntse oet [[Didam]].

==Aksies==
Völle vereniges, zoas [[koor]]n en  muziekkorpsn, probeert alle joarn öare kas te spekn, duur öllieknepn te bakn. As kleaine toovoging wördt dr dan ook muziek bie emaakt.

==Mooi um te weetn==
*In t [[Engels]] neumt ze ne ölliekneppe ne ''Dutch doughnut'', nen Neerlaandsen [[donut]].

==Neersassies==
*[[Drèents]]
**''balbuisie'' ([[Zuudwest-Drèents|ZWD]], [[Midden-Drèents|MD]]) (betiekent ok poffertien; in de betiekenisse van ''euliekrappe'' gebruukt in [[ZWZ]]). Ok ''balle-'' (ZW), ''bol-'' (MD), ''bolle-'' (ZWZ), ''-buusie'' (ZWZ)
**''euliebol''
**''euliekoek'' (ZWZ, [[ZOZ]])
**''euliekrappe'', ''krappe'' (ZWZ)
*[[Grönnegs]]:
**''euljekouk''
**''euliekouk(e)''
*[[Sallaans]]
**''ölliekrabbe'' ([[Dalsen (dörp)|Dalsen]])
**''oliebol(le)''
**''ölliebol(le)''
*[[Stellingwarfs]]
**''euliekrabbe''
*[[Tweants]]
**''ölliekneppe''
**''vetkneppe'' (ook wal ''vette kneppe'')
**''vetbolle''
**''ölliebolle''

==Oetgoande verbeendige==
* [http://www.ad.nl/oliebollentest AD Olieknepntest]

{{DEFAULTSORT:Olliekneppe}}
[[Kategorie:Tweants artikel]]
[[Kategorie:Gebak]]
