'''Klaankverskoeving''' is n histories perses in n tael, waorbi'j klaanken, [[klinker]]s of [[mitklinker]]s mittertied aanders uutspreuken worden. t Is n onderdiel van n roemer perses van taelveraandering. Elke tael het zoksoorte veraanderings mitmaekt. Zo ontstaon ok variaanten, die eventueel uutgruuien tot aparte taelen.

== Veurbielden van mechanismen ==
* [[Assimilaosie]]: twie klaanken worden tegere ien inkelde klaank, bi'jgelieks: de [p] en [b] in ''opbod''.
* [[Dissimilaosie]]: twie klaanken gruuien nog veerder uutien.
* [[Metathese]]: twie klaanken verwisselen van plak, bi'jgelieks: ''darde'' of ''dartig'' tegenover ''drie''.
* [[Toonvorming]]: in partie [[toontael|toontaelen]] beïnvloedt n verdwenen mitklinker de toonheugte van n klinker die daornao komt.
* [[Klaankverzaachting]] (lenisie): n [[plofklaank]] wordt n [[wriefklaank]] of n eupenere klaank.
* [[Verbiending]] (liaison): t inlassen van n verbiending tussen twie woorden, bi'jgelieks in de [[Nederlaands]]e spreektael: ''toen hoorde je-n-'t'' (doe heurde je t) , mar soms ok wel in de Nedersaksiese dialekten: ''toe-n-ie 'm zag'' (doe hi'j him zag) en in t [[Fraans]]: ''il y a'' wordt ''y a t-il'' bi'j ommekering veur de vraogvorm.
* [[Elisie]], [[prokope]], [[synkope]] en [[apokope]]: verskillende manieren waorop n klaank verdwient. Elisie is t verlies van onrekte klaanken (zo krie'j ''alkehol'' veur ''alkohol''), prokope t verlies van klaanken an t begin van n woord (bi'jgelieks t Engelse ''knife'' waor de k vortvalen is), synkope is t verlies van klaanken in t midden van n woord (bi'jgelies: de uutspraoke ''wachen'' veur ''wachten'' of ''milgang'' veur ''middelgang''), apokope is t verlies van klaanken an t aende van n woord (bi'jgelieks ''aep'' veur ''aepe'').
* [[Palatalisaosie]]: n niet-[[palataol|palataole]] klaank wordt dichter in de buurt van t harde [[gehemelte]] uutspreuken.
* [[Prothesis]], [[epenthesis]] en [[paragoge]]: t inlassen van ien of n peer klaanken op n bepaolde plak in n woord. Prothesis is an t begin van n woord, bv. t Spaanse woord: ''estado'' (staot), epenthesis is tussen twie klaanken, bv. ''kark'' dat uutspreuken wordt as ''karrek'' en paragoge is t inlassen van klaanken an t aende van n woord, bv. in t Italiaanse ''sono'' (ik bin) dat van t Latiense ''sum'' komt, n aander veurbield van paragoge is t Nederlaandse woord ''schoen'' dat vrogger in t enkelvoold ''schoe'' was (now nog zo in t Stellingwarfs) mit t meervoold ''schoen'', dat wordde laeter ''schoen'' (enkelvoold) mit meervoold ''schoenen'' (de hudige meervooldvorm van ''schoe'' in et Stellingwarfs).
* [[Lettergreepverlies]] (haplologie): verlies van n lettergrepe deur n geliekklinkende lettergrepe, bi'jgelieks: [[Ooldengels]] ''Anglaland'' wordde ''England''.
* [[Neusklaankvorming]] (nasalisaosie): t verlies van n deur de neuze uutspreuken mitklinker het tot gevolg dat n naobi'je klinker n neusklaank wordt, bi'jgelieks in Fraanse woorden mit ''-in'', die eerst as [in] uutsproken wordden, en now as {{IPA|[ɛ̃]}} klinken. Dit he'j ok in partie [[Tweants|Twentse]] en aandere Nedersaksiese dialekten (bv. ''[mɑ̃]'' veur ''man'').
* [[Brekking (taal)|Klaankbreking]]: is in de fonologie de benaeming veur n antal veraanderings in de uutspraoke van klinkers waor onder aandere vertwieklaanking en verdrieklaanking onder valen. Bi'j ''vertwieklaanking'' (diftongering) of ''verdrieklaanking'' wordt n inkelde klinker ([[ienklaank]]) n [[twieklaank]] of n [[drieklaank]], bi'jgelieks: ''Paries'' wordde in t Nederlaands ''Parijs'', bi'j Westfaelse klaankbreking wordt ''eten'' ({{IPA|[eːtn̩]}}) uutspreuken as {{IPA|[eːətn̩]}}. t Ommekeerde verskiensel hiet ''verienklaanking'' (monoftongering).

== Historiese veurbielden ==
* De [[grote klinkerverskoeving (Engels)]]
* De grote [[klaankverskoevings in de Germaanse taelen]]
** De [[eerste Germaanse klaankverskoeving]]
** De [[twiede Germaanse klaankverskoeving]]
* In t oorspronkelike [[Latien]] wordde de /c/ (lichtkaans) altied as [k] uutspreuken, mar de uutspraoke verskeuf as gevolg van [[palatalisaosie]] laeter naor [s] (tenminste véúr e, ae, i of y), bi'jgelieks:
** ''[[Marcus Tullius Cicero|Cicero]]'': van [kikero] naor [sisero]
** ''[[Julius Caesar|Caesar]]'': van [kaisar] naor [sesar] (mar ''keizer'')
** ''[[Frankiese Riek|Francia]]'': van [frankia] naor [fransia] (mar ''Fraankriek'')

[[Kategorie:Stellingwarfs_artikel]]
[[Kategorie:Sproakleer]]

[[ca:Fenomen fonètic]]
[[cs:Posouvání hlásek]]
[[de:Lautverschiebung]]
[[en:Sound change]]
[[es:Cambio fonético]]
[[fi:Äänteenmuutos]]
[[fr:Phonétique historique]]
[[gl:Cambio fonético]]
[[he:מעתק הגאים]]
[[hu:Hangeltolódás]]
[[nl:Klankverschuiving]]
[[no:Lydforskyvning]]
[[pl:Proces fonetyczny]]
[[sl:Glasovna sprememba]]
[[stq:Historiske Luudleere]]
[[ta:ஒலி மாற்றம்]]
[[tr:Ses değişmeleri]]
