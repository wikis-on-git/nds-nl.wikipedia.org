[[Ofbeelding:LocatieStellingwarven.png|thumb|Lekaosie van de Stellingwarven]]
'''Stellingwarf''' (ok vaeke andudet as '''de Stellingwarven''') is een regio in et zuudoosten van de [[perveensie]] [[Frieslaand]] (zudelik van et reviertien de [[Kuunder (revier)|Kuunder]]). De regio bestaot uut de gemientes Weststellingwarf en Ooststellingwarf. Disse gemientes hebben saemen een oppervlak van 455,04 km² (laand en waeter). Binnen de twie gemienten wonen 51.850 meensken (1 jannewaori 2011).<ref>Ciefers van et CBS veur [http://statline.cbs.nl/StatWeb/publication/?DM=SLNL&PA=03759ned&D1=0,3,6,9,12&D2=129-132&D3=619&D4=%28l-1%29-l&VW=T Ooststellingwarf] en [http://statline.cbs.nl/StatWeb/publication/?DM=SLNL&PA=03759ned&D1=0,3,6,9,12&D2=129-132&D3=844&D4=%28l-1%29-l&VW=T Weststellingwarf]</ref>

== Geografie ==
[[Ofbeelding:Lindevallei nabij De Blesse.JPG|thumb|Lendevallei bi'j De Blesse]]
[[Ofbeelding:Opsterlandse-Compagnonsvaart Turfroute Oosterwolde Draaibrug.JPG|thumb|Opsterlaanse Compagnonsvaort in Oosterwoolde]]
[[Ofbeelding:Fochtloerveen.jpg|thumb|Fochtelervene]]
[[Ofbeelding:Nijeberkoop - huizen langs de Bovenweg.jpg|thumb|Huzen in Ni'jberkoop]]
Laandschoppelik vormt et oosten van Stellingwarf mit een antal omliggende gebieden de [[Friese Woolden]]. Naor et westen gaot et gebied over in greiden en waeter. Et hoogste punt van de Stellingwarven is de [[Bosbarg]], zudelik van [[Appelsche]]. In et greensgebied van Drenthe en Frieslaand leit et [[Nationaol Park Drents-Friese Woold]]. Dit park bestaot uut bos, heide en stoefzaanden. Veural op de stoefzaanden onstonnen kleine heulvelties en duunties. De soms wel 5 meter dikke zaandlaag is in de laeste iestied deur de wiend aanvoerd. De heidevelden wodden zo intensief deur de laandbouw bruukt, waordeur et zaand begon te stoeven. Rond 1850 bedriegden de zaandhopen de dörpen en akkers in de buurt en wodden de eerste groffe dennen pland om et stoeven tegen te gaon. Rond 1900 wodde keunstmest bruukt bi’j et bebossen van de stoefzaanden en heidegronden (of 'woeste gronden').<ref>[http://www.natuurlijkwandelen.nl/aekingerzand/info.html informatie Aekingerzand] op natuurlijkwandelen.nl</ref> Bie Appelsche is et bezukerscentrum Drents-Friese Woold vestigd. De [[Fochtelervene]] is een netuurgebied in et oosten van Ooststellingwarf, krek noordoostelik van et Drents-Friese Woold, in et greensgebied van Drenthe en Frieslaand, en is ien van de minnige hoogveengebieden in Nederlaand. In de Fochtelervene komen zowel de ringslange, adder en gladde slange veur. De popelaosie gladde slangen is zo groot, dat sund 2001 de slangenaorend weer in de Fochtelervene veurkomt. Zuudoostlik van de dörpen Munnikeburen en Scharpenzeel leit et netuurrisservaot de [[Rottige Meente]]. Et netuurgebied is deur vervening in de 19e en 20e ieuw ontstaon. Et netuurgebied Rottige Meente is in et bezit van Staatsbosbeheer. Noordelik van de Rottige Meente leit et Braandemeer, een laogveen- en moerasgebied dat ok deur turfwinning in de 19e en 20e ieuw is ontstaon. In et westen van Weststellingwarf lopt de weg tussen [[Schoterziel]] en [[Sliekenborg]] over een oolde zeediek. Disse zeediek bescharmde Weststellingwarf, tot de inpoldering van de Noordoostpolder, tegen de Zuderzee.

=== Waeter ===
In et noorden van de Stellingwarven stroomt de [[Kuunder (revier)|Kuunder]] en vormt de noordgrens van de Stellingwarven. De Lende lopt in et oosten midden deur de Stellingwarven en vormt in et westen van Weststellingwarf de greens tussen de gemienten Weststellingwarf en et Stienwiekerlaand. Tussen [[De Langelille]] en et Braandemeer stroomt de Kuunder deur Et Wiede, een meertien op de grens van et [[Lemsterlaand]] en Weststellingwarf. De Lende stroomt deur een aander meertien dat ok Et Wiede hiet. De zudelike Wiede leit tussen [[Wolvege]] en [[Ooldemark]]. Petgatten bin te vienden in de Rottige Meente en et Braandemeer. Et Kannedemeer is een veurmaolige zaandofgraving in et buurtschop bie [[Appelsche]]. Een aand're veurmaolige zaandofgraving is de Spokeplas ten zuudwesten van [[Noordwoolde]]. De Spokeplas is tegensworig een meertien van omdebi'j vief bunder in et Nationaol Park Drents-Friese Woold.

=== Dörpen ===
In [[Weststellingwarf]] bin 26 dörpen (mit dörpsstatus). In [[Ooststellingwarf]] bin d'r 13 dörpen. Van alle dörpen in Oost- en Weststellingwarf het allien [[Berkoop]] een ''beschermd dorpsgezicht''. De grootste plakken in Stellingwarf mit meer as 1.000 inwoners per woongebied op [[1 jannewaori]] [[2008]] bin: 
{| id="toc" style="margin: 0em 0em;"
!'''Stellingwarfse naeme'''||'''''Nederlaanse naeme'''''||'''''Friese naeme'''''||'''Antal'''
|-
|[[Wolvege]]||''Wolvega''||''Wolvegea''||ALIGN="right"|12.419
|-
|[[Oosterwoolde]]||''Oosterwolde''||''Easterwâld''||ALIGN="right"|9.836
|-
|[[Appelsche]]||''Appelscha''||''Appelskea''||ALIGN="right"|4.953
|-
|[[Noordwoolde]]||''Noordwolde''||''Noardwâlde''||ALIGN="right"|3.789
|-
|[[Haulerwiek]]||''Haulerwijk''||''Haulerwyk''||ALIGN="right"|3.309
|-
|[[Berkoop]]||''Oldeberkoop''||''Aldeberkeap''||ALIGN="right"|1.550
|-
|[[Donkerbroek]]||''Donkerbroek''||''Donkerbroek''||ALIGN="right"|1.876
|-
|[[Steggerde]]||''Steggerda''||''Steggerda''||ALIGN="right"|1.111
|-
|[[Hooltpae]]||''Oldeholtpade''||''Aldeholtpea''||ALIGN="right"|1.072
|-
|[[Makkinge]]||''Makkinga''||''Makkingea''||ALIGN="right"|1.036
|}
</TD></TR></TABLE>
<small>Bron: CBS</small><br />

=== Klimaot ===
De Stellingwarven hebben een gemaotigd zeeklimaot. Et klimaot wodt beïnvloed deur de [[Noordzee]]. Daordeur ontstaon d'r verschillen tussen et Waddengebied in et noordwesten van Frieslaand en de Stellingwarven in et zuden van de perveensie. De klimaotgegevens bin van et KNMI-meetstesjon in Liwwadden.

{{Tabel weergemiddelden
| locatie=de Stellingwarven
| bron=<ref>[http://www.knmi.nl/klimatologie/normalen1971-2000/per_station/stn270/4-normalen/270_leeuwarden.pdf KNMI: Langjarige gemiddelden, tijdvak 1971 - 2000]</ref><ref>[http://www.knmi.nl/klimatologie/normalen1971-2000/per_station/stn270/5-extremen/270_extremen.pdf KNMI: Langjarige extremen, tijdvak 1971 - 2000]</ref> KNMI: Langjarige gemiddelden en extremen, tijdvak 1971 - 2000
| jan_gem=2.4 | jan_gem_ns=65.6
| feb_gem=2.5 | feb_gem_ns=42.1
| mrt_gem=5.0 | mrt_gem_ns=59.4
| apr_gem=7.4 | apr_gem_ns=38.4
| mei_gem=11.6 | mei_gem_ns=51.4
| jun_gem=14.3 | jun_gem_ns=68.7
| jul_gem=16.4 | jul_gem_ns=64.2
| aug_gem=16.6 | aug_gem_ns=60.2
| sep_gem=13.9 | sep_gem_ns=82.1
| okt_gem=10.1 | okt_gem_ns=78.4
| nov_gem=6.1 | nov_gem_ns=83.7
| dec_gem=3.6 | dec_gem_ns=73.0
| jaar_gem=9.2 | jaar_gem_ns=767.2
| jan_gem_min=-0.2 | jan_gem_max=4.6
| feb_gem_min=-0.4 | feb_gem_max=5.1
| mrt_gem_min=1.6 | mrt_gem_max=8.3
| apr_gem_min=3.2 | apr_gem_max=11.4
| mei_gem_min=6.9 | mei_gem_max=15.9
| jun_gem_min=9.8 | jun_gem_max=18.1
| jul_gem_min=12.2 | jul_gem_max=20.3
| aug_gem_min=12.0 | aug_gem_max=20.8
| sep_gem_min=9.8 | sep_gem_max=17.6
| okt_gem_min=6.6 | okt_gem_max=13.4
| nov_gem_min=3.3 | nov_gem_max=8.7
| dec_gem_min=1.1 | dec_gem_max=5.8
| jaar_gem_min=5.5 | jaar_gem_max=12.5
| jan_a_min=-19.9 | jan_a_max=12.6
| feb_a_min=-16.3 | feb_a_max=14.4
| mrt_a_min=-16.3 | mrt_a_max=20.4
| apr_a_min=-5.9 | apr_a_max=26.0
| mei_a_min=-1.7 | mei_a_max=28.7
| jun_a_min=1.3 | jun_a_max=32.5
| jul_a_min=5.7 | jul_a_max=31.4
| aug_a_min=5.4 | aug_a_max=32.8
| sep_a_min=2.0 | sep_a_max=29.1
| okt_a_min=-6.5 | okt_a_max=23.8
| nov_a_min=-14.2 | nov_a_max=16.4
| dec_a_min=-19.2 | dec_a_max=14.2
| jaar_a_min=-19.9 | jaar_a_max=32.8
}}

==Geschiedenis==
Waor de eerste bewoners van de Stellingwarven oorspronkelik wegkommen is niet hielendal wisse. D'r bestaot een verhael, dat ze rond 840 veur ien van de kleinzeunen van [[Karel de Grote]] naor disse streek vlucht bin vanuut een streek in et zuden van [[Hannover]] in [[Duutslaand]]. Van de periode veur et jaor 1000 bin gien schreven bronnen overleverd. Bi'j de [[Hooltpae]] is een voestbiele vunnen van omdebi'j 70.000 jaor veur Chr. Disse voestbiele is meugelik een anduding veur anwezegens van Neanderthalers in et gebied.<ref>[http://www.stellingwerf-heemkunde.nl/middeleeuwen/lang%20geleden.htm De vroegste Geschiedenis] van de website www.stellingwerf-heemkunde.nl</ref> Omdebi'j 10.000 v.Chr. leefden jagers en verzamelders van de zogenaemde Tsjongerkultuur in et gebied, mar vaaste bewoning was d'r in disse tied niet. Over de vreuge middeliewen is ok niet veul bekend. In disse tied was Stellingwarf een onderdiel van et Friese woongebied, tot de Franken in et jaor 734 de Friezen versleugen in de Slag an de Boarn. Nao de verdieling van et [[Franken|Frankische Riek]] neffens et Verdrag van Verdun in 843 wodde Stellingwarf een onderdiel van et oostelike Frankische Riek. Daoruut ontston in de negende ieuw et [[Heilige Roomse Riek]]. Op 26 november 944 schonk keizer Otto I van et Heilige Roomse Riek "et recht van foreest" (et jachtrecht) in de Pagus Thriente an Bisschop Balderik van Utrecht. Hiermit kwam de regio onder bestuur van et Utrechtse bisdom. De Pagus Thriente omvatte Drenthe en Overiessel, tot an et reviertien de [[Kuunder (revier)|Kuunder]]. Onder de bisschoppen van Utrecht hiette et gebied [[Oaversticht|Oversticht]]. 
[[Ofbeelding:Indieling van de Zeven Friese Zeelaanden neffens et 'traktaat' van 1417.jpg|thumb|left|Indieling van de Zeven Friese Zeelaanden neffens et traktaat van 1417]]
De naeme ''Stellingwarf'' wodt veur et eerst vermeld in [[1309]]. ''Stelling'' betekent bestuurder; ''warf'' betekent plak waor recht spreuken wodt. Stellingwarf wodde bestuurd deur drie stellingen, die jaorliks keuzen wodden. Mit hulpe van de Friezen kon et grootste pat him bevri'jden van et juk van de bisschop van Utrecht, onder aandere deur de [[Slag bi'j Ane]] in 1227. Daornao het Utrecht wel perbeerd de Stellingwarvers d'r weer onder te kriegen, mar echt goed is dat niet lokt. In 1309 vernielden de Stellingwarvers et [[kasteel]] van de bisschop in [[Vollenhove]], waordeur disse et min of meer opgaf. Van 1309 tot 1504 was Stellingwarf feitelik een onofhaankelike boerenrippebliek, de ''Vri'je Naosie der Stellingwarven''. Et [[Stellingwarver Laandrecht]] is in de 15e eeuw opschreven en verscheen in et jaor 1480.<ref>[http://www1.omropfryslan.nl/Mear_Nijs_60384.aspx Omrop Fryslân; 'Unyk midsieusk dokumint' (Uniek middelieuws dokement)]</ref> In et laandrecht staon oolde rechtsregels; et is uut et Latien naor et Nederlaands vertaeld. Et laandrecht is een bewies van de [[Friese Vri'jhied]] in de Stellingwarven, naodat de luden in de Stellingwarven heur vri'jmaekt hadden van de bisschop. In et Freeska Landriucht (in 1480 as drokt boek publiceerd) staot Stellingwarf in et Traktaat van de [[Zeuven Fraise Zeelanden|Zeuven Friese Zeelanen]] bi'j et vierde Zeelaand nuumd.<ref>[http://wikisource.org/wiki/Traktaat_fan_de_S%C3%A2n_seelannen Traktaat van de Zeuven Zeelanen] in et Ooldfries op Wikisource</ref> De komst in 1498 van de Hertog van Saksen in Frieslaand betekende et aende veur de onofhaankelike boerenrippebliek. Stellingwarf wodde in 1500 bi'j Frieslaand voegd en wodde een Friese grieteni'je in et jaor 1500. In etzelde jaor kwam Stellingwarf bi'j et gouw [[Zeuvenwoolden]]. In 1504 kwam d'r een aende an de rechten van de Stellingen.<ref>[http://www.stellingwerf-heemkunde.nl/middeleeuwen/late%20middeleeuwen.htm De late Middeleeuwen] van de website www.stellingwerf-heemkunde.nl</ref> De hertog dee in 1515 alles over an [[Karel V]]. In 1517 wodde Stellingwarf opsplitst in twie grieteni'jen: [[Ooststellingwarf|Stellingwarf-Oostaende]] en [[Weststellingwarf|Stellingwarf-Westaende]].<ref>[http://www.friesarchiefnet.nl/index.php?view=article&id=86&option=com_content www.friesarchiefnet.nl]</ref> 
[[Ofbeelding:Sânwâlden_gritenijen.png|thumb|Grieteni'jen in Zeuvenwoolden an et aende van de 17e ieuw]]
Stellingwarf kwam as onderdiel van Frieslaand in de twiede helft van de zestiende ieuw bi'j de Republiek van de Zeuven Verienigde Nederlaanden, die in 1568 formeel uutroepen wodde. Veur een diel langes de Kuunder en een diel langes de Lende wodde nao 1580 de [[Friese waeterlinie]] anlegd. Et gebied langes de schaansen, stuwen en dammen wodde tiedens de Tachtigjaorige Oorlog tegen de Spanjaarden en in et Rampjaor tegen [[Bernhard von Galen]] en Fraanse hulptroepen onder waeter zet. Mit de komst van de Franzosen in 1795 wodde de Bataafse Rippebliek sticht. Van 1798 tot 1801 was Zeuvenwoolden een onderdiel van it Fraanse Departement van de Oolde Iessel. In 1801 gong de Bataafse Rippebliek over in et Bataafse Gemenebest en wodde et Departement Frieslaand vormd. In 1806 gong et Bataafse Gemenebest over in et Koningriek Hollaand dat tot 1810 bestaon het. In 1814 wodde Frieslaand weer een perveensie van Nederlaand. In de Fraanse tied wodde Ooststellingwarf opdield in twie gemienten (''mairies''); Berkoop en Oosterwoolde. Nao de Fraanse tied wodden Berkoop en Oosterwoolde weer ien grieteni'je/gemiente.<ref>[http://www.friesarchiefnet.nl/index.php?view=article&id=86&option=com_content Ooststelingwerf 1600-1850] op www.friesarchiefnet.nl</ref> 

In de zeuventiende en achttiende ieuw is de vervening de inkomstenbron veur de bevolking. In de twiede helte van de [[19e eeuw|19e ieuw]] is et grootste pat van et vene ofgreven. Daordeur kwamen grote sociaol-economische veraanderingen. In [[Noordwoolde]] gaot de bevolking over op et bessembienen en et maeken van heidebuunders. Mit de wilgentien die overal veurhanen is wodden maanden vlecht. As de wilgentien opbruukt is wodt rotan invoerd.<ref>[http://www.vlechtmuseum.nl/?nl/vlechtdorp/inhoud/2/ Streekgeschiedenis op www.vlechtmuseum.nl]</ref> Rond 1900 is et rietvlechten een belangriek onderdiel wodden van de economie van Noordwoolde en omkrieten. In de Twiede Wereldoorlog wodde et Kamp It Petgat bi’j [[Blesdieke]] as strafkamp veur Joden bruukt. Et kamp het vier maonden as strafkamp diend en wodde in de nacht van 2 op 3 oktober 1942 ontruumd. Kamp Ybenhaer bi’j [[De Fochtel]] wodde bruukt as warkkamp veur mannelike Joodse dwangarbeiders. Op 2 oktober 1942 wodden 215 meensken transporteerd naor kamp Westerbork om vandaor transporteerd te wodden naor Auschwitz en Sobibór.<ref>[http://www.fochtelooerveen.info/ooststellingwerf.php Ooststellingwerf] op fochtelooerveen.info</ref> De bevrijding begon in de Stellingwarven in de nacht van 7 op 8 april 1945. 60 Fraanse parachutisten wodden bi’j [[Haulerwiek]] en [[Appelsche]] dropt.<ref>[http://www.spanvis.nl/Verzetsstrijders1/Krant.htm De bevrijding van Friesland]</ref> Kamp Oranje, een aander kamp bi’j De Fochtel, wodde nao de Twiede Wereldoorlog bruukt as strafkamp veur NSBers en laeter as opvangskamp veur Molukkers. Kamp Ybenhaer wodde nao de oorlog van 1951 tot 1968 ok een opvangkamp veur Molukkers. Nao 1968 was et veurmaolige kamp een oefenterrein van et Nederlaanse leger. De oprichting van zuvelfebrieken nao 1880 en de laandbouwmechanisaosie nao de Twiede Wereldoorlog veraanderden et agrarische karakter van et hiele gebied. Toegelieke ontston de lichte industrie die now een belangrieke economische rol speult. 

== Kultuur ==
De naeme Stellingwarf wodde veur et eerst vermeld in 1309. Daorom wodde in 2009 et 700-jaorig bestaon van de Stellingwarven vierd. De griffioen komt op de gemientewapens van West- en Ooststellingwarf veur. Een gelieksoortig figuur staot op een zegel uut de middelieuwen ofbeeld.<ref>[http://www.stellingwarfs.nl/?pagina=info Stellingwarf-info] op de website van de Stellingwarver Schrieversronte</ref> Ok op een ofbeelding mit de twie gemientewapens uut 1580 staon gelieksoortige figuren.<ref>[http://www.pylgeralmanak.nl/?pagina_id=193 De Griffioen van de Stellingwerven.]</ref> Bi'j et feest veur et 700-jaorig bestaon van de Stellingwarven wodde een speciaole vlagge maekt mit de griffioenen van beide gemienten d'r op. 

Mit paosken wodden in de Stellingwarven [[Boake|paosvuren]] anstoken. Dit is een [[Saksen|Saksische]] tredisie in de Stellingwarven die ok in veule aand're gebieden in Noordwest-Europa hullen wodt. In Ooststellingwarf en omkrieten wodt op et gebied van kunst, kultuur en schrieveri’j veul daon deur de [[Stichting Kunstwerf]]. Elke zoemer wodt in [[Berkoop]] et kunstevenement Eupen Stal (Open Stal) hullen waorbi'j omdebi'j 15 keunsteners op verschillende lekaosies expeseren mit hun wark. Disse keunst- en kiekroute wodt al sund 1971 hullen. Een aander groot evenemint in Stellingwarf is de [[Pinksterlaanddagen]]. Sund 1933 wodt dit anarchistisch festival - mit poletieke bi'jienkomsten, praoties, lezings en warkwinkels - in Appelsche hollen. 
[[Ofbeelding:MensenPaasvuur.jpg|thumb|Et paosvuur heurt bi'j de kultuur van de Stellingwarven]]
Klokkestoelen bin te vienden in Appelsche, De Fochtel, Donkerbroek, Else, Langedieke, Ni'jberkoop, Ni'jhooltwoolde, Ni'jlaemer, Oosterwoolde en Spange. Vreuger stonnen d'r ok klokkestoelen in De Haule, Hooltwoolde, Noordwoolde, Oosterzee en Steggerde.

=== Musea ===
*Butenmuseum De Heksehoeve in [[Appelsche]]
*Kookmuseum De Vleer in Appelsche
*Museum Oold Ark in [[Makkinge]]
*Vlechtmuseum [[Noordwoolde]]
*Ooldhiedkaemer Weststellingwarf in [[Wolvege]]

===Tael===
Et gebied onderscheidt him van [[Frieslaand]] deurdat d'r vanoolds gien [[Freesk|Fries]] praot wodt, mar [[Nedersaksisch]]e dialekten die tegere [[Stellingwarfs]] nuumd wodden. Ok de dialekten van (et noorden van) de [[Kop van Overiessel]] en van een pat van westelik Drenthe (omdebi'j de gemiente [[Westerveld (gemiente)|Westerveld]]) wodden taelkundig tot et Stellingwarfs rekend. Et kenmarkende van et Stellingwarfs is et gebruuk van de ae-klaank (lange è): et Nederlaanse ''water'' is in et Stellingwarfs ''waeter'' (''Et waeter klaetert in de glaezen dat et zoe daevert'').  Behalven an et [[Nederlaands]] mos et dialekt ok an et Fries terrein votgeven; veural Ooststellingwarf is sinds de negentiende ieuw stark verfriest wodden.

Hoeveul et Stellingwarfs, Fries en Nederlaands in de Stellingwarven praot wodden as thuustael is onderzocht in een Quick-Scan van de perveensie Fryslân in 2007. De risseltaoten bin zo:
<center>
{| class="wikitable"
!colspan="16"|'''Risseltaoten Quick-Scan 2007'''
|-
|'''Thuustael'''||'''Weststellingwarf'''||'''Ooststellingwarf'''
|-
|Stellingwarfs||29%||12%
|-
|Fries||18%||41%
|-
|Nederlaands||53%||47%
|}
</center>

Neffens de Taaltelling Nedersaksisch van 2005 praot 53,2% van de Weststellingwarvers et Stellingwarfs ''inderdaod een boel thuus''; bi'j de Ooststellingwarvers is dat 29,5%.

== Ekonomie ==
[[Ofbeelding:A32-heerenveen-leeuwarden-009.jpg|thumb|De A32 bi'j [[Et Vene]] krek noordelik van de Stellingwarven is een belangrieke noord-zuud-verbiending.]]
Wolvege het een centrumfunktie in de regio Stellingwarf. Daor bin een groot antal winkels te vienden en et is et heufdplak van Weststellingwarf het goede noord-zuud verbiending deur et treinspoor en een vierbaensweg. [[Wolvege]] is bekend om sien drafsportcentrom en woonboulevard. Appelsche het veur et toerisme een belangrieke funktie. Buten Appelsche leit et attraktiepark Duinen Zathe en et Nationaol Park Drents-Friese Woold trekt veul toeristen naor et plak. In de Stellingwarven is gien hoger onderwies. Daorveur moet men naor Liwwadden, Zwolle, Meppel of [[Grunningen]]. Een aander belanriek plak in et Stienwiekerlaand is [[Stienwiek]]. Veur veul meensken in de Stellingwarven is dat plak naost Et Vene et belangriekste winkelcentrum in de regio.

=== Verkeer ===
De belangriekste autoverkeersweg die de Stellingwarven mit [[Et Vene]] en [[Liwwadden (stad)|Liwwadden]] in et noorden en [[Stienwiek]] en [[Zwolle]] in et zuden verbient is de in de jaoren tachtig van de twintigste eeuw anlegde vierbaensweg A32. Parallel hieran lopt et treinspoor van Liwwadden/Heerenveen naor Stienwiek/Zwolle mit een treinstation in Wolvege. De N351 is de belangriekste oost-west verbiending en lopt van [[Emmeloord]] over [[De Kuunder (Stienwiekerlaand)|De Kuunder]], deur [[Wolvege]], naor [[Oosterwoolde]]. Aand're belangrieke verkeersaoders bin de N380 en de N381 in Ooststellingwarf. De Stellingwarven het gien eigen lochthaven. Lochthaven Eelde is et kotsbi'j de Stellingwarven, disse lochthaven leit omdebi'j 30 kilometer noordoostelik van Oosterwoolde. Een aander vliegveld is et Vliegveld [[Drachten]], omdebi'j 20 kilometer noordelik van Oosterwoolde. De busverbiendingen wodden in de Stellingwarven verzorgt deur Qbuzz en Connexxion.

== Poletiek ==
Bestuurlik omvat Stellingwarf de gemienten [[Ooststellingwarf]] en [[Weststellingwarf]] (ok wel Stellingwarf-Westaende en Stellingwarfs-Oostaende) in Frieslaand. Et heufdplak van Ooststellingwarf is Oosterwoolde en et heufdplak van Weststellingwarf is Wolvege. D'r bin verschillende plannen om de beide gemienten te laoten fuseren.<ref>[http://www.deweekkrant.nl/artikel/2011/maart/18/commissie_stellingwerven_samenvoegen/ Commissie: Stellingwerven samenvoegen] uut 'dé Weekkrant Fryslân'</ref> De beide gemienteraoden hebben 21 zetels. De zetelverdieling nao de gemienteraodsverkiezings van 2010 is as volgt:
<center>
{| class="wikitable"
!colspan="16"|'''Gemienteraodszetels'''
|-
|'''Parti'j'''||'''W'warf'''||'''O'warf'''
|-
|PvdA||6||5
|-
|CDA||4||4
|-
|VVD||5||2
|-
||GroenLinks||3||1
|-
|ChristenUnie||-||1
|-
|D66||-||1
|-
|Ooststellingwerfs Belang||-||7
|-
|Weststellingwerfs Belang||3||-
|-
|SDP||-||-
|-
|'''Tetaol'''||'''21'''||'''21'''
|}
</center>

== Persoonlikheden==
[[Ofbeelding:Peter Stuyvesant.jpg|thumb|150px|Pieter Stuyvesant]]
In de Stellingwarven bin meerdere bekende personen geboren. An de iene kaant bin et meensken die bepalend west bin veur Stellingwarf of zien kultuur, an de aand're kaant bin et meensken die internationaole betekenisse had hebb'n.

[[Peter Stuyvesant|Pieter Stuyvesant]] was direkteur-generaal van de Nederlaanse klonie Ni'j-Nederlaand. In Wolvege, Scharpenzeel en Peperge staon monumenten veur Stuyvesant. Hi'j is meugelik de bekendste persoonlikhied uut de Stellingwarven en is hoogstwarschienlik in Peperge geboren. [[Onno Zwier van Haren]] was een politikus en dichter uut et geslacht van de Van Haren's en bewoner van Lindenoord. 

[[Johan Veenstra]] is een Stellingwarfse schrievers uut Wolvege. Hi'j is schriever van dichtbundels, verhaelen en romans in et Stellingwarfse dialekt. 

[[Gerrit de Vries]] uut Berkoop was in 1986 wereldkampioen 100km ploegentiedrit. [[Monique Knol]] is een veurmaolig hadfietster die een goolden en broonzen medallie wunnen hadde bi'j et dameshadfietsen op de Olympische Zoemerspeulen van 1988.

== Links en referensies ==
;Links op et internet
[[Ofbeelding:Portal.svg|18 px]] '''[[Pertaol:Stellingwarf]]'''
{{CommonsStellingwarfs|Category:Weststellingwerf|Weststellingwarf}}
{{CommonsStellingwarfs|Category:Ooststellingwerf|Ooststellingwarf}}
*[http://www.stellingwerven.dds.nl/index.php Geschiedenis van de Stellingwarven]
*[http://www.stellingwerf-heemkunde.nl/ Heemkundesite Stellingwerf - Stellingwarf]

;Referensies
<references/>
<br>
[[Ofbeelding:Aekingerzand Nationaal Park Drents-Friese Wold.jpg|thumb|600px|center|Aeckingerzaand (Kaole Dunen) bi'j Appelsche]]
<br>
[[Kattegerie:Stellingwarfs artikel]]
[[Kattegerie:Stellingwarven]]

[[de:Stellingwerven]]
[[fy:Stellingwerven]]
[[nl:Stellingwerven]]
[[nds:Stellingwarven]]
[[stq:Stellingwerf]]
