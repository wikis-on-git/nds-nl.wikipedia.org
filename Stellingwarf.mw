[[Ofbeelding:Oosterwolde gemeentehuis 2008.jpg|thumb|Gemeentehuus van Ooststellingwarf in Oosterwoolde.]]
[[Ofbeelding:Sint Fredricuskerk Steggerda 02.JPG|thumb|De Sint Fredricuskarke in Steggerde.]]
'''Stellingwarf''' (ok vaeke andudet as '''de Stellingwarven''', in et [[Oldgrunnegs|Oold-Grunnings]]: ''Stallinghe'') is een [[Nederlaand|Nederlaans]] gebied in et zuudoosten van [[Frieslaand]] (in et zuden van et reviertien de [[Kuunder (revier)|Kuunder]]). Bestuurlik omvat et de gemienten [[Ooststellingwarf]] en [[Weststellingwarf]] (ok wel Stellingwarf-Westaende en Stellingwarfs-Oostaende) in Frieslaand, [[Stienwiekerlaand]] in Overiessel en et grootste pat van [[Westerveld]] in Drenthe. Omreden van de kop van Overiessel, de gemiente Steenwiekerlaand, en een deel van de Drentse gemiente Westerverld etzelfde dialekt en de dezelfde kultuur hebb'n wordt de naem Stellingwarf soms ok bruukt veur et hiele tael- en kultuurgebied. In dit artikel zuwwe oons, veural deur de bestuurlike en historische situaosie, beparken tot Weststellingwarf en Ooststellingwarf in de perveensie Frieslaand. Weststellingwarf en Ooststellingwerf hebben saemen een oppervlak van 455,04 km² (laand en waeter). Binnen de twie gemeenten wonen 52.050 meensken (1 jannewaori 2010). 

== Geografie ==
[[Ofbeelding:Bos in Nationaal Park de Weerribben.JPG|thumb|Bos in Nationaol Park de Weerribben.]]
Laandschoppelik vormt et oosten van Stellingwerf mit een antal omliggende gebieden de [[Friese Woolden]]. Naor et westen gaot et gebied euver in greiden en waeter. De Kuunder vomrt de noordgrens van de Stellingwarven. De Lende lopt midden deur de Stellingwarven en vormt in et westen van Weststellingwarf de grens tussen de gemeenten Weststellingwarf en et Stienwiekerlaand. Et hoogste punt van de Stellingwarven is de Bosbarg, zudelik van Appelsche.

=== Nationaole parken ===
In et greensgebied van Drenthe en Frieslaand leit et [[Nationaol Park Drents-Friese Woold]]. Et nationaole park bestaot uut bos, heide en stoefzaanden. Veural op de stoefzaanden onston daordeur kleine kleine heulvelties en duunties. Laeter, in de 19e eeuw, nao de uutviending van kunstmest, wodden de stoefzaanden en heidegronden (of 'woeste gronden') bebost. Bie Appelsche is et bezukerscentrum Drents-Friese Woold vestigd.

In noord-[[Overiessel]] leit et [[Nationaol Park De Weerribben]] en de meren rond [[Gieteren]] in et [[Stienwiekerlaand]]. Et nationaol park is et grootste aniensleuten laogveenmoeraas van Noordwest-[[Europa]]. Et park bestaot sund begin [[2009]] uut de gebieden De Weerribben en De Wieden. In et nationaole park is een grote verscheidenhied van laandschop van eupen waeter tot moerasbos. Veerdere kenmarken veur et nationaole park bin begruuide oevers, hevetillen, rietland en voedselaarme gröslaand.

Aand're belangrieke natuurgebieden bin de Braandemeer, Fochtelervene en de [[Rottige Meente]].

=== Waeter ===
[[Ofbeelding:Lindevallei nabij De Blesse.JPG|thumb|Lendevallei bi'j [[De Blesse]].]]
Et Kannedemeer is een veurmaolige zaandofgraving in et buurtschop bie [[Appelsche]]. Een aand're veurmaolige zaandofgraving is de Spokeplas ten zuudwesten van [[Noordwoolde]]. De Spokeplas is tegensworig een meertien van omdebi'j vief bunder in et Nationaol Park Drents-Friese Woold. In et noorden stroomt de [[Kuunder (revier)|Kuunder]], deur et midden van Stellingwarf stroomt de [[Lende]]. In et westen vormt de Lende de grens tussen de gemeenten Weststellingwerf en Stienwiekerlaand. Bie De Langelille stroomt de Kuunder deur Et Wiede, een meertien op de grens van et [[Lemsterlaand]] en Westelingwarf. Ok de Lende stroomt deur Et Wiede, maar dat is een aander meertien as de Et Wiede waor de Kuunder deur stroomt.  De zudelike Et Wiede leit tussen [[Wolvege]] en [[Ooldemark]]. Een aander groot waeter in et noorden van Weststellingwarf is et Braandemeer. 

===Belangriekste plakken===
De grootste plakken in Stellingwarf mit meer as 1.000 inwoners per woongebied op [[1 jannewaori]] [[2008]] bin: 
{| id="toc" style="margin: 0em 0em;"
!'''Stellingwarfse naeme'''||'''''Nederlaanse naeme'''''||'''''Friese naeme'''''||'''Antal'''
|-
|[[Wolvege]]||''Wolvega''||''Wolvegea''||ALIGN="right"|12.419
|-
|[[Oosterwoolde]]||''Oosterwolde''||''Easterwâld''||ALIGN="right"|9.836
|-
|[[Appelsche]]||''Appelscha''||''Appelskea''||ALIGN="right"|4.953
|-
|[[Noordwoolde]]||''Noordwolde''||''Noardwâlde''||ALIGN="right"|3.789
|-
|[[Haulerwiek]]||''Haulerwijk''||''Haulerwyk''||ALIGN="right"|3.309
|-
|[[Berkoop]]||''Oldeberkoop''||''Aldeberkeap''||ALIGN="right"|1.550
|-
|[[Donkerbroek]]||''Donkerbroek''||''Donkerbroek''||ALIGN="right"|1.876
|-
|[[Steggerde]]||''Steggerda''||''Steggerda''||ALIGN="right"|1.111
|-
|[[Hooltpae]]||''Oldeholtpade''||''Aldeholtpea''||ALIGN="right"|1.072
|-
|[[Makkinge]]||''Makkinga''||''Makkingea''||ALIGN="right"|1.036
|}
</TD></TR></TABLE>
<small>Bron: CBS</small><br />

==Geschiedenis==
[[Ofbeelding:Indieling van de Zeven Friese Zeelaanden neffens et 'traktaat' van 1417.jpg|thumb|Indieling van de Zeven Friese Zeelaanden neffens et 'traktaat' van 1417.]]
Waor de Stellingwarvers oorspronkelik wegkommen is niet hielendal wisse. D'r bestaot een verhael, dat ze rond [[840]] veur ien van de kleinzeunen van [[Karel de Grote]] naor disse streek vlucht bin vanuut een streek in et zuden van [[Hannover]] in [[Duutslaand]]. 

De naeme ''Stellingwarf'' wodt veur et eerst vermeld in [[1309]]. ''Warf'' betekent: plak waor recht spreuken wodt. En ''stelling'' betekent: bestuurder. Stellingwarf wodde bestuurd deur drie stellingen, die jaorliks keuzen wodden.

Van 1309 tot [[1504]] was Stellingwarf feitelik een onofhaankelike boerenrippebliek, de ''Vri'je Naosie der Stellingwarven''. Daorveur heurde et bi'j Drenthe en Overiessel ([[Oaversticht|Oversticht]]) en daordeur bi'j de [[bisschop]] van [[Sticht Utrecht|Utrecht]], waormit ze riegelmaotig in oorlog weren. Mit hulpe van de Friezen kon et grootste pat him onder et juk van de bisschop bevri'jden. Onder ere deur de slag bi'j [[Ane]] in [[1227]]. Daornao het Utrecht wel perbeert de Stellingwarvers d'r weer onder te kriegen, mar echt goed is dat niet lokt. In 1309 vernielen de Stellingwarver et [[kasteel]] van de bisschop in [[Vollenhove]] en geft die et min of meer op.

Et [[Stellingwarver Laandrecht]] is in de 15e eeuw opschreven en verscheen in et jaor 1480.<ref>[http://www1.omropfryslan.nl/Mear_Nijs_60384.aspx Omrop Fryslân; 'Unyk midsieusk dokumint' (Uniek middelieuws dokement)]</ref> In et laandrecht staon oolde rechtsregels; et is uut et Latien naor et Nederlaands vertaeld. Et laandrecht is een bewies van de [[Friese Vri'jhied]] in de Stellingwarven, naodat de luden in de Stellingwarven heur vri'jmaekt hadden van de bisschop. In et Freeska Landriucht (in 1480 as drokt boek publiceerd) staot Stellingwarf in et Traktaat van de [[Zeuven Fraise Zeelanden|Zeuven Friese Zeelanen]] bi'j et vierde Zeelaand nuumd.<ref>[http://wikisource.org/wiki/Traktaat_fan_de_S%C3%A2n_seelannen Traktaat van de Zeuven Zeelanen] in et Ooldfries op Wikisource</ref>

In [[1504]] wodde dit Stellingwarf veroverd deur de hertog van Saksen en formeel indield bi'j Frieslaand. De hertog dee in [[1515]] alles over an [[Karel V]]. In [[1517]] wodde Stellingwarf opsplitst in twie grieteni'jen: [[Ooststellingwarf|Stellingwarf-Oostaende]] en [[Weststellingwarf|Stellingwarf-Westaende]]. In de twiede helte van de [[19e eeuw|19e ieuw]] is et grootste pat van et vene ofgreven. Sund et aende van de [[20e ieuw]] wodt der keken naor et weer saemenvoegen van de Stellingwarven.

== Kultuur ==
[[Ofbeelding:MensenPaasvuur.jpg|thumb|Et paosvuur heurt bi'j de kultuur van de Stellingwarven.]]
De naem Stellingwarf wodde veur et eerst vermeld in 1309, daorom wodde in 2009 et 700-jaorig bestaon van de "Stellingwarven" vierd. In Ooststellingwarf en omkrieten wodt op et gebied van kunst, kultuur en schrieveri’j veul daon deur de Stichting Kunstwerf.

=== Evenementen ===
*Mit paosken wodde in de Stellingwarven [[Boake|paosvuren]] anstoken. Dit is een Saksische tredisie in de Stellingwarven die ok in veule aand're gebieden in Noordwest-Europa hullen wodt.
*Pinksterlaanddagen, een anargistisch feest dat sund 1933 in Appelsche hullen wodt.
*Elke zoemer wodt in [[Berkoop]] et kunstevenement Eupen Stal (Open Stal) hullen.

=== Musea ===
*Butenmuseum De Heksehoeve in [[Appelsche]]
*Kookmuseum De Vleer in Appelsche
*Museum Oold Ark in [[Makkinge]]
*Vlechtmuseum [[Noordwoolde]]
*Ooldhiedkaemer Weststellingwarf in [[Wolvege]]

===Tael===
Et gebied onderscheidt him van [[Frieslaand]] deurdat d'r vanoolds gien [[Freesk|Fries]] praot wodt, mar et [[Nedersaksisch]]e dialekt [[Stellingwarfs]]. Ok de dialekten van (et noorden van) de [[Kop van Overiessel]] en van een pat van westelik Drenthe (omdebi'j de gemiente [[Westerveld (gemiente)|Westerveld]]) wodden taelkundig tot et Stellingwarfs rekend. Et kenmarkende van et Stellingwarfs is et gebruuk van de ae-klaank (lange è): et Hollaanse ''water'' is in et Stellingwarfs ''waeter'' (''Et waeter klaetert in de glaezen.'').  Behalven aon et [[Nederlaands]] mos et dialekt ok aon et Fries terrein votgeven; veural Ooststellingwerf is sinds de negentiende iew stark verfriest wodden.

Hoeveul et Stellingwarfs, Fries en Nederlaands in de Stellingwarven praot wodden as thuustael is onderzocht in een Quick-Scan van de perveensie Fryslân in 2007. De risseltaoten bin zo:
{| border="1"
! style="background-color: #f0f0f0" | 
! style="background-color: #f0f0f0" | Weststellingwarf
! style="background-color: #f0f0f0" | Ooststellingwarf
|-
! style="background-color: #f0f0f0"| Stellingwarfs
||29%||12%
|-
! style="background-color: #f0f0f0"| Fries
||18%||41%
|-
! style="background-color: #f0f0f0"| Nederlaands
||53%||47%
|}

Neffens de Taaltelling Nedersaksisch van 2005 praot 53,2% van de Weststellingwarvers et Stellingwarfs ''inderdaod een boel thuus'', bie de Ooststellingwarvers is dat 29,5%.

== Ekonomie ==
[[Ofbeelding:A32-heerenveen-leeuwarden-009.jpg|thumb|De A32 bi'j [[Et Vene]] krek noordelik van de Stellingwarven is een belangrieke noord-zuud verbiending.]]
Wolvege het een centrumfunktie in de regio Stellingwarf. Daor bin een groot antal winkels te vienden en et is et heufdplak van Weststellingwarf het goede noord-zuud verbiending deur et treinspoor en een vierbaensweg. [[Wolvege]] is bekend om sien drafsportcentrom en woonboulevard. Appelsche het veur et toerisme een belangrieke funktie. Buten Appelsche leit et attraktiepark Duinen Zathe en et Nationaol Park Drents-Friese Woold trekt veul toeristen naor et plak. In de Stellingwarven is gien hoger onderwies. Daorveur moet men naor Liwwadden, Zwolle, Meppel of [[Grunningen]]. Een aander belanriek plak in et Stienwiekerlaand is [[Stienwiek]]. Veur veul meensken in de Stellingwarven is dat plak naost Et Vene et belangriekste winkelcentrum in de regio.

=== Verkeer ===
De belangriekste autoverkeersweg die de Stellingwarven mit [[Et Vene]] en [[Liwwadden]] in et noorden en [[Stienwiek]] en [[Zwolle]] in et zuden verbient is de in de jaoren tachtig van de twintigste eeuw anlegde vierbaensweg A32. Parallel hieran lopt et treinspoor van Liwwadden/Heerenveen naor Stienwiek/Zwolle mit een treinstation in Wolvege. De N351 is de belangriekste oost-west verbiending en lopt van [[Emmeloord]] euver [[de Kuunder]], deur [[Wolvege]], naor [[Oosterwoolde]]. Aand're belangrieke verkeersaoders bin de N380 en de N381 in Ooststellingwarf. De Stellingwarven het gien eigen lochthaven. Lochthaven Eelde is et kotsbi'j de Stellingwarven, disse lochthaven leit omdebi'j 30 kilometer noordoostelik van Oosterwoolde. Een aander vliegveld is et Vliegveld [[Drachten]], omdebi'j 20 kilometer noordelik van Oosterwoolde. De busverbiendingen wodden in de Stellingwarven verzorgt deur Qbuzz en Connexxion.

== Zie ok ==
*Et [[Pertaol:Stellingwarf]]

== Referensies ==
<references/>

== Eksterne verwiezings ==
*[http://www.stellingwerven.dds.nl/index.php Geschiedenis van de Stellingwerven]

[[Kattegerie:Stellingwarfs artikel]]
[[Kattegerie:Stellingwarven]]

[[de:Stellingwerven]]
[[fy:Stellingwerven]]
[[nl:Stellingwerven]]
[[nds:Stellingwarven]]
[[stq:Stellingwerf]]
