[[Ofbeelding:Michiel Jansz van Mierevelt - Ambrogio Spinola.jpg|thumb|Ambrogio Spinola (Michiel Jansz van Mierevelt, 1609)]]
'''Ambrogio Spinola''', Marqués de los Balbases, ([[Genua (stad)|Genua]], [[1569]] - [[Castelnuovo Scrivia]], [[25 september]] [[1630]]) was nen kriegsstateeg, woar kameroad en vi-jand ontzag en woardering veur had. Spinola trad in [[1598]] in kriegsdienst. Hi-j wödden in [[1601]] deur den [[Spanje|Spaansen]] könning [[Filips III van Spanje|Filips III]] noar de [[Laege Laanden (stoatkunde)|Nederlaanden]] ezonden um den eertshartog [[Albrecht van Oostenriek]] militair bi-j te stoan, den et joar doarveur den [[Slag bi-j Ni-jpoort]] verloaren had.

Spinola was der enen van ne bekende [[Italië|Italiaanse]] familie. Ene van ziene veurolders zol tiedens den [[Eersten Kruustocht]] nen doorn van de doornenkrone van [[Jezus Christus|Jezus]] evonden hebben, an dizze legende dankten de familie heuren noam (''spinula'' betekkent doorne). Spinola beheurden tot den [[Orde van et Golden Vlies]].

In [[1602]] kwam Spinola mit 9.000 kriegsleu an in de Nederlaanden. Hi-j redden doarmet et bewind van Albrecht van Oostenriek. Hi-j wodden zowat dreks beneumd tot opperbevelhebber van et laeger van de Zudeleke Nederlaanden.

Spinola is veural bekend en berucht um ziene [[Beleg van Oostende|belaegering van Oostende]]. In [[1604]] slaagden hi-j derin de stad te veroaveren, teggen unmundige verleezen an mensenlaevens an weerzieden (et antal doden wöd eschat op rundumme 100.000). Oostende wodden kats af-ebrokken. 
Spinola [[Beleg van Grol (1606)|belaegerden Grol]] in [[1606]] en hi-j veroaverden de stad. Ok veurkwamp e et heroaveren van de stad deur [[Maurits van Oranje|Maurits]] later dat joar.

Op [[31 januari]] [[1608]] kwam Ambrogio Spinola an op et ''Olde Heufd'' (''later [[Spaansekade]] eneumd'') in [[Rötterdaam (stad)|Rotterdam]] veur underhandelingen met den [[Admiraliteit van Rotterdam|admiraliteit van den Maze]], dee in et joar doarop ([[1609]]), et [[twaalfjoareg bestand]] zollen inluuden.

Op [[5 juni]] [[1625]] veroaverden Generoal Spinola [[Breda]], ne belangrieke [[vesten|vestingstad]], op [[Frederik Hendrik]]. De [[Beleg van Breda (1637)|belegering]] hef lange eduurd, vanof [[28 augustus]] [[1624]].

Spinola wodden deur de opstaandige Noordeleke Nederlaanden evreesd, moar ok bewunderd um ziene kriegs kunst. Ne oaverlaevering uut dee tied vertelt dat ooit an [[Maurits van Oranje|prinse Maurits]] tiedens ne moaltied wöd evroagd wee-t e zag as den grootsten kriegs leider van de eeuwe, woarop Maurits zei: "Spinola is den nummer twee.". Behalve um zien kriegs inzicht stoand Spinola ok bekend as nen höffeleken kaerl en nen eerleken leider.

Den Vloamsen skilder [[Anthony van Dyck]] laefden en skilderden in dizze tied en hef ok Spinola zien portrette skilderd.

Inwonners van et Braobantse darp Halsteren neumt zich tiedens vastenoavend (carnaval) Spinolen. Den reden hiervan is dat et darp net as generoal Spinola zien meerdere hef mötten erkennen in de noabi-j elaegen vestingstad Bargen op Zoom, woaran Halsteren meermoals groandgebeed kwiet was. Ok is Spinola naamgevver van et gehucht Spinolabarg, woar den generoal in [[1622]] zien laegerkamp had.

Zienen name wödt vermeldt in et geuzenleed [[Merck toch hoe sterck]].

[[Kattegerie:Achterhooks_artikel]]
[[Kattegerie:Gelderlaand]]
[[Kattegerie:Belegeringe]]
[[Kattegerie:Tachtigjoarigen Oorlog]]

[[ca:Ambrosi Spinola]]
[[cs:Ambrosio Spinola]]
[[da:Ambrogio Spinola]]
[[de:Ambrosio Spinola]]
[[en:Ambrogio Spinola, 1st Marquis of the Balbases]]
[[eo:Ambrogio Spinola]]
[[es:Ambrosio Espínola]]
[[fr:Ambrogio Spinola]]
[[it:Ambrogio Spinola]]
[[ja:アンブロジオ・スピノラ]]
[[nl:Ambrogio Spinola]]
[[pl:Ambrosio Spinola]]
[[ru:Спинола, Амброзио]]
[[sv:Ambrogio Spinola]]
