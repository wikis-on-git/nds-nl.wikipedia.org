[[Ofbeelding:Michiel Jansz van Mierevelt - Ambrogio Spinola.jpg|thumb|Ambrogio Spinola (Michiel Jansz van Mierevelt, 1609)]]
'''Ambrogio Spinola''', Marqués de los Balbases, ([[Genua (stad)|Genua]], [[1569]] - [[Castelnuovo Scrivia]], [[25 september]] [[1630]]) was nen kriegsuutvoerder, woarveur kameroad en vi-jand ontzag en woardering veur had. Spinola trad in [[1598]] in kriegs deenst. Hi-j wöd in [[1601]] deur den [[Spanje|Spoansen]] könning [[Filips III van Spanje|Filips III]] noar den [[Laege Laanden (stoatkunde)|Nederlaanden]] ezonden um den eertshartog [[Albrecht van Oostenriek]] bi-j te stoan in den krieg, dee et joar doarveur den [[Slag bi-j Ni-jpoort]] had verloaren.

Spinola stamden uut nen beroomden [[Italië|Italiaonsen]] familie. Ene van zien veurolders zol tiedens den [[Eersten Kruustochte]] nen doorne van den doornenkrone van [[Jezus Christus|Jezus]] hebben evonden, an dizze legende dankten den familie heur noam (''spinula'' betekkent doorne). Spinola beheurden tot den [[Orde van et Gulden Vlees]].

In [[1602]] kwam Spinola mit 9.000 kriegsleu an in den Nederlaanden. Hi-j redden doarmet et bewind van Albrecht van Oostenriek. Hi-j wöd vri-jwal dreks beneumd tot opperbevelhebber van et leager van den Zuudeleken Nederlaanden.

Spinola is veural bekand en berucht um zien [[Beleg van Oostende|beleagering van Oostende]]. In [[1604]] sloagden hi-j doarin den stad te veroaveren, teggen unmundigen verleezen an mensenleavens an beide kanten (et antal doden wöd geschat op rundumme 100.000). Oostende wödden volleadig verwoost. <br />
Spinola [[Beleg van Grol (1606)|beleagerden Grol]] in [[1606]] en hi-j veroaverden den stad. Ok verhinderden hi-j et heroaveren van den stad deur [[Maurits van Oranje|Maurits]] later dat joar.

Op [[31 januari]] [[1608]] kwam Ambrogio Spinola an op et ''Olden Heufd'' (''later [[Spoansekade]] eneumd'') in [[Rotterdam]] veur underhändelingen mit den [[Admiroaliteit van Rotterdam|admiroaliteit van den Maze]], dee in et joar doarop ([[1609]]), et [[twoalfjoarig bestaand]] zollen inluuden.

Op [[5 juni]] [[1625]] veroaverden Generoal Spinola [[Breda]], nen belangrieken [[vesten|vestingstad]], op [[Frederik Hendrik]]. Den [[Beleg van Breda (1637)|belegering]] heft lange eduurd, vanof [[28 augustus]] [[1624]].

Spinola wöd deur den opstaandigen Noordeleken Nederlaanden evreesd, moar ok bewunderd um zien kriegs kunst. Nen oaverleavering uut dee tied vertelt dat ooit an [[Maurits van Oranje|prinse Maurits]] tiedens nen moaltied wöd evroagd wee hi-j zag as den grootsten kriegs leider van den eeuwe, woarop Maurits zei: "Spinola is den nummer twee.". Behalve um zien kriegs inzicht stoand Spinola ok bekand as nen höffeleken kearl en nen eerlek leider.

Den Vloamsen skilder [[Anthony van Dyck]] leafden en skilderden in dizze tied en hef ok Spinola zien portrette skilderd.

Inwonners van et Braobantse darp Halsteren neumen zich tiedens vastenoavend (carnaval) Spinolen. Den reden hiervan is dat et darp net as generoal Spinola zien meerderen hef mötten erkennen in den nabi-j eleagen vestingstad Bargen op Zoom, woaran Halsteren meermoalen groandgebeed kwiet was. Ok is Spinola noamgeaver van et gehucht Spinolabarg, woar den generoal in [[1622]] zien leagerkamp had.

Zien name wödt vermeldt in et geuzenleed [[Merck toch hoe sterck]].

[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Gelderlaand]]
[[Kattegerie:Belegeringe]]
[[Kattegerie:Tachtigjoarigen Oorlog]]

[[ca:Ambrosi Spinola]]
[[cs:Ambrosio Spinola]]
[[de:Ambrosio Spinola]]
[[en:Ambrogio Spinola, marqués de los Balbases]]
[[eo:Ambrogio Spinola]]
[[es:Ambrosio Spinola]]
[[fr:Ambrogio Spinola]]
[[it:Ambrogio Spinola]]
[[ja:アンブロジオ・スピノラ]]
[[nl:Ambrogio Spinola]]
[[pl:Ambrosio Spinola]]
[[ru:Амброзио Спинола]]
