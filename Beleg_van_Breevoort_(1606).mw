[[Ofbeelding:Breevoort_1606.jpg|thumb|Beleg van Breevoort in 1606]]

Et '''Beleg van Breevoort in 1606''' was nen [[belegeringe|beleg]] van 14 t/m 22 meert [[1606]] deur [[Frederik Hendrik van Oranje-Nassau|Frederik Hendrik]] in et [[Gelderlaand|Geldersen]] [[Breevoort]] wat nen ende mös maken an den Spoansen oaverrumpeling deur nen Spoansen bende under leiding van bastoard Guielmo Verdugo.

==Breevoort heroaverd deur nen list==

14 meert 1606, Vastenoavend. Terwijl den staotsen soldoatn en burgerleu vierden vastenoavend, waorvan völle drunken en zat waren, of an et sloapen, kwam vanuut [[Oldnzel]] nen spoansen tröppe van 500 ruuters en 1400 vootvolk under leiding van bastoard  [[Guielmo Verdugo]] noar Breevoort. Nen ofdeeling ruuters under leiding van Du Terrail wist to under de walle veur de [[Aalterpoorte]] te kommen. Zi-j zeiden Stoatsen ruuters te wean, mit nen gevängen enommen Spoansen Luutenaant, en wollen geernde den nachte deurbringen under bescharming van Brevoortsen [[stadswal]]len. Tiedens et rearen vanof- en noar de walle, slopen ofgestegen ruuters noar den poorte en ploatsen sprengmienen. Noa den ontploffing drongen den ruuters den stad binnen, en vermoorden iederene dee zi-j op hun wegge teggenkwamen.

==Kasteel breg redding==

Nen groten dele van burgerleu en stoatsen soldoaten wisten tiedig noar et kasteel te vlögten. Predikaant Johannes Verhagen was den letsen dee oaver den letsten planken et van de brugge den oaverkant haalden. Zien vrouwe Mös hi-j achterloaten, dee slachtoffer wierd van den Spaonsen bende. Woarop den [[drost]]e Goosen van Lauwick de ophoalbrugge in den grachte storten.

==Ontzet==
Vanuut umrengenden Staotsen steedn wödden dreks bereden tröppen noar Breevoort ezonden, um te veurkommen dat den Spoansen zich binnen den stad konden verstarken. Et deur Verdugo ezonden peerdenvervoer vanuut [[Oldnzel]] mit [[graon|groan]], kruut en koggels wödden deur Staotsen tröppen underschept. Noa wat dagen leed Verdugo al gebrek. Den [[Grolle|Grolsen]] Ritmeister Batenborch leet ene van zien soldoaten verkleed as nen boer mit nen mandjen eier binnen Breevoort kieken, dizzen kwam trög mit den tieding dat den Spanjoarden niks te eaten hadden, moar ok geen kruut en koggels, dee had droste Goosen van Lauwick vlak veur de inval noar den kruuttoorn binnen et kasteel loaten verploatsen, dus buuten hende van den vi-jand.

Uut Ruhrort was nog hulp veur den Spoansen underwegge, bestoande uut 500 ruuters mit lastpeerden en veurroadkoaren, moar toon zi-j et Stoatsen beleg rundumme de stad zagen, maakten zi-j zich rap uut de veute, en smeten kruuttoeten van de wagens um rapper vort te wean. Boern in den umgeaving zoamelden den kruuttoeten in en verkoften dee veur nen billeken pries an Stoatsen tröppen. 

Binnen den stad wödt den toostaand veur Verdugo doar neet better op. Zi-j wödden van alle kaanten beschotten, zowal vanof et kastele as van buuten den stad, woarbi-j de burgerleu et meest te lieden hadden.

==Veurweerden==

Deur et "Groten Brook" wodden mit skeepskes den kasteel bezetting verstarkt mit rundumme 500 musketeers, woarop Verdugo zien stried stoakten. Op 22 meert was doar nen underhändeling mit den Staotsen tröppen under leiding van [[Frederik Hendrik van Oranje-Nassau|Frederik Hendrik]]. Verdugo bedwung nen vri-jen oftocht mit et metnemmen van eplunderden buut. Allenig de noar buuten ebregten gevängenen en 3 buut-emaakten stoatsen vaandels wödden mitgenommen. 

==Aflöp==

Toon [[Maurits van Oranje|Prinse Maurits]] en den Stoaten dit heurden waren zi-j kwoad oaver dizzen veurweerden, "dit accoordt docht Prince Maurits ende de Staten veel te goet, omdat sij seer qualijk ende schandelijck met het Vrouwen-volk gheleeft hadden, daerbijden Wachtmeesters huysvrouwe vercraght totten doodt toe en de eenige andere meer, des Predikant Huysvrouwe doorsteken" 

==Bron==
* [[Staring Instituut]] Stichting 800 Jaar Veste Bredevoort. 1988 ''BREDEVOORT. - Bredevoort een heerlijkheid.ISBN 90-9002135-3 (eersten uutgoave 1988)

[[Kattegerie:Tachtigjoarigen Oorlog]]
[[Kattegerie:17e eeuw]]
[[Kattegerie:Geskiedenis van den Achterhook]]
[[Kattegerie:Belegeringe|Breevoort (1606)]]
[[Kattegerie:Achterhooks artikel]]

[[nl:Beleg van Bredevoort (1606)]]
