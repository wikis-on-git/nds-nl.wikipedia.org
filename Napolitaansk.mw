'''Napolitaansk''' (in et napolitaansk: ''<nowiki>'</nowiki>o nnapulitano'') is ne [[romaans]]ke språke uut de [[italodalmatisk]]e gruup, dee de name te danken hevt an de vöärnaamste stad inde streake wårin as et spröäken wördt: [[Napels]]. Et is nauw verwant an et Standaard Italiaansk (SI), wårvan as et ouk vake as dialekt wördt eseen. Napolitaansk hevt sou'n 7 miljoon spreakers in meyrere dialekte.
 
Et napolitaansk wördt neet blouts rund Napels spröäken, mär ouk in en grout deyl van de rest van Süüditalie, vöäral in de streaken [[Kampanie]], [[Basilikata]] en et noorden van [[Kalabrie]]. Döär grouten uutströym van spreakers teagen et ende van den 19. eywe gevt et nu ouk nen houp spreakers in landen as [[Kanada]], [[Australie]], [[Brasilie]], [[Argentinie]], [[Mexiko]], [[Venezuela]] en de [[Vereynigde Ståten]].

==Eygene språke of italiaansk dialekt==
Geleyrden sint et der neet oaver eyns of et napolitaansk as italiaansk dialekt geldet of as afsünderlike språke. Et underskeid med SI (wat feitelik toskaansk is) sint sou grout dat spreakers mekander neet verståt. De vergelyking wördt wal es emaakt dat de verskillen tüsken napolitaansk en SI gröäter sint as tüsken [[spaans]]k en [[portugees]]k. Et verskil is te vergelyken med et underskeid tüsken [[neaderlandsk]] en [[düütsk]]. Et wördt nu vake ne afsünderlike mär verwante språke nöömd.

==Uutspråke==
Et is vöäral de uutspråke wat et lastig te verstån maakt vöär spreakers van SI, mär et is de grammatika wårup as et ne eygene språke nöömd wördt. En vöärnaam kenmark van et napolitaansk teagenoaver et SI is dat klinkers in unbeklemtounde lettergreypen reduceerd wordet töt nen ''schwa'' [ə]. Dit beinvlodet de grammatika. Döärdat den lätsten klinker in en woord as ''longo/longa'' ("lange") nen schwa wördt, is et neet meyr düdelik of et vrouwelik of mannelik is. Dårümme krigt et mannelike nen ekstra ''u'': luongo.

[[Kategorie: Tweants artikel]]
[[Kategorie: Italiën]]
