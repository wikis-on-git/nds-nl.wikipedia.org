Den '''Fraans-Duutsen''' of '''Frans-Prusischen Krieg''' begun op [[19 juli]] [[1870]] en duurden tot [[10 mei]] [[1871]]. 

Den krieg wodden evoerd tussen [[Frankriek]] en de Duutse stoaten under leiding van [[Praissen|Prusen]]. Frankriek was beduch veur den rap greujenden Pruusisch-Duutsen macht. Frankriek was tot 1870 de starkste noatie op et vastelaand in [[Europa (continent)|Europa]], moar Prusen, onder leiding van [[Otto von Bismarck|Bismarck]], wol dizze plaatse innemmen. Dizzen deur beide parti-jen gewunsten krieg zol et umslagpunt betekkenen.

Den krieg was n op-ezat plan van de [[Realpolitik]] van [[Otto von Bismarck|Bismarck]]; veur ziene plannen met éen Duuts Riek mos e Frankriek en [[Keizerriek Oostenriek|Oostenriek]] uutschakelen. Den [[Pruusisch-Oostenrieksen Oorlog]] was in [[1866]] al beslist in et veurdeel van Prusen; in 1870 zol ok Frankriek volgen.

Op [[10 mei]] [[1871]] tekkenden Frankriek de [[Vrea van Frankfurt]] en wodden den oorlog be-endegd. Op 21 mei zetten et regime van Versailles den anval in op de Commune van Paries, dee wodden neer-eslagen noa ne wekke van harde stried ([[Semaine sanglante]], Blodige weake), woarbi-j teggen de 20.000 leu um et leaven kwamen.

Frankriek mos ok an Duutslaand ne kriegschatting betalen van 5 miljard goldfraank, ruum et dobbele van de joarlekse stoatsbegroting. Zolange dee schatting neet betoald was, zollen Duutsen tröppen et grootste deel van Noord-Frankriek bezet holden, woarbi-j de kosten van et bezet edragen zollen wodden deur et bezette gebeed. De schatting wödden binnen dree joar ofbetaald, woarnoa de Duutse tröppe Noord-Frankriek ontruumden en vortgingen.


{{commonscat|Franco-Prussian War}}

[[Kategorie:Achterhooks artikel]]
[[Kategorie:Geschiedenis]]
