'''Terschuur''' (ok wel ''Schuurdaarp'' of ''Sjuurdaarp'' eneumd) is n daarp in de gemeente [[Barreveld (gemeente)|Barreveld]], in de [[Nederlaand]]se [[pervincie|provinsie]] [[Gelderlaand]]. t Daarp ligt in de [[Gelderse Vallei]], kortbie de [[A1]]. t Daarp het, mit de umgeving derbie, 1510 inwoeners (2008). t Daarp vormt n duodaarp mit [[Zwartebroek]] dat n paor kilometer noordeliker ligt; veul sosiaole aktiviteiten worren samen edaon.

De [[buurtschap]] [[Kallebroek]] ten zujen van de A1, bie t bos- en heedgebied ''Erika'', heurt ok bie Terschuur. Veerder staot n paor kilometer ten zujen van t daarp n korenmeul uut de 15e eeuw, "[[Den Olden Florus]]" (ok wel de ''Kallebroeker Meul'' eneumd).

==Geschiedenis==
Terschuur is ontstaon langerst de ouwe [[Hessenweg]], van [[Amsterdam]] naor [[Daeventer|Deventer]]. Hier ha'j n [[tolhuus]], dat veur belangrieke inkomsten zorgde. Boerderie ''De Tolboom'' doet hier nog an denken. t Daarp is eneumd naor ''Huus Terschuur'', dat in [[1421]] deur [[Sticht Utrecht|t Sticht]] in braand estoken is.

==Geleuf==
Binnen t daarp bin drie kaarkelike gemeenschappen aktief. Twee kaarken vanuut de [[Protestantse Karke in Nederlaand|PKN]]: een van de [[Nederlaanse Hervormde Karke|hervormde]] en een van de [[Griffemeerd protestantisme|griffemeerde]] kaant. En n daarde kaark, de [[Hersteld Hervormde Kaark]].

==Vrieje tied==
* Deur Terschuur loopt de wandelroute E11. De route komt vanof de richting [[Amersfoort]], via de brug over de [[A1]] ten zujen van t daarp. De route gaot dan richting t noorden veerder, naor t buurtschap [[Appel (Niekark)|Appel]].
* An de snelweg bie Terschuur he'j t ''Ouwe Ambachten & Speulgoed Museum'' zitten.

==Terbroek==
Terschuur vormt n duodaarp mit t twee kilometer noordeliker elegen veendaarp [[Zwartebroek]]; in de volksmond 'Terbroek' eneumd. Veul daarpse aktiviteiten worren samen edaon, dit wort eorganiseerd deur Stichting Terbroek.

==Plaotjes==
<gallery>
Bestaand:Terschuur - Huize Terschuer.JPG|Huus Terschuur
Bestaand:Terschuur - Tolboom.JPG|De Tolboom
Bestaand:Terschuur - Tolhuis Hoevelakenseweg 146.JPG|Tolhuus
Bestaand:Molen Den Olden Florus december 2010.jpg|[[Den Olden Florus]]
</gallery>

{{Barreveld}}
{{Dialekt|wvel|Barreveld|Algemene Nedersaksiese Schriefwieze}}

[[Kategorie:Plaotse in Gelderlaand]]
