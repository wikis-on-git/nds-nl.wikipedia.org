Et '''Ekspressionisme''' (van latyn: expressio, ''et uutdrükken'') was een strouming in de künst. Den had syn höygtepünte rund 1905 töt 1940. In et Ekspressionisme probeert de künstenaer syn gevölens uut te drükken med varve, musik of skryven. Sy gaven de 'echte' wearld dan vake een heyl ander vöärkoamen. 

Belangryk was dat wonneyr as de künstenaer når een bepåld underwarp of plaaty kekt, dat he dår wat by vöölt en dát dan ofbeylden döäd. Vake probeerden sy vanuut et underbewüste te warken, kyken wat et underbewüste in hüm hevt. Dit kün y teagenoaver et [[Impressionisme]] setten. Wårümme as et Impressionisme jüüste når de wearld üm hüm hean kekt en dát ofbeyld, so as ho et licht düt byvöärbeyld. Ümdat ekspressionisten alleyne mar in ear koppen keakten, wördden de beylden dee as sy uut de 'echte' wearld skilderden, heyl anders as wat et in et wåre is. Landskoppen kwamen der uut te seen as velle klöörvlekken nöäst mekare, mensken begünden te sweaven, en meyr van dee neet-echte dinge. Vanuut et Ekspressionisme hevt dan later ouk et abstrakt skilderen ekoamen.

Achteruut ekeaken bint [[Vincent van Gogh]] en de noordske skilder [[Edvard Munch]] de eyrste lüde dee as skilderden uut et gevööl.

Et Ekspressionisme in [[Fraankriek|Frankryk]] wörd vandage an de dag [[Fauvisme]] enöömt. Wårvan eyne van de bekendsten [[Henri Matisse]] is. Ouk in [[Duutslaand|Düütskland]] bint der twey grupen eweasd dee belangryk waren vöär de stroumg:  [[Der Blaue Reiter]] en [[Die Brücke]]. Nådat de gröninger skilder [[Jan Wiegers]] in Düütskland skilderwark van Die Brücke eseen hadde, brachtten he disse skilderstyl med når syn nye skildersgruup in Gröningen. So bint de upsetters van [[De Ploog (Gröningen)|De Ploog]] ouk as ekspressionisten gån skilderen. 

{{Dialekt|sdz}}
[[Kategorie:Keunst]]
