[[Bestaand:ThomasHenryHuxley.jpg|duum|Thomas Henry Huxley bedacht et begrip agnostisisme uutendelik.]]
'''Agnostisisme''' ([[Latien|elatiniseerde]] vörm van et gryksken ἀγνωστικισμός, a-gnōstikismós van oldgryksk ἀγνῶσις, ''a-gnō̂sis'' sünder weaten, sünder kennis) is et [[Filesefie|filosofiske]] standpunt, dat annamen – in et bysünder teologiske, dy et bestån ov neet bestån van ne hougere instantsy, byvöärbeald van nen [[God|god]], betrevvet – ünverklårt ov neet verklårbår bünt.<ref>William L. Rowe: [http://books.google.ca/books?id=-MWK96fFN4UC&pg=PA17 ''Agnosticism'']. </ref> Anhangers van et agnostisisme wördt ''agnostici ''enöömd.

Agnostisisme is ne werldvisy, dee in et besünder de principiele begrensdheyd van et mensliken weaten, verstån en begrip benådrükt. De möägelikheyd van et bestån van nen transcendent wean ov ne transcedente grundslag wördt neet bestreaden. Agnostisisme is so wal med teisme as ok med ateisme vereynigbår, ümdat der gelööv in god möägelik is, sölvs woneyr men de möägelikheyd van de ''seakerheyd'' van syn bestån teagenspreakt. Net so is de upvatting, wårin ateistiske vöärstellen wårskynliker bünt as teistiske, med et agnostisisme vereynigbår. De vråge „Geavt et nen god?“ beantwöärdet agnostici dårüm neet med „ja“ ov „nee“, mår med „Ik weat et neet“, „Et is neet düdelik“ ov „Et is neet beantwöärdbår“.

== Geskydenis ==
Et begrip agnostisisme wyr in disse vörm döär Thomas Henry Huxley (1825–1895) bedacht. Skonwal et geyt üm ne noch jungen uutdrükking, is de dårachter skülende upvatting düdelik older en wördt onder andere in Rigveda, by Laozi (sjineske filosoof in den 6en eeuw v. Chr.) as ok by sofisten en eynige andere grykske vorsokråten.

Al in den 5en eeuw v. Chr. verklåren Protagoras, eyn van de vorsokratisken sofistiske filosofen van de grykske oldheyd, synen agnostisken standpunt med de wöärden:

Nen – minder erinnerden – agnostisken grundslag skynt in den vroggen [[Romeinse Riek|romeinsken keysertyd]]<nowiki/> (parallel med et begin van et [[Vrogge Kristendom|vrogge christendom]]<nowiki/>) in dealen van et volk verbreid ewest too wean; so leyt de skryver Petronius in synen satirisken roman ''Satyricon'' (in de scene van et ''gastmål van Trimalchio'') den protagonist ''Ganymedes'' disse wöärden in den mond:

In den 18en en 19en eeuw leggen de filosofen David Hume, Immanuel Kant en [[Søren Kierkegaard]] kritiske teagenpositsys van de verskydene godsbewysen an den dag, wårin sy öäre twyvel gaven ov et nen definitiv, ünumstoatelik bewys vöär ov teagen et bestån van god geaven kön. De amerikånske redenår Robert G. Ingersoll wördt up grund van syne waleformuleerde tekste oaver dit tema ok as ''„the Great Agnostic“'', „de groute agnosticus“, anedüüd.

In den 20en eeuw gealdt [[Bertrand Russell|Bertrand Russells]] religykritiske proovskrivt ''Wårum ik gin christen bün'' (1927) as nen klassisk dokument van et agnostisisme. Nen låter skrivt van densölven auteur heit ''Am I an Atheist or an Agnostic?'' („Bün ik ateist ov agnosticus?“).

== Varianten van et agnostisisme ==

; Agnostisk ateisme
: Agnostiske ateisten bünt ateistisk, ümdat sy neet gelövet in eyn ov meerdere goden en agnostisk, ümdat sy neet bewearet too weaten dat der gin god besteyt.<ref>[http://actok.org/faqs/whats-the-difference-between-an-atheist-and-an-agnostic/ ''What’s the difference between an atheist and an agnostic? '']</ref>
; Agnostisk teisme
: Agnostiske teisten bewearet neet too weaten van et bestån van nen god; dan noch gelövet sy in eynen (ov meerdere).<ref>[http://actok.org/faqs/whats-the-difference-between-an-atheist-and-an-agnostic/ ''What’s the difference between an atheist and an agnostic? '']</ref>
; Apateisme (ok „apatisk“ ov „pragmatisk agnostisisme“)
: De meaning dat de vråge når et bestån ov neet bestån van god üninteressant en beteakenislous wart. Sölvs as eyn ov meerdere goden beståt, hevt öär bestån feytelik gin groute beteakenis vöär et leaven van de mensheyd. Et apateisme baseert sich up meaningen van den gryksken filosoof Epikuros.
; Ignostisisme
: De meaning dat de vråge når et bestån ov neet bestån van „god“ beteakenislous is, so lang as et ginne kohärente definitsy van et begrip „god“ geavt. Nen ignosticus segt: „Ik weat neet wat y med et woord ‚god‘ bedoolt en kan dårüm ginne uutspråke oaver dit bestån ov neet bestån doon.“ De benåming ignostisisme wyr döär rabbi Sherwin Wine (1928–2007) bedacht, den oprichter van et geselskap vöär humanistisk jöädendom. Vöärloper bünt skonwal al in de låte oldheyd too vinden.
; Stark agnostisisme (ok „hard“, „esloaten“, „streng“ ov „permanent agnostisisme“)
: De meaning dat et bestån ov neet bestån van goden in de båsis ünherkennbår is, vöär alle mensen en vöär alle tyden.
; Swak agnostisisme (ok „week“, „oapen“, „empirisk“ ov „temporeel agnostisisme“)
: De meaning dat et bestån ov neet bestån van goden vöär de oapenbårders sölv en töt et moment van de oapenbåring ünbekennt wart.

==Agnostisisme en teisme==
In principe bünt agnostisisme en teisme medeynander vereynigbår, want men kan in nen god gelööven, ok sünder syn bestån as verseakerd too sen (epistemiske logika, byv. gelööven as „as wårskynlik beskowen“).

Skonwal in de praktyk ståt vülle agnostici kritisk teagenoaver et gelööv in (konkrete) goden. De godsbewysen van et teisme (byv. in et [[Jeudendom|jöädendom]], et [[christendom]] ov de [[islam]]), et oapenbåringsweaten en de in [[Geleuf|religys]] oavereleaverde wunderen en wydere argumenten vöär et bestån van hougere weasens holdet når et oardeyl van agnostici by weatenskaplike beskowing gin stand. Ne godsteory, dee neet weaderelegt wörden kan, gealdt in de ougen van vülle agnostici vanweagen et fålen van de falsifiseerbårheyd as ünweatenskaplik, so as in de analogy van „Russells teekan“ verdüdelikt wördt. Disse segt nåmelik nyts öäver öäre wårheyd. Sy müt dårüm vulgens den as Ockhams skaermesse bekennde denkreagel vermeden wörden, dår sy nen ünnöydig ekompliseerde verklåringspoging wart. Vülle agnostici wyset in et bysünder antropomorfe godsvöärstellingen av, ümdat öär disse too stark an de menslike kultuur en vöärstellingswerld gebunden skynet.

Eyn vörm van teisme, dee döär vülle richtingen van et agnostisme aksepteert wördt, is et [[panteisme]], dat de werld, de natuur en et universum as 'göddelik' anwyst, sünder dår wyder nen god vöär an too wysen. Vülle filosofen, byvöärbeald [[Arthur Schopenhauer|Schopenhauer]], sagen et panteisme skonwal as deagelik ateisme.

== Agnostisisme en ateisme ==
Sums wördt et agnostisisme valselik med ateisme gelykesteld. Et geyt skonwal üm twey verskillende teoryen. By et agnostisisme geyt et üm de principiele (ün-)möägelikheyd van de bykommende beslistheyd med betrekking töt bepålde vrågestellingen (byv. dy når et bestån van god), by et ateisme dårinteagen üm de öävertüging dat kontroleerbåre bewysen vöär et bestån van god töt now too neet når vöären ebröcht bünt ov dat god neet besteyt. Wyders is et agnostisisme vöäral ne filosofiske positsy, terwyl et ateisme sich vöäral as teagenpool van et teisme set.

Under de neetteistiske agnostici vindt men twey söärten upstellingen når et ateisme:

* De avwysing so wal van et (starke) ateisme as ok van et teisme. Vanweagen de begrensdheyd van et mensliken weaten oaver et universum en de begrensdheyd van onse vöärbealdingskracht wart et net so irrationeel nen „ünkritisk gelööv in et neet bestån“ as nen konkreet ov neet konkreet gelööv in et bestån van nen god an too nemmen. Döär anhangers van disse positsy wördt benådrükt dat et in feite ünnöydig wart, sich – ovwal döär middel van ne inskatting van wårskynlikheyden ovwal up grund van nen filosofisk werldbeald – an ne „gelöövspositsy“ in disse vråge too binden.

* De vervlöchting van agnostisisme en (swak) ateisme. Sy wördt, nårgelang de sichtswyse, as ''agnostisk ateisme'' ov as ''ateistisk agnostisisme'' anedüüd – oaver de völgorde van de konsepten besteyt üneynigheyd. By disse positsy wördt et standpunt anehangd dat et bestån van nen god inderdåd ünbekennd is, skonwal up grund van Ockhams skaermesse et neet bestån plausibeler wart.<ref>[http://plato.stanford.edu/entries/atheism-agnosticism/ ''Atheism and Agnosticism.''] </ref>
== Verwyterd begrip ==
Et wöärd agnostisisme kümt in nen verwyterden beteakenis behalve in teologiske ok algemeyn in metafysiske ov kennisteoretiske konteksten an bod, byvöärbeald med betrekking töt de vråge ov et nen leaven nå den dood ov ne reinkarnåtsy geavt. Ok hyr kan ne agnostiske positsy inenömmen wörden, dee de ünbeslistheyd erkennt ov benådrükt.

Sums wördt et begrip agnostisisme as synonym vöär skeptisisme gebrüket, üm kennisteoretiske lear an too düden, dee de kennbårheyd van de geheyle werld ov up weasenlike terreinen betwyvelt.
== Krityk ==
Van teistiske kant uvent de natürlike teology principiele krityk uut up agnostisisme. Disse beweart dat men sünder terüggreape up göddelike oapenbåringen enkel döär middel van et mensliken verstand bewysen kan dat god besteyt. [[Thomas van Aquino]] wydden an et agnostisisme (sünder dat wöärd too gebrüken) in syne summa contra gentiles et 12en höydstük van et 1en book. Dårin kümt hy töt de konklusy dat men inderdåd neet bewysen kan, ''wat'' god wart, skonwal seyr wal, ''dat'' god besteyt. Dit standpunt wyr låter döär vülle filosofen – wårunder Kant – verwörven, dår et bestån van god (vgl. godsbewys) sich noch verifiseren noch falsifiseren löät. Vöär [[Paus Benedictus XVI|Joseph Ratzinger]] is et agnostisisme wal ne teoretiske, skonwal ginne praktiske optsy: „As pure teory lykt et höygst verlichtend, mår agnostisisme is in wean meer as teory“. Sy knapt as ne seypbälle, woneyr men öär in öäre wåre reikwyde probeert too „praktiseren“. Vöär de kwesty oaver god wart „vöär nen mens gin neutraliteyt möägelik“ en hy kan enkel „ja ov nee seggen en eyn van disse med alle konsekwentsys töt in de kleinste dingen van et leaven annemmen.“<ref>Joseph Ratzinger: ''Agnostizismus – eine lebbare Option?'' </ref>

Ok van de syde van et ateisme wördt et agnostisisme bekritiseerd. So meant den britsken bioloog Richard Dawkins in syn book ''De godswån'' dat „nen seaker agnostisisme [skonwal de] gepaste holding in vülle weatenskaplike kwestys“ wart, mår by god wart dit neet et geval, ümdat et bestån ov neet bestån van god ''neet'' evven wårskynlike optsys wart.<ref>Richard Dawkins: ''Der Gotteswahn'', 6. </ref> Hy düüdt sichsölv an as „de facto ateistisk“: Hy vindt et bestån van nen god seyr ünwårskynlik en leidt syn leaven med de anname dat der gin besteyt<ref>Richard Dawkins: ''Der Gotteswahn'', 6. </ref> – ne handelswyse, dee hy den mens in et algemeyn tooskrivt. So sollen wy in et dageliks leaven dertoo neigen, oaver dingen, wårvan wy et bestån, strikt enömmen, noit volledig uutslüten künnet, so as de tandenfee, Russells teekan ov et vlygende spaghettimonster, too spreaken, asov sy neet beståt.<ref>Richard Dawkins: ''Der Gotteswahn'', 6. </ref>

== Literatuur ==
* Theodore M. Drange: ''[http://www.infidels.org/library/modern/theodore_drange/definition.html Atheism, Agnosticism, Noncognitivism]'' (1998) up www.infidels.org, stand 30 augustus 2012.
* Birgit Heiderich: <cite style="font-style:italic">Der moderne Agnostizismus</cite>. Hrsg.: Heinz Robert Schlette. Patmos, Düsseldorf 1979, ISBN 3-491-77307-5.
* Horst Herrmann: ''Agnostizismus. Freies Denken für Dummies.'' Wiley-VCH, Weinheim 2008, ISBN 978-3-527-70426-2
* Jacques Marx: <cite style="font-style:italic">Athéisme et agnosticisme</cite>. Edition de l’Université de Bruxelles, Brüssel 1986, ISBN 2-8004-0917-7.
* Robin Le Poidevin: [http://books.google.ca/books?id=8DKg5MeJtmIC&printsec=frontcover ''Agnosticism. A Very Short Introduction'']. Oxford University Press, Oxford 2010, ISBN 978-0-19-957526-8.
* Peter Suren: <cite style="font-style:italic">Der Skeptizismus und seine universellen Argumente</cite>. Utz, München 2000, ISBN 3-89675-820-9.

== Weblinks ==
* Kai Nielsen: [http://xtf.lib.virginia.edu/xtf/view?docId=DicHist/uvaBook/tei/DicHist1.xml;chunk.id=dv1-03 ''Agnosticism''] in ''[[Dictionary of the History of Ideas]]''
* [http://www.infidels.org/ The Secular Web] (Filosofiske websteade oaver agnostisisme, ateisme, naturalisme; ümvangryke elektroniske biblioteek)
* [http://plato.stanford.edu/entries/atheism-agnosticism/ ''Atheism and Agnosticism''] in de Stanford Encyclopedia of Philosophy

== Referentsys ==
<references />

{{Dialekt|act}}
[[Kategorie:Filosofie]]
