[[Image:Heilige Marcellinuskerk Boekelo.jpg|thumb|right|200px|De Healige Marcellinuskearke in Bokel]]
'''Bokel''' ([[Nederlaands]]: ''Boekelo'') is n [[Karkdarp|kerkdoarp]] in de [[Tweante|Tweantse]] gemeente [[Eanske]] in de [[Nederlaand]]se proveensie [[Oaveriessel]]. Ut doarp hef ongeveer 2100 inwonners.

t Doarp is vuural bekeand van t zoolt wat ze doar seend [[1919]] boawngroonds haalt (de inwonners wordt hierduur ''Zoaltkloetns'' eneumd), zudelik van t doarp. Toertieds steund Bokel ook bekeand um t ''Bokelbad'', wat spesjaal vuur de leu was an elegd, um t volk, krek as in t westn, te loatn genietn van t zwemn in zoolt water, met doarbie zelfs n zooltwatergolfslagbad. Noadet t [[Tweantekanaal]] an elegd wör, wör de toewmoalige ''Koninklijke Nederlandse Zoutindustrie'' (rechtevoort bekeand as [[Akzo Nobel]]) verplaatst noar [[Hengel (Oaveriessel)|Hengel]]. Ook konn ze good met textiel in Bokel: in [[1888]] richtn [[G.J. van Heek]] de ''N.V. Boekelosche Stoomblekerij''  (n Bokelsn Stoombleek) op, den at in [[1965]] wör oawernömn duur [[Unilever]], den at t bie P. Fentener van Vlissingen & Co's Katoenfabrieken N.V. dee, wat later Texoprint wör).

Rechtevoort beent ze in Bokel gangs um t industriegebeed umme te zetn noar ne wonwieke: ''De Blekerieje''. De oolde historiese gebouwn hebt ne bestemmige kreegn en bliewt doarduur bewoard.

In [[2004]] hef de [[Grolsch]] in Bokel ne nieje brouwerieje lös edoan op t bedriewegebeed ''De Grote Plooy'' kort bie t doarp, an de snelweg [[A35]].

n Groot gebuurn in de ruutersport is de Bokelse [[Military]]. Ook de bosrieke umgewing trekt völle toeristn, dee at dr gearne fietsn goat. t [[Museum Buurtspoorweg]] geet met n treintjen van Bokel noar [[Hoksebarge]], met oonderwiel nen tuskenstop bie de halte ''zooltindustrie'' van t [[Labyrinth van Zinnen]] bie [[Hotel Bokelbad]].

==Bekende leu oet Bokel==
* [[Pien Keulstra]], skaatsster

==Oetgoande verbeendiges==
* [http://www.boekelo.nl/ Boekelo.nl]
* [http://www.vvvboekelo.nl/ VVV Boekelo]
* [http://www.military-boekelo.nl/ Military-Boekelo]

{{Eanske}}

[[Kategorie:Tweants artikel]]
[[Kategorie:Plaatse in Oaveriessel]]
[[Kategorie:Eanske]]
