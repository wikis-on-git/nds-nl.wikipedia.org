[[Ofbeelding:Proaten.PNG|thumb|right|250px|'t Warkwoord ''praoten'' in Germaonse dialecten]]
'''Taol''' is 'n communicaotiemiddel waordeur mèènsen mit mekare praoten können. Der bint wereldwied krap 7000 taolen volgens de publicaotie ''Ethnologue: Languages of the World'', al hangt 't antal of van oen definitie van 'taol': veul taolen vluuien mit heur dialecten in mekare over. Der bint verschillende [[taolfemilie]]s: alliene in Europa al bint der de [[Germaanse taolen]], de [[Romaanse taolen]], de eïsoleerde taolen, de [[Slavische taolen]] die in de Balkanlanen en de [[Baltische taolen]] die in de Baltische lanen epraot wörden. [[Nederlaand]] hef naost 't Nederlaans dree officieel erkende [[streektaol]]en, 't [[Limbörgs|Limburgs]], 't [[Nedersaksisch]] en 't [[Freesk|Fries]].

't Gangbaore verskil tussen enerzieds ''taol'' (mit een hoge weerdering) en aanderzieds ''[[dialekt|dialect]]'' (mit een lege weerdering) wördt in de taolkunde niet emaakt, umdat 't willekeurig en [[poletiek]] bepaold is: de dialecten van 't [[Chinees]] verschillen net zoveul van mekare as de onderscheiden Romaanse taolen. Taolkundigen geven deurgaons de veurkeur an 't maotskappelijk niet belaojen begrip ''variëteit''. Een aandere term veur 'taol' is ok wel ''spraok''.

== Taolfemilies ==
[[Ofbeelding:Confusion of Tongues.png|thumb|left|150px|De toren van Babel]]
{|
|
* [[Afro-Aziatische taolen]]
* [[Altaïsche taolen]]
* [[Amerindische taolen]]
* [[Austroaziatische taolen]]
* [[Austronesische taolen]] 
* [[Dravidische taolen]] 
* [[Eskimo-Aleoetische taolen]]
* [[Geelvinkbaaitaolen]]
* [[Indo-Europese taolen]] 
* [[Kaukasische taolen]]
* [[Khoisan taolen]]
|
* [[Na-Denétaolen]] 
* [[Niger-Congo taolen]]
* [[Nilo-Saharaanse taolen]]
* [[Oeraalse taolen]]
* [[Papoeataolen]] 
* [[Sino-Tibetaanse taolen]] 
* [[Tai-Kadaitaolen]]
* [[Tsjoektsjo-Kamtsjadaalse taolen]]
* [[Isolaten]]
* [[Gebarentaol]]en
* [[Kunsttaol]]en
|}

== In de Biebel ==
Volgens de [[Biebel]] (''Genesis 11:1-9'') bint alle taolen ontstaon deurdat de mèènsen een toren naor de hemel maken wollen, de lu die hieran begunnen wanen ongeheurzaam en hadden niet veul goeds in de zinne. [[God]] maakte doe de taol van de mèènsen wereldwied in de war zodat ze niet mit mekare konnen praoten, waordeur de toren ok niet of-emaakt kon wörden.

{{Commons|Language}}

[[Kategorie:Sallaands artikel]]
[[Kategorie:Taol]]
