{{wrapper}}
|[[Ofbeelding:Kranenburg_mure.jpg|200px|thumb|right|Mure in [[Kranenburg]]]]
|-
|[[Ofbeelding:Zutphen mure.jpg|200px|thumb|right|Stadsmure in [[Zutfent]] oaver den grachte hen]]
[[Ofbeelding:Amersfoort poorte.jpg|thumb| Ne veurbeeld van nen deurgang deur den stadsmure, den poorte in [[Amersfoort]] binnenkante]]
|}

'''Stadsmuurn''' wödden vrögger ebouwd um [[stad|steden]] te bescharmen teggen anvallen. In den [[middeleeuwn]] mös ne stad eerst [[stadsrechten]] verkriegen, veurdat nen stadsmure mocht wödden ebouwd.

Den vrögsten stadsmuurn wödden emaakt mit holten paole moar dizzen wödden loater mangsmoal herbouwd mit steen, umdat dizzen starker waren en doardeur anvallende leagers eenvoldig buuten künt holden. 

== Poorten == 
Nen ommuurden stad kon allenig wödden betreaden deur ene van den [[stadspoort]]en. Dizzen waren op strategiesen plekken ebouwd zodat et verkeer good kon deurstreumen. In den oavend gingen dizzen poorten dichte moar men kon dan nog deur et kleinen poortjen dat mangsmoal in den grootn deure was verwarkt noar binnen. Mangs mös dan wal poortegeld betoald wödden. Den prieslieste verskilden in elke stad en vervoersmiddel.

== Toorns ==
De meesten stadsmuurn hadden op ne antal plaetse toorns stoan. Vanuut dizzen toorns konden zi-j den umgaeving in de gaten holden en veurwarpen ofskeeten op vijanden dee den stad probierden an te vallen.

== Undergang == 
Mit den komst van et [[buskruut]] verloor den stadsmure zien verdeadigende taak. In olde tieden bestookten de vijand ne stadsmure mit stenen, dee wödden deur ne [[katapult]]e of-eskotn. Later wödden kanonnen uut-evonden, dee eerst metalen bollen en later ok ontploffende [[granoat (munisie)|granoaten]] konden ofvuurn. Met dizzen woapens kon nen stadsmure snel gesloopt wödden. In dee tied wödden veul stadsmure vervangen deur stadswallen en [[vesten]].

In den [[18e eeuw|18den]] en [[19e eeuw]]e wödden grootn dele van stadsverdeadigingen of-ebrokken, umdat de leu neet veul belangstelling hadden veur olde bouwarken, dee in den tied as nutteloos wödden ezeen. Hier wödden ni-je huze of parken anelegd. De poorten mösten mangs wegge umdat zi-j mit hun smallen deurgang hinderlek waren veur et deurstreumen van et toonemmende verkeer. 

[[Kattegerie:Fort]]
[[Kattegerie:Achterhooks_artikel]]

[[ca:Muralla]]
[[cs:Hradba]]
[[de:Stadtmauer]]
[[en:Defensive wall]]
[[es:Muralla]]
[[fi:Kaupunginmuuri]]
[[fr:Muraille]]
[[it:Mura (architettura)]]
[[ja:城郭都市]]
[[no:Bymur]]
[[no:Stadsmuur]]
[[pl:Mury miejskie]]
[[simple:Defensive wall]]
[[sr:Бедем]]
[[sv:Ringmur]]
[[zh:城墙]]
