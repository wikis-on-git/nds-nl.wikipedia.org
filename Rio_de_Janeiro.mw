[[Bestaand:Montagem Rio de Janeiro.jpg|350px|thumb|right|Rio de Janeiro]]

'''Rio de Janeiro''' (oetsprekn as ‘’RIE-jo de zja-NEA-ro’’, [[Portugees|Portugese]] oetsproake {{IPA|ˈʁi.u dʒi ʒɐˈnejɾu}}) of mangs ook kortweg '''Rio''', is de tweede grötste stad van [[Brazilië]]. Et is de heuwdstad van de [[Rio de Janeiro (deelstoat)|lieknamigen deelstoat]]. Delen van de stad stoat op de [[wereldarfgoodlieste|wearldoarfgoodlieste]] van [[UNESCO]].<ref>[http://whc.unesco.org/en/list/1100 UNESCO - Rio de Janeiro: Carioca Landscapes between the Mountain and the Sea. 1 July 2012].</ref>
De stad wör in [[1556]] egroondt duur et [[Portugese Riek]]. Et was doaroonder anvaankelik de heuwdstad van et [[Kapteinskoppen van et Portugese Riek|Kapteinskop Rio de Janeiro]]. In [[1763]] wör et de heuwdstad van de [[Stoat Brazilië]], nen stoat oonder et Portugese Riek. Toen as in [[1808]] et [[Brazilië#Verenigd_Keuninkriek_met_Portugal|Portugese Hof noar Brazilië oetweek]], wör Rio de wonstad van Keunigin [[Maria I van Portugal]] öar hof. Doar maakten zee met öar zönne, den [[preensregeant]] en anstoanden keunink [[Johan VI van Portugal]] van Brazilië een keuninkriek binnen et [[Verenigd Keuninkriek van Portugal, Brazilië en de Algarven]]. Rio bleef de heuwdstad van et Lusitaanse keuninkskop töt [[1822]], toen as den [[Brazilië#Onofhaankelik_kaeizerriek|Onofhaankelikheaidskrieg]] anvung. Dit is ene van de weanig bekeande moalen at ne heuwdstad van een kolonistenlaand noar de kolonie verskeuf. Rio de Janeiro was töt [[1889]] de heuwdstad van et Keaizerriek Brazilië en doarnoa töt [[1960]] van de Republiek Brazilië. Doarnoa wör [[Brasília]] de heuwdstad.

Rio de Janeiro hef et een noa heugste bruto inkommen van Brazilië,<ref>[http://www.ibge.gov.br/home/estatistica/economia/pibmunicipios/2006/tab02.pdf Instituto Brasileiro de Geografia e Estatística (IBGE) - Posição ocupada pelos 100 maiores municípios em relação ao Produto Interno Bruto. 16 December 2008] Bekekken op 16 December 2008.</ref> en de 30ste van de wearld in 2008<ref>[http://www.citymayors.com/statistics/richest-cities-2005.html City Mayors Statistics - The 150 richest cities in the world by GDP in 2005. 11 March 2007.] bekekken op 8 September 2008</ref>. Et wörd eskatt op [[Braziliaansen real|R$]] 343 miljard (zowat 84 miljard). In de stad zitt völle heuwdkantoren van de Braziliaanse [[öllie]]-, [[mienbouw]]- en [[telekommunikasie]]-industrie. Doaroonder zeent twee van de grötste bedriewen van et laand (Petrobras en Vale) en et grötste telemedia-samenwoarkingsverbaand van [[Latiens-Amerika]]: [[Organizações Globo|Grupo Globo]]. Der zitt ook nen hoop [[universiteat]]en en oonderwiesinstellingen en et is et een noa grötste middelpeunt vuur oonderzeuk en oontwikkeling van Brazilië: 17% van al et nasjonale oonderzeuk köm in 2005 oet Rio.

Rio de Janeiro is ene van de drokst bezöchte steaden van et [[Zudelik Halfroond]]. Et steet bekeand um de natuurlike umgewing, et Braziljaanse [[Karnaval]], [[samba]], [[bossa nova]] en de straanden van [[balneario]],<ref>[http://news.bbc.co.uk/player/nol/newsid_8250000/newsid_8250700/8250788.stm?bw=bb&mp=wm&news=1&nol_storyid=8250788&bbcws=1 "Rio de Janeiro's Beach Culture"] Tayfun King, ''Fast Track'', BBC World News (11 September 2009)</ref> zo as de  [[Barra da Tijuca, Rio de Janeiro|Barra da Tijuca]], [[Copacabana (Rio de Janeiro)|Copacabana]], [[Ipanema, Rio de Janeiro|Ipanema]] en [[Leblon, Rio de Janeiro|Leblon]]. Nöast de straanden zeent belangrieke herkenningspeunten oonder mear et onmeundige staandbeeld van [[Kristus den Verlösser (staandbeeld)|Kristus den Verlösser]] boawenop den boarg [[Corcovado]], wat ook wal ene van de [[Zeuwen nieje woonderen van de wearld]] eneumd wörd; den [[Sukerbroodboarg (Brazilië)|Sukerbroodboarg]] met de [[kabelbane]]; de ''[[Sambadrome Marquês de Sapucaí|Sambódromo]]'' (Sambadrome), een groot paradestadion vuur samba-optochten tiedens Karnaval, met onmeudige tribunes an weerskaanten; en [[Maracanã-stadion]], ene van de grötste [[vootbal]]-stadions van de wearld. 

In Rio de Janeiro wordt de [[Olympiese Zomerspöllen van 2016|Olympiese]] en [[Paralympiese Zomerspöllen van 2016]] eheuldn. Det is et eerste moal at dee spöllen op et Zudelik Halfroond en in een [[Portugees]]-talig laand eheulden wordt.<ref>[http://news.bbc.co.uk/sport2/hi/olympic_games/8282518.stm BBC News. BBC Sport, Rio to stage 2016 Olympic Games 2 October 2009.] Bekekken op 4 oktober 2009.</ref> In et Maracanã-stadion wörden de finales van de [[FIFA Wearldcup]] eheulden in [[1950]] en [[2014]], de [[Confederations Cup]] van [[2013]] en de [[Pan-Amerikaanse Spöllen]] van [[2007]]. 

[[Kategorie: Tweants artikel]]
[[Kategorie: Brazilië]]

{{begin}}
