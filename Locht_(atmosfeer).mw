'''Locht''' (uutspraak: ''loch'') wördt t [[gas]]mengsel bedoeld in de onderste lage van de [[eerdatmosfeer]]. Wat de klanke van t woord angeet lik t arg op ''[[locht (straoling)|locht (straoling)]]'' (of: ''licht'').

==Samenstelling==
De locht op eerde besteet veur ongeveer 78% uut [[Distikstof|stikstofgas]] en 21% uut [[Dizuurstof|zuurstofgas]]. De overige 1% besteet uut sporen van [[edelgas]]sen, n stark wisselende hoeveulheid [[waoterdamp]] (0,7%), en [[koolstofdioxide|koolzuurgas]], dat oek in hoeveulheid stark kan wisselen. In de butenlocht was de hoeveulheid koolstofdioxide (of koolzuurgas) ongeveer 0,03%, binnen n woenige kan dit, as der esteukt of ekookt wördt, veule hoger ween. Deur wereldwieje hogere konsentrasies verstarkt dit gas t [[breuikaseffekt]] op eerde. Sinds de industriële revolusie is de konsentrasie toe-eneumen van ongeveer 0,03% naor inmiddels zwat 0,04% (ongeveer 395 ppmv).

De samenstelling van de locht verschilt mit de heugte. Umdat stikstof ([[massagetal]] 14) minder wög as zuurstof (mit massagetal 16) he'j op grotere heugte verhouwingsgewies minder zuurstof.

Dreuge locht (waor mer min waoterdamp in zit) is n arg goeie warmte-isolator, en hef oek n lege warmtekapasiteit. Daorumme wördt dreuge locht gebruukt in [[dubbel glas]] veur t isoleren van gebouwen.

In n dreuge locht ku'j dan oek de iezelig hoge temperaturen in n [[sauna]] an. Je gaon dan wel arg [[zweten]], mer deurdat t zweet in de dreuge, hete locht gauw verdampt, koelt de [[huud]] aof, en wö'j niet gauw [[hyperthermie|oververhit]].

==Denkbeelden over locht==
Van oudsher beheurt locht tot één van de vier elementen: [[eerde]], [[waoter]], [[vuur]] en locht. Eerst in [[1770]] ontdekten [[Carl Wilhelm Scheele]] dat locht uut meerdere gassen bestung. [[Henry Cavendish]] hef de samenstelling van locht naor sekuur bepaold.

Eertieds dochten ze oek dat deur de slagaoren van t meenselike lichaam, locht vervoerd wördden in de plaotse van [[bloed]]. As der ene uut de tied kömp, dan bin de slagaoren namelik leeg. [[William Harvey]] ontdekten in [[1628]] de bloedsumloop.

== [[Nedersaksies]] ==
*[[Drèents]]: ''locht'' of ''lucht''
*[[Grunnegs]]: ''locht'' of ''loft'' (olderwets)
*[[Tweants]]: ''loch{{small()|t}}'' (kan ook ''staank'' beteken)
*[[Veluws]]: ''loch{{small()|t}}'' of ''lucht''

==Zie oek==
*[[Eerdatmosfeer]]

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Biologie]]
