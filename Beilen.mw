{{Gemiente
| naeme = Beilen
| bestaansnaeme vlagge = flag_beilen.gif{{!}}border
| bestaansnaeme waopen = Beilen wapen.svg
| lekaosie = LocatieMidden-Drenthe.png
| perveensie = [[Drenthe]]
| heufdplak = [[Assen]]
| oppervlak = 3,28
| oppervlak laand = x,xx
| oppervlak waeter = x,xx
| inwoners = 11.235
| daotum inwoners = 4 oktober 2019
| dichthied = 3402,68 inw./km²
| brettegraod = 52/51/0/N
| lengtegraod = 6/31/0/E
| verkeersaoder = A28, N381; spoorliende Grunning-Zwolle
| netnummer = 0593
| postkode = 9410-9413
| webstee = [http://www.middendrenthe.nl www.middendrenthe.nl]
}}
'''[[Beilen]]''' is een [[esdörp]] in de [[Nederlaand|Nederlaandse]] pervincie [[Drenthe]]. 't Is de heufdplaatse van de gemiente [[Midden-Drenthe]].

==Waor of 't lig==
Beilen lig tussen de spoorliende [[Grunnen (stad)|Grunning]] - [[Zwolle]], de autosnelweg [[A28]], de pervinciaole weg [[N381]] en 't netuurgebied [[Terhorsterzaand]]. An de oostraand van 't dörp viej stesjon Beilen. Mit 't butengebied derbij hef Beilen roem 11.000 inwoners, intied det der op 't dörp zo'n 9700 mèensen woont. De hiele gemiente Midden-Drenthe hef rond de 33.000 inwoners. Beilen wördt wal 't Hart van Drenthe enuumd; 't lig ja middenin de pervincie.

==Geschiedenis==
Onderzuuk hef uutewezen det der veur zo'n 20.000 jaor al volk woonde in de umgeving Beilen. In 1139 wördt Beilen veur 't eerst in een oorkonde enuumd (as 'Bele'). Bij ontginnings in de [[20e ieuw]] wördden geriegeld resten van olde nederzettings en begraafplaatsen evunden.

Op 8 augustus 1820 hef een groot diel van Beilen in de braand estaone. Allennig de olde karke bleef bewaord.

Begun oktober 1922 is 't Gesticht Beileroord lös edaone, een psychiatrische inrichting veur de gezinsverpleging van kraankzinnigen en zwakzinnigen uut de pervincies Drenthe, [[Frieslaand]] en [[Grunnen (provìnzie)|Grunning]]. In 1924 wördden dr. Murk Westerterp daor de eerste directeur. In 1927 zatten der 177 verpleegden, van wie der 139 bij gezinnen in en rond Beilen huzeerden. Nao de [[Tweede Wereldoorlog]] is Beileroord slim uutebreid; later is de inrichting samenegaone mit aandere zörginstellings. Tegenswoordig is 't as [[GGZ Drenthe]] iene van de grootste warkgevers in Beilen.

Op 2 december 1975 wördden der bij [[Wiester]] een trein ekaapt deur jonge [[Molukkers|Zuud-Molukkers]], waorop in Beilen een beleidscentrum inericht wördden (zie [[Treinkaping bij Wiester]]). De kapers hebt drei personen doodescheuten en gaven heur nao haoste twee weken aover.

Töt 1998 was Beilen een gemiente. Nao een gemientelijke herindieling gunk Beilen op in de gemiente [[Middenveld]]. De name van dizze gemiente wördden in 2000 veraanderd in Midden-Drenthe.

In meert 2008 deu in Beilen 't [[Huus van de Taol]], organisatie veur de [[Drèents|Drèentse taal]], de deuren lös. 't Huus zit tegenswoordig in 't gebouw det ok 't gemientehuus is.

===Goldschat van Beilen===
In 1955 wördden der in Beilen een belangrieke [[archeologie|archeologische]] vondst edaone, een goldschat uut umstreeks 't jaor 400. De schat bestund uut een armbaand, [[torque|torques]] en 22 [[Romeinse Keizerriek|Romeinse]] golden munten, zogenaamde [[solidus (munt)|solidi]]. 't Is de riekste schat ooit evunden in Drèentse bodem. De vondst kuj bekieken in 't [[Drents Museum]] in [[Assen]].

==Sportverienings==
* Voetbalclub VV Beilen
* Voetbalclub CVV Fit Boys
* Zwömveriening Z&PC De Spatters
* Haandbalveriening HV Beilen
* Volleybalveriening Smash Beilen
* Körfbalveriening Vitesse
* Judoveriening Tachi Beilen
* Peerdensportveriening de Stroomruiters
* ATB Beilen
* Scouting Beyloo Ter Horst

==Bekende inwoners==
===Lu die der geboren bint===
* Gerard Slotemaker de Bruine (1899-1976), bedriefsmitwarker, ambtenaor, verzetsstrieder en politicus
* Jan Egberts Eleveld (1900-1936), wetholder
* Jan de Groote (1911-1989), boer en politicus
* [[Roel Reijntjes]] (1923-2003), dichter en schriever in 't Drèents
* Henk Koning (1933), belastingambtenaor en politicus
* Sies Wever (1947-2018), voetballer
* Ab Gritter (1949-2008), voetballer
* Albert Geertjes (1951), kunstenaor, vörmgever en meubelmaker
* Fenna Bolding (1958), GroenLinks-politica
* Janke Dekker (1963), (musical)actrice en tv-presentatrice
* Silvester Zwaneveld (1969), kurendriefster
* Adelinde Cornelissen (1979), peerdriedster
* Laura Dijkema (1990), volleybalster

===Lu die der woont/ewoond hebt===
* Nico Viëtor (1911-1945), plietsieman en verzetsstrieder
* Dieuwke Winsemius (1916-2013), schriefster
* Marcus van Teijlingen (1973), stieldaanser en daansleraar

{{Dia|Dit stok is eschreven in 't [[Zuudwest-Zuud-Drèents]] van de Drèents-Aoveriesselse grèensstreek.}}
