[[Bestaand:Rembrandt van rijn-self portrait.jpg|thumb|160px|Zelfportret ([[1661]])]] 

'''Rembrandt Harmenszoon van Rijn''' ([[Leiden]], [[15 juli]] [[1606]] of [[1607]] - [[Amsterdam]], [[4 oktober]] [[1669]]) was nen [[Nederlaand]]sen [[kunstskilder]]. Hi-j leafden en warken in de [[Golden Eeuwe]], et heugtepunt van de Nederlandse [[kultuur]], [[wettenschap]], [[handel]] en macht. 
Rembrandt wöd oaveral ezene as den belangrieksten [[Lieste van Olde Hollandse meisters|Hollandsen meister]] van de [[17e eeuw|17de eeuwe]]. Hee maken in totaal rundumme 300 skilderi-jen, 300 [[ets]]en en 2000 tekkeningen. Zien wark beheurt tot de [[Barok]] en is beïnvlood deur et [[Caravaggisme]]. Hi-j was den enigen Hollandsen skilder den mit zienen veurname tekkenden.

Rembrandt zag zichzelf as nen historie- en portretskilder. Hi-j maken in alle leavensfasen deur iederene bewonderde zelfportretten. Ziene 100 eskilderde en 20 etste zelfportretten geaft n opmarkelek scharp beeld van zien uterlek en ziene geveulens. Ziene noaste femilie: zien moder Neeltje van Suydtbroek, [[Saskia van Uylenburgh]], ziene [[vrouwe]] en zienen zönne [[Titus van Rijn]] bunt mangs noadrökkelek in ziene skilderi-jen anweazig. Woarschienlek hebt ok ziene [[maîtresse]] [[Geertje Dircx]] en leavensgezelle [[Hendrickje Stoffels]] model estaone veur [[Biebel|biebelse]] of historiese figuren, moar doarveur bunt neet völle bewieze. 

Ok ziene [[ets]]en en tekkeningen bunt bereumd. Ziene opmarkeleke beheersing van et spöl mit lech en duuster, woarbi-j hi-j mangs scharpe helderheid in schoakering van kleurn (''[[clair-obscur]]'') pinzelen, um zo den kieker de veurstelling binnen te leiden, leidden tot leavendege toaferelen vol dramateek. Deur zienen zichtboaren betrokkenheid en medeleaven, riekdom, leaftied of afkomst maken um neet uut, wet zee Rembrandt oaveral ter weald te begriepen en woarderen.

[[Kategorie:Achterhooks artikel]]
[[Kategorie:Nederlaandse schilder]]
