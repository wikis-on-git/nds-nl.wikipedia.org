[[Bestaand:Baltische_talen.png|duum|362x362px|Historisk oaversicht van de baltiske talen]]
De '''baltiske talen''' binnet een subgrup binnen de [[Indo-Uropese taolen|indo-europeeske]] [[taalfamily]]. Et antal spreakers wearldwyd wördt eskatted up so'n 7 miljoon.

== Geskydenisse ==
De baltiske taalfamily had in et verleaden een grouter verspreidingsgebeed. De twey belangrykste noch leavende talen binnen disse grup binnet et [[letsk]] en et [[litausk]], beide [[oustbaltiske talen]] dee espröäken wördet in de oavereynkumstige landen. Et [[letgaalsk]] hevt de status van officiele minderheidstaal in de letske provinsy [[Letgallen]]. De bekendste [[Westbaltiske talen|westbaltiske]] taal is et umstreaks 1700 üütestörven [[oldpruussisk]].

== Grammatika ==
Vöäral et litausk is wat de [[grammatika]] angeyt een bysünder archaiske taal (under andere vanweagen et groute antal verbügingen), dee mid name starke oavereynkumsten vertöynt mid et [[sanskrit]]. Dit maakt et litausk ouk heyl geschikt as hülpmiddel by et rekonstrueren van et [[proto-indo-europeesk]]. Vergelyk de understånde sinnen üm een good beald te krygen:
{| class="wikitable"
!Litausk
!Oldpruussisk
!Sanskrit
!Neadersassisk
|-
|''Dievas davė dantis''
|''Dewes does dantes''
|''Devas adadat datas''
|''God gav tanden''
|-
|''Dievas duos duonos''
|''Dewes does geitka''
|''Devas dat dhanas''
|''God sal broud geaven''
|}

== Herkumst ==
Vanweagen de starke oavereynkumsten tüsken de baltiske en de [[slaviske talen]] wördde in et verleaden döär party taalkundigen so as [[August Schleicher]] en [[Antoine Meillet]] üütegån van een [[Baltoslavisk|baltoslaviske]] protogrup binnen de indo-europeeske taalfamily of dialektgrup, wår rund [[3000 v. Chr.|3000 v.]] [[3000 v. Chr.|Chr.]] sowel de baltiske as de slaviske talen üüt untstån sollen weasen. Dit idee is lykewels stark ümstreaden.

== Referensys ==
* Sijs, Nicoline van der (1999). Taaltrots: Purisme in een veertigtal talen. Uitgeverij Contact, Amsterdam / Antwarpen

{{Dialekt|ovel||Nysassiske Skryvwyse}}

[[Kategorie:Taol]]
