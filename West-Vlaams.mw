[[Bestaand:West-Vlaams.JPG|thumb|250px|Verspreidingsgebied van et West-Vlaams]]
Et '''West-Vlaams''' (in 't West-Vlaams zels: ''West-Vlams'') is de [[streektael]] die globaol praot wodt in de [[België|Belgische]] perveensie [[West-Vlaanderen]] en deur een diel van de bevolking van de [[Henegouwen|Henegouwse]] gemiente [[Komen-Waasten]] (''Comines-Warneton''), waorvan et grondgebied in [[1963]] ofscheiden is van de perveensie West-Vlaanderen. Ok in et westen van [[Oost-Vlaanderen]] wodden op West-Vlaams liekende dialekten praot, bi'jveurbeeld rond [[Maldegem]] in et [[Meetjesland]] of [[Zulte (Oost-Vlaanderen)|Zulte]]. Daornaost wodt et ok nog praot in et westen van [[Zeeuws-Vlaanderen]] (hoewel disse dialekten vaeke bi'j et [[Zeeuws]] rekend wodden) en in [[Fraans-Vlaanderen]] ''(Vlaemsch)''. Et [[Fraans-Vlaams]] wodt liekewel mit uutstarven bedriegd; amper inkelde duzenden oolderen op et plattelaand praoten et nog.

In rume zin wodt mit ''West-Vlaams'' ok de zuudwestelike dialektgroep van et [[Nederlaands|Nederlaans]] bedoeld. Op disse meniere is et de verzaemelnaeme veur et West-Vlaams (inklusief [[Fraans-Vlaoms|Fraans-]] en [[Zeeuws-Vlaams]]) én et [[Zeeuws]]. Et nowdaegse West-Vlaams vertoont aanders slim veul overienkomsten mit et [[Middelnederlaans]]. Ok hef et veul raekvlakken mit et [[Nedersaksisch]], zoas in de klinkers (''g'''oa'''n'', ''b'''ie'''droage'', '' '''uu'''t'', ''zw'''y'''n'' [y=ie]); een persoonlik veurnaemwoord as ''joe''; veul meervoolden op ''-s''; en et inslikken van de ''e'' in warkwoorden en meervoolden).

== Uutgaonde verwiezings ==
{{commonscat|West Flemish language}}
{{interwiki|kode=vls}}
{{SNLV}}

[[Kategorie:Stellingwarfs artikel]]
[[Kategorie:Vlaamse streektael en dialekt]]

{{Link FA|nl}}
