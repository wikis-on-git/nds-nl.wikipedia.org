[[Bestaand:Map of USA NC.svg|thumb|right|Noord-Carolina op de kaarte van de VS]]

'''Noord-Carolina''' (sprek oet: ''noord kärre-LAI-na'' of ''noord ka-ro-li-na'', [[Engels]]: ''North Carolina'') is ne stoat in t zuudwesten van de [[Verenigde Stoaten]]. Op t zuden van de stoat lignt de stoaten [[Zuud-Carolina]] en [[Georgia]], op t westen ligt [[Tennessee]] en op t noorden ligt [[Virginia]]. Op t oosten ligt n [[Atlantiesen Oceaan]]. Noord-Carolina besteet oet 100 groafskoppen (counties). De heuwdstad is [[Raleigh (Noord-Carolina)|Raleigh]] en de grötste stad is [[Charlotte (Noord-Carolina)|Charlotte]].

Noord-Carolina was ene van de originele [[Groot-Brittannie|Britse]] [[Darteen Kolonies]], en heten eerst de [[Proveensie Carolina]]. Skoonwal, de eersten dee't der bouwen warren [[Spanje|Spaanse]] kolonietroepen, dee't der [[Fort San Juan]] toozatten in [[1567]]. Dit was bie [[Joara]], n gebeed van n indiaansen [[Mississippistam]], kort bie t hudige [[Morganton (Noord-Carolina)|Morganton]] in t westelike binnenlaand van de stoat.<ref>[http://www.warren-wilson.edu/~arch/berrysitepress/amerarchspring2008.pdf Constance E. Richards, "Contact and Conflict"], ''American Archaeologist'', Spring 2008, p.14, Eveunden op 26 juni 2008</ref> Dit was twentig joar vúúrdet de Britten kömmen met öare eerste kolonie bie [[Roanoke Island]]] in öare poging ne neerzetting te bouwen in [[Amerika]].<ref>[http://www.nationalcenter.org/ColonyofRoanoke.html The Colony At Roanoke] The National Center for Public Policy Research. Eveunden: 23 februwoari 2008</ref>

Op [[20 mei]] [[1861]] verkloarden zik Noord-Carolina onofhaankelik van de [[Konfederasiestoaten]] um de [[Amerikaanse Börgeroorlog]], en treu wier too op n [[4 juli|4den juli]] van [[1868]]. 

Noord-Carolina was de plek woer't n eersten succesvollen vlocht met n vleegtuug plaatsveund duur de [[Wrightbreurs]] op [[17 december]] [[1903]]. Rechtevoort gröait de stoat onmeundig hard. Op [[1 juli]] [[2009]] har de stoat ongevear 9.380.844 inwonner (ne tooname van 16.7% seend [[2000]]). Met 8 [[Inheemse stämme van de Verenigde Stoaten|Inheemse stämme]] hef Noord-Carolina t grötste antal Inheemsen van alle stoaten ten oosten van de [[Mississippirivier]].

Noord-Carolina hef n groot heugteverskil, van zeespegelheugte an de kuste, töt 2.037 meter heugte in de boargen. De vlaktes bie de kust wordt beïnvloedt duur n atlantiesen Oceaan. t Grötste deel van de stoat vaalt in t vochtige subtropiese klimaat. t Westelike boargachtige deel van de stoat, 500 kilometer oet de kuste, hef n subtropies hooglaandklimaat.

== Oetgoande verbeendiges ==
[http://www.nc.gov Stoatswebstea]

{{Bron|<references/>}}
{{Verenigde Stoaten}}

[[Kategorie:Tweants artikel]]
[[Kategorie:Staoten van Amerika]]
