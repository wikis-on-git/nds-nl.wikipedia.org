[[Bestaand:Nikolaus Kopernikus.jpg|thumb|Niklaos Kopernikus]]
[[Bestaand:Kopernikus-Olsztyn.jpg|thumb|Standbeeld van Kopernikus]]
'''Niklaos Kopernikus''' ([[Platduuts]]/[[Duuts]]: ''Nikolaus Kopernikus'', [[Latien]]: ''Nicolaus Copernicus'') ([[19 febrewaori]] [[1473]] – [[24 meie|24 mei]] [[1543]]) was n belangrieke [[wiskunde|wiskundige]], [[dokter]], [[jurist]] en [[steernskunde|steernskundige]] die bekend eworden is deur zien ideeën aover de struktuur van t [[zunnesysteem|zunnestelsel]]. Disse gedachten betekenen n ummekeer in t [[wetenschap]]pelike denken van zien tied en in ons [[wereld]]beeld (de Kopernikaanse revolusie). 

== Leven en wärk ==
Hee is geboren äs Koppernigk in Thorn ([[Toruń]]) in [[West-Prusen]], in die tied krek äs noe, was t onder [[Pooln|Pools]] gezag. Zo äs vrogger gebrukelik was onder publiserende geleerden, gebruken hee de Latiense vorm van zien naam, ze schreven immers ok in t [[Latien]].

=== Studie ===
Kopernikus studeren [[theologie]] en [[steernskunde]] an de universiteiten van [[Krakau]], [[Bologna]] en [[Padua]]. Hee was daorumme waorschienlik ok op de heugte van t idee van [[Aristarchus]] dät de [[zunne]] en niet de [[eerde]] t middelpunt van het heelal was. 

=== Wärk ===
Kopernikus wordt ezien äs de grondlegger van de ''heliosentriese theorie'', die stelt dät de [[zunne]] in t midden van t [[zunnesysteem|zunnestelsel]] steet en dät de [[planeet|planeten]] derumhinne dreien. Dit in tegenstelling töt t gebrukelike wereldbeeld dät ze toe had, waorbie ze de eerde en mens äs middelpunt van t heelal zag. Wel bleef e bie t idee van [[Claudius Ptolemaeus|Klaudius Ptolemaeus]] dät de planeten eenpaorige bewegingen maken en ok bevatten dit model nog enkele tientallen episykels (korrektieve hulpsirkels um de bane van de planeten kloppend te kriegen).

Ok ging e der vanuut dät alle andere [[steerns]] zich op dezelfde ofstand van de [[eerde]] bevunnen äs de zunne, mä wel veer buten de bane van de planeet [[Saturnus (planeet)|Saturnus]]. Hee schreef al zien ideeën in [[1530]] op in n groot wärk, 'De Revolutionibus Orbium Coelestium' ("Aover de umwentelingen van de hemellichamen").

Umdät disse theorie in tegenspraak was mit de toemaolige leer van de [[Rooms-Katholieke Karke|Rooms-Katholieke Kärke]] die t wereldbeeld van [[Aristoteles]] en [[Ptolemaeus]] anhöng, twiefelden Kopernikus lange aover publikaosie. Eerst nao tussenkomst van de jonge steernskundige [[Georg Joachim von Lauchen|Rheticus]] (Georg Joachim von Lauchen) uut [[Wittenbarg]] stemden Kopernikus in mit de publikaosie. Hee gaf n kammeraod zien manuskript mit veur Rheticus, die t uuteindelik in [[1543]] leut drukken in [[Neurenbarg]]. Volgens de legende kreeg e t eerste exemplaar op zien starfbedde aoverhaandigd. De [[uutgever]] [[Osiander]] had der n veurwoord bie-edaon, mit de strekking dät de theorie aover de zunne äs middelpunt van t heelal veural ezien mos worden äs n [[wiskunde|wiskundig model]] en niet äs de realiteit.

=== Uut de tied ===
Kopernikus kwam uut de tied in [[1543]] in Frauenburg (wät noe t [[Pooln|Poolse]] [[Frombork]] is) in t [[Ermlaand]] en is in de kathedraal begraven. Noe is in de kathedraal en de biegebouwen n museum aover Kopernikus evestigd.

Veur de ingank van t [[kasteel]] van [[Olsztyn]] steet n bronzen standbeeld van Kopernikus.

== In opspraak ==
De Rooms-Katholieke Kärke nam an t begin gien stelling veur óf tegen Kopernikus umdät de kärke de theorie niet äs gevaorlik zag, mede vanwegen t veurwoord van [[Osiander]]. Wieder waren zien egeven argumenten nog vere van aovertugend. 

Opposisie tegen Kopernikus zien theorie van de [[Kaark (geleufsgemeenschap)|kärkelike]] kante kwam eerst toe [[protestantisme|protestantse]] theologen (waoronder [[Meerten Luther]]) disse theorie niet in aovereenstemming bevunnen mit de [[Biebel]]. 

Eerst toe [[Galileo Galilei]] de denkbeelden van Kopernikus ging onderbouwen en verbreiden, is t wärk van Kopernikus ok deur de Rooms-Katholieke Kärke op de lieste van verboden boeken ezet (de Index van [[1616]]), waor t weer van of-ehaold is naodät der n paor verbeteringen op an-ebracht waren ([[1758]]). Galilei raakten wel arnstig in konflikt mit de kärke. Hee is in de ban edaon en kreeg de leste tien jaor van zien leven huusarrest op-elegd deur [[Paus Urbanus VIII]].

In de [[17e eeuw]] bewezen de waornemingen en [[wetten van Kepler|wetten]] van [[Johannes Kepler]] en de [[zwaortekrachttheorie]] van [[Isaac Newton]] t Kopernikaanse wereldbeeld observasioneel en theoreties.

== Referensies ==
<references/>

== Zie ok ==
* [[Claudius Ptolemaeus|Klaudius Ptolemaeus]]

== Uutgaonde verwiezingen ==
{{commons|Nicolaus Copernicus|Niklaos Kopernikus}}
* [http://digital.lib.lehigh.edu/planets/cop.php?num=F.1&exp=false%E3%80%88=lat&CISOPTR=0&limit=cop&view=full ''De Revolutionibus'', 1543 ]

{{Dialekt|ovel|Une|ANS}}

[[Kategorie:Dokter]]
[[Kategorie:Jurist]]
[[Kategorie:Natuurkundige]]
[[Kategorie:Geschiedenis]]
[[Kategorie:Wiskundige]]
[[Kategorie:Steernskundege]]
