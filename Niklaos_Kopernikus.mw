[[Image:Nikolaus Kopernikus.jpg|thumb|250px|Nicolaus Copernicus]]
[[Image:Nicolaus_ Copernicus.jpg|thumb|250px|Nicolaus Copernicus]]
[[Image:Torun-Rynek-ratusz-2.jpg|thumb|250px|[[Toruń]]]]
[[Image:Kopernikus-Olsztyn.jpg|thumb|250px|Standbeeld van Copernicus]]
[[Image:Copernicus.jpg|thumb|250px|Nicolaus Copernicus]]
'''Nicolaus Copernicus''' ([[Platduuts]]: ''Koppernigk'', ''Kopernik''; [[Pools]]: ''Mikołaj Kopernik'') ([[19 febrewaori]] [[1473]] – [[24 meie]] [[1543]]) was een belangrieke [[wiskunde|wiskundige]], [[dokter]], [[jurist]] en [[steernskunde|steernskundige]] die bekend eworden is deur zien ideeën aover de structuur van 't [[zunnesysteem|zunnestelsel]]. Disse gedachen betekenen een ummekeer in 't [[wetenschap|wetenschappelijke]] denken van zien tied en in ons [[wereld]]beeld (de Copernicaanse revolutie). 

==Leven en wärk==
Hee is geboren äs Koppernigk in Thorn ([[Toruń]]) in [[West-Prusen]], in die tied krek äs noe, was 't onder [[Pooln|Pools]] gezag. Zoäs vrogger gebrukelijk was onder publicerende geleerden, gebruken hee de Latiense vorm van zien naam, ze schreven immers ok in 't [[Latien]].

===Studie===
Copernicus studeren [[theologie]] en [[steernskunde]] an de universiteiten van [[Kraków]], [[Bologna]] en [[Padua]]. Hee was daorumme werschienlijk ok op de hoogte van 't idee van [[Aristarchus]] dät de [[zunne]] en niet de [[eerde]] 't middelpunt van het heulal was. 

===Wärk===
Copernicus wordt ezien äs de grondlegger van de ''heliocentrische theorie'', die stelt dät de [[zunne]] in 't midden van 't [[zunnesysteem|zunnestelsel]] steet en dät de [[planeet|pleneten]] derumhinne dreien. Dit in tegenstelling töt 't gebrukelijke wereldbeeld dät ze toe had, waorbie ze de eerde en mens äs middelpunt van 't heulal zag. Wel bleef e bie 't idee van [[Claudius Ptolemaeus]] dät de pleneten éénpaorige bewegingen maken en ok bevatten dit medel nog enkele tientallen epicykels (correctieve hulpcirkels um de bane van de pleneten kloppend te kriegen).

Ok ging e der vanuut dät alle andere [[steerns]] zich op dezelfde ofstand van de [[eerde]] bevunnen äs de zunne, mä wel veer buten de bane van de pleneet [[Saturnus (planeet)|Seturnus]]. Hee schreef al zien ideeën in [[1530]] op in een groot wärk, 'De Revolutionibus Orbium Coelestium' ("Aover de umwentelingen van de hemellichamen").

Umdät disse theorie in tegensprake was mit de toemaolige leer van de [[Rooms-Katholieke Karke|Rooms-Kattelieke Kärke]] die 't wereldbeeld van [[Aristoteles]] en [[Ptolemaeus]] anhung, twiefelen Copernicus lange aover publikaosie. Eers nao tussenkoms van de jonge steernskundige [[Georg Joachim von Lauchen|Rheticus]] (Georg Joachim von Lauchen) uut [[Wittenberg]] stemmen Copernicus in mit de publikaosie. Hee gaf een vriend zien manuscript mit veur Rheticus, die 't uuteindelijk in [[1543]] leut drukken in [[Neurenberg]]. Volgens de legende kreeg e 't eerste exemplaar op zien starfbedde aoverhaandigd. De [[uutgever]] [[Osiander]] had der een veurwoord bie-edaon, mit de strekking dät de theorie aover de zunne äs middelpunt van 't heulal veural ezien mos worden äs een [[wiskunde|wiskundig medel]] en niet äs de realiteit.

===Uut de tied===
Copernicus kwam uut de tied in [[1543]] in Frauenburg (wät noe 't [[Pooln|Poolse]] [[Frombork]] is) in 't [[Ermlaand]] en is in de kathedraal begraven. Noe is in de kathedraal en de biegebouwen een museum aover Copernicus evestigd.

Veur de ingank van 't [[kasteel|kesteel]] van [[Olsztyn]] steet een bronzen standbeeld van Copernicus.

==Controverse==
De Rooms-Kattelieke Kärke nam an 't beginne gien stelling veur óf tegen Copernicus umdät de kärke de theorie niet äs gevaorlijk zag, mede vanwegen 't veurwoord van [[Osiander]]. Wieder waren zien egeven argumenten nog vere van aovertugend. 

Oppositie tegen Copernicus zien theorie van de [[kaark|kärkelijke]] kante kwam eers toe [[protestantisme|protestanse]] theologen (waoronder [[Meerten Luther]]) disse theorie niet in aovereenstemming bevunnen mit de [[Biebel]]. 

Eers toe [[Galileo Galilei]] de denkbeelden van Copernicus ging onderbouwen en verbreiden, is 't wärk van Copernicus ok deur de Rooms-Kattelieke Kärke op de lieste van verboden boeken ezet (de Index van [[1616]]), waor 't weer van of-ehaold is naodät der een paor verbeteringen op an-ebrach waren ([[1758]]). Galilei raken wel arnstig in conflict mit de kärke. Hee is in de ban edaon en kreeg de leste tien jaor van zien leven huusarrest op-eleg deur [[Paus Urbanus VIII]].

In de [[17e eeuw]] bewezen de waornemingen en [[wetten van Kepler|wetten]] van [[Johannes Kepler]] en de [[zwaortekrachtheorie]] van [[Isaac Newton]] 't Copernicaanse wereldbeeld observationeel en theoretisch.

==Zie ok==
*[[Claudius Ptolemaeus]]

==Uutgaonde verwiezingen==
*[http://www.frombork.art.pl/Ang01.htm Nicholaus Copernicus Museum in Frombork]
*[http://www.hps.cam.ac.uk/starry/coperastrol.html  Copernicus en steernskunde] 
*[http://digital.lib.lehigh.edu/planets/cop.php?num=F.1&exp=false%E3%80%88=lat&CISOPTR=0&limit=cop&view=full ''De Revolutionibus'', 1543 ]
*[http://www.copernicusfdn.org Copernicus Foundation Chicago]

{{commons|Mikołaj Kopernik}}
{{Dia|Disse pagina is eschreven in 't dialect van '''[[Une]]'''}}

[[Kattegerie:Oost-Veluws_artikel]]
[[Kattegerie:Netuurkunde]]
[[Kattegerie:Geschiednis]]

[[ar:نيكولاس كوبرنيكوس]]
[[az:Nikolay Kopernik]]
[[be:Мікалай Капернік]]
[[be-x-old:Мікалай Капэрнік]]
[[bg:Николай Коперник]]
[[bn:নিকলাস কপারনিকাস]]
[[br:Nicolaus Copernicus]]
[[bs:Nikola Kopernik]]
[[ca:Nicolau Copèrnic]]
[[cs:Mikuláš Koperník]]
[[da:Nicolaus Kopernikus]]
[[de:Nikolaus Kopernikus]]
[[el:Νικόλαος Κοπέρνικος]]
[[en:Nicolaus Copernicus]]
[[eo:Koperniko]]
[[es:Nicolás Copérnico]]
[[et:Mikołaj Kopernik]]
[[eu:Nikolas Koperniko]]
[[fa:نیکلاس کوپرنیک]]
[[fi:Nikolaus Kopernikus]]
[[fr:Nicolas Copernic]]
[[fy:Nicolaus Copernicus]]
[[gd:Nicolaus Copernicus]]
[[gl:Nicolás Copérnico]]
[[he:ניקולאוס קופרניקוס]]
[[hr:Nikola Kopernik]]
[[hu:Nikolaus Kopernikusz]]
[[id:Nicolaus Copernicus]]
[[io:Nikolaus Kopernikus]]
[[is:Nikulás Kópernikus]]
[[it:Nicolò Copernico]]
[[ja:ニコラウス・コペルニクス]]
[[jbo:la'o zoi Nicolaus Copernicus zoi]]
[[jv:Nicolaus Copernicus]]
[[kab:Nikola Kopernik]]
[[ko:니콜라우스 코페르니쿠스]]
[[ku:Nîkolaws Kopernîkus]]
[[la:Nicolaus Copernicus]]
[[lb:Nikolaus Kopernikus]]
[[lt:Mikalojus Kopernikas]]
[[mr:निकोलस कोपर्निकस]]
[[nds:Nikolaus Kopernikus]]
[[nl:Nicolaus Copernicus]]
[[no:Nikolaus Kopernikus]]
[[pl:Mikołaj Kopernik]]
[[pt:Nicolau Copérnico]]
[[qu:Nikolaus Kopernikus]]
[[ro:Nicolaus Copernic]]
[[ru:Коперник, Николай]]
[[sc:Nicolò Copernico]]
[[scn:Nicculò Cupèrnicu]]
[[sco:Nicolaus Copernicus]]
[[sh:Nikola Kopernik]]
[[simple:Nicolaus Copernicus]]
[[sk:Mikuláš Kopernik]]
[[sl:Nikolaj Kopernik]]
[[sq:Nikolaus Kopernikus]]
[[sr:Никола Коперник]]
[[sv:Nicolaus Copernicus]]
[[ta:நிக்கோலாஸ் கோப்பர்னிக்கஸ்]]
[[tg:Николай Коперник]]
[[th:นิโคเลาส์ โคเปอร์นิคัส]]
[[tl:Nicolaus Copernicus]]
[[tr:Mikolaj Kopernik]]
[[uk:Коперник Микола]]
[[vi:Nicolaus Copernicus]]
[[zh:尼古拉·哥白尼]]
[[zh-yue:哥白尼]]
