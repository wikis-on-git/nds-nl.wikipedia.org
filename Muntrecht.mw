Et '''muntrecht''', dat wol zeggen et rechte um [[Munteenheed|munten]] te sloan, is deur den [[Geschiedenis|geskiednis]] altied nen fel begeerd rechte ewest.

Mangsmoal was et muntrechte et allenerechte van den [[könning|könning]] of [[keizer]]. Dizzen bepoalden hoe zwoar en van wat veur soamenstelling ne [[munt]] mös wean en leet mangsmoal zien beeltenis op den munte sloan as zeakerheid dat dizzen ok warkelek den angegeaven weerde had. Bi-jkommende veurdeel was dat zien underdoann wisten hoo hi-j eruut zag.

Ok in den tied van et [[leenstelsel]] blef in veul laanden et muntrechte et veurrecht van den könning, bi-jveurbeeld in Engelaand. Howal den feodalen verdealdheid grote was en men mangs den regerende familie verkillen van meaning op et slagveld uutvocht wöd toch mangs neet an et muntrechte van den könning etornd.

Op et vastelaand was dat mangsmaol aanders, zo kreg bi-jveurbeeld den stad [[Görlitz]] et rechte um munten te sloan. In et [[gewest Hollaand]] stoand den munt vanolds in den veurnoamsten stad, [[Dordrecht]] an den Veurstroate. In Gelderlaand waren den steedn Arnem, Batenburg, Borklo, Breevoort, Buren, Diern, Elburg, Harderwiek, Bargh, Huussen, Hulhuze, Moasbommel, Nimweage, Tiel en Zaltbommel dee muntrechte hebt.
  
De reden dat et muntrechte zo fel begeerd was, was et feit dat degene dee et hef nen anzeenleken moate van invlood uit kan oefenen op den menseleken welvoart en de handel. Mit den komste van et papiergeld is dat feit eigenlek allenig moar starker ewödden, umdat deur den drökpers den geldveurroad noe noar believen beinvlood kon wödden. Toon et geld nog veurnoamelek van munten mit nen bepoald gewichte bestoand was den veurroad beskikboar muntmetale nen beparking woar ok den könning neet umhen kon.




[[Kattegerie:Munt]]
[[Kattegerie:Ekenomie]]
[[Kattegerie:Achterhooks_artikel]]
[[de:Münzrecht]]
[[de:Muntrecht]]
