[[Ofbeelding:Scrum rugby.jpg|thumb|right|300px|2 manskapn in n ''scrum'']]
[[Ofbeelding:Rugby tackle cropped.jpg|right|220px|thumb|n rugby tackle]]
'''Rugbie''' (van t [[Engels]]: ''Rugby'') is n balspel woerbiej t doel is, n [[ovaal]]vormigen bal oawer de liene van n teegnspöller te kriegn. 

== Soortn ==
Rugbie is op te deeln in 2 soortn:
* '''Rugby Union''' (''Unie-rugbie'')
** n manskap hef 15 spöllers
** n ''scrum'' is n belangriek oonderdeel; de spöllers stoat skoolder an skoolder vuuroawer eböagn en prebeert n bal, den öar tusken de beene wördt egooid, te kriegn duur spöllers van t aandere manskap vort te drukn.
** biej de ''Line Out'' (oet de liene) stoat n poar spöllers van beaide manskapn in 2 lienn nöast mekoar hoaks op de ziedliene op esteeld. As dr wördt in egooid munn beaide lienn prebeern n bal te kriegn.

* '''Rugby League''' (''Liga-rugbie'')
** n manskap hef 13 spöllers
** n ''scrum'' keump nit zo vaake vuur
** n ''Line out'' besteet nit

Allebeaide vörme zeent machtig populair in [[Verienigd Keuninkriek|Groot-Brittanië]], [[Fraankriek]], [[Australi'je (land)|Australië]], [[Niej-Zeelaand]].

'''Unie-rugbie''' is n nasjonaaln [[sport]] in [[Wales]], [[Niej-Zeelaand]] en laandn in n [[Stiln Oceaan]] zoas [[Tonga]], [[Fiji]] en [[Samoa]]. Doarnöast wördt t ook völle spölt in [[Ierlaand (laand)|Ierlaand]], [[Argentinië]], [[Roemenië]], [[Zuud-Afrika]] en [[Italien|Italië]]. 
<br />'''Liga-rugby''' is n nasjonaaln sport van [[Papoea-Niej-Ginea]], mear wördt ook wal völle in de laandn dee earder al eneumd zeent espölt. In 2011 is Niej-Zeelaand wearldkampioen ewördn.

== Doel ==
t Doel van t spel is um n ovaalvormigen bal oawer de liene van n teegnspöller te kriegn. Iej magnt n bal alleene mear verplaatsn duur ne vuuroet te skupn of oonder n oarm met te dreagn. n Bal oawerspöln noar n manskapgenoot mag alleene mear zied- of achterwearts. As n metspöller n bal van oew wil oawernemn mut-e dus nöast of achter oew goan loopn.

In [[Nederlaand|Neerlaand]] is rugbie nit zo populair. 

{{Dia|Disse pagina is eskreewn in t [[Riesns]]}}

[[Kattegerie:Tweants artikel]]
[[Kattegerie:Sport]]

{{Link FA|af}}
{{Link FA|eu}}

[[ar:الرغبي]]
[[ru:Регби]]
[[sk:Ragby]]
