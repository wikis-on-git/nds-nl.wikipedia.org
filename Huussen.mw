'''Huussen''' ([[Nederlands]]: ''Huissen'') is nen darp en stad in et oosten van [[Nederlaand]], in den proveensie [[Gelderlaand]] (gemeente [[Lingewaard]], in den streke [[Oaver-Betuwe]]) en hef 17.383 inwonners ([[1 januari]] [[2008]]). Howal Huussen op groand van geograofiesen kenmarken nen [[darp]] is, neumt den Huussenoaren et nen [[stad]] (umdat het tussen [[1348]] en [[1795]] [[stadsrechten]] had). Huussen is den grootsten plaotse in den gemeente en ligt an den [[Nederrijn]], in et gebeed tussen [[Arnem]] en [[Nimwaege]].

Den ploatse besteet uut Huussen-stad, dat wil zeggen den olden "stad" en angrenzenden wonwieken, [[Huussen-Zand]], nen tweeden angrenzenden karn veural gericht op den tuunbouw, en den in den joaren 70 van den veurigen eeuwe ontstoane wiek Zilverkamp. Noa wat kleineren ni-jbouwwieken is vandages den wiek [[Loovelden]] in untwekkeling. Oostelek van et darp bunt groten [[uuterweerden]] te vinden. Bi-j et kleinen industriegebeed [[Looveer]] is Huussen deu nen [[veerpont]] oaver den [[Nederrijn]] verboanden mit den [[Liemers (streek)|Liemers]]. An den oaverkante van den riveer beheurt nen kleinen stroke in den uuterweerden tot Huussen. 

Et olde darpscentrum wödt kenmarkt deur winkelstroaten en horeca. Deur den krieg is et antal historiese huze gering. Den uutstraoling wödt bepoald deur den parochiekarke en nen toonenmend antal stoapelhuze ([[Nederlands]]: ''Flatgebouwen'') . 

==Geskiednis==

===Middeleeuwn===
Huussen wierd al tiedens den vröggen middeleeuwn as ''Hosenhym'' eneumd; later (noa den invallen der [[Vikingen|Wiekingen]]) wöd dizzen ploatse ''Hosenheim'' eneumd. Vanof [[1033]] en den doaropvolgende eeuwn wierd Hosenheim eerst as ''Huschenheim'' of ''Heuschenheim'', dan as ''Heuschen'' of ''Heussen'', en uutendelek als ''Huessen'', noe speld as ''Huussen'', mangs ok espeld as ''Huesse'') vermeld. Huussen (in den tied as Heuschenheim geneumd) blekt in [[1242]] in hende te wean van den graven van [[Hartogdom Kleef|Kleef]]. Zi-j richten nen tolle in an den Rijn en stichten nen [[burcht]]. Rundumme dee burcht untsteet nen handelsneaderzetting. Dee plaetse kreg in elk geval veur [[1319]] [[stadsrechten]]. Den wieden umgeaving van den [[enclave]] beheurden tot et [[Groafschap]] en later Hartogdom [[Gelre]].

===Noa den Tachtigjoarigen Oorlog (1568-1648)===
Noa den [[Tachtigjoarigen Oorlog]] is Huussen nen katholeeken [[enclave]] in et protestanten Nederlaand. Veul katholeeken uut den wieden umgeaving van Huussen goat daor ter karke. 
Et stadjen en noabi-j eleagen darp [[Malburgen]] (den karke ging vort in den 16den eeuwe) blef - net zoas den [[Liemers (streek)|Liemers]] - tot et [[Hartogdom Kleef]] en mit [[Kleef]] vervolgens tot [[Brandenburg]] (1614-1701) en [[Praissen|Pruisen]] (noa [[1701]]) beheuren. Tussen [[1795]] en [[1816]] verwesselden Huussen verskillenden moalen van eigenaar. Noa et [[Congres van Wenen]] wödt Huussen in [[1816]] dele van Nederlaand.

===De Tweede Wereldoorlog===
Huussen hef zwoar eleden tiedens den [[Tweede Wereldoorlog|Tweeden Wealdrieg]]. Noa nen braandbombardement op [[13 mei]] [[1943]] volgen tiedens en noa den [[Slag um Arnem]] in [[1944]] nog nen antal bombardementen, woarbi-j veul van et olde Huussen wödt verneetigd. Op [[17 september]] [[1944]] wödt et [[Looveer]] troffen, woarbi-j nen schuulkeller nen voltreffer kreg. Op [[2 oktober]] [[1944]] wödt den olden stad gebombardierd. Ok [[Huussen-Zand|'t Zand]] wödt troffen. Hierbi-j komt meer dan 200 leu um et leaven. Vanof september 1944 begint ok den evacuasie, woardeur op [[2 april]] [[1945]] den Huussenoaren  geen getuuge waren van den bevrieding deur Britsen soldoaten.

==Huussen van vandage==
In den joaren 60 wödt den buurtschop [[Malburgen]] alsmet den Kleefsen Pleij (an den oaverkante van den Nederrijn, alwoar den Rijn en den [[Iessel]] zich splitsen), deur [[Arnem]] in-enommen. Op [[1 januari]] [[2001]] is den gemeente Huussen soamen egoan mit [[Gendt]] en [[Bemmel]] tot den gemeente [[Lingewaard]]. Ok is doar den ni-jen wiek Loovelden bi-jekommen.

Howal Huussen vandage veural nen forenzendarp is, spölt den histories belangrieken [[tuunbouw]] nog altied nen groten rolle. Doarnoast is et darp in esloagd um veul van den olden tradisies, zoas den [[processie]] (Umdracht), et [[gilde (beroopsgröppe)|gilde]]n, et [[carnaval]], den [[karmis]] mit den doarbi-j beheurenden tradisie van et Vleiskeure en hun eigen [[dialekt]] te beholden. 
Joarleks wödt et beleg en ontzet van Huussen uut [[1502]] deur den gilden herdacht.
Dizzen tradisies geaft den stad nen duudelek zuudeleken uutstroaling.

==Woapen van Huussen: den zwaone==
{| align=right cellpadding=5 cellspacing=0 border=0
| align=center|[[Ofbeelding:Huissen.gif]]<br /><small>''Woapen van Huussen''</small>
|}
Et woapen is woarschienlek ofgeleid van et oldsten woapen van Kleef. Op zeagels uut den middeleeuwn kwam den [[zwaone]] al veur en wöd et schild soms dekt mit nen steednkreun. Den zwane vindt meugelek zien eursprong in den [[Lohengrin]]zwane].

==Literatuur==
===Geskiednis van Huussen===
*Zwaan op woelige baren. Historische schets van de gemeente Huissen 1818-2001 - Ferdinand van Hemmen / Huissen: Gemeente Lingewaard, 2004
*Geschiedenis van Huissen / J.H.F. Zweers & E.J.Th.A.M.A. Smit - Huissen: Historische Kring Huessen, 2000 
*Huissen van prehistorie tot Middeleeuwen / C.G. Neijenhuis - Huissen, Historische Kring Huessen, 2002
*De gemeente Huissen / S. Oedin - Lisse: Imperator, 1946
*De oude Kleefse enklaves en hun overgang naar Gelderland 1795-1817 - E.J.Th.A.M.A. Smit / Zutphen: De Walburg Pers, 1975
*"gehuld in vlammen en rook" Verslagen over de oorlogssituatie in Huissen september-oktober 1944 / Vin Siepman en Henny Derksen - Huissen: Historische Kring Huessen, 2004
* Bibliografie van Huissen. Voorlopige inventarisatie van literatuur die betrekking heeft op Huissen / J.H.F. Zweers. Huissen, Historische Kring Huessen, 1998.
===Huussens dialekt===
*Huissen zoas 't zing'en täötel, nr. 3 ('t rooie bükske) / Huissen: De Kraonige Zwaone, 1982
*Hèkselèève / Henny W.J. Derksen - Huissen: De Kraonige Zwaone, 1984

==Uutgaonde verwiezingen==
*[http://home-3.tiscali.nl/~ti011507/ Historiesen Krenge Huussen]
*[http://www.lingewaard.nl Webstee van den gemeente Lingeweerd]  
*[http://gildenhuissen.nl Webstee Huussensen Gilden]

[[Kattegerie:Achterhooks artikel]]
[[Kattegerie:Plaose in Gelderlaand]]

[[en:Huissen]]
[[fr:Huissen]]
[[nl:Huissen]]
[[ro:Huissen]]
