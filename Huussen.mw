'''Huussen''' ([[Nederlands]]: ''Huissen'') is n darp en stad in et oosten van [[Nederland]], in de previnsie [[Gelderlaand]] (gemeente [[Lingewaard]], in de straeke [[Oaver-Betuwe]]) en hef 17.383 inwonners ([[1 januari]] [[2008]]). Howal Huussen op groand van geografiese kenmarken n [[darp]] is, neumt de Huussenoaren et ne [[Stad (woonstee)|stad]] (umdat et tussen [[1348]] en [[1795]] [[stadsrechten]] had). Huussen is de grootste plaatse in de gemeente en ligt an den [[Nederrien]], in et gebeed tussen [[Arnem]] en [[Nimwaege]].

De plaatse besteet uut Huussen-stad, dat wil zeggen de olde "stad" en angrenzende wonwieken, [[Huussen-Zand]], ne tweede angrenzende kern veural ericht op den tuunbouw, en de in de joaren 70 van de veurige eeuwe ontstoane wiek Zilverkamp. Noa wat kleinere ni-jbouwwieken is vandages de wiek [[Loovelden]] in untwekkeling. Oostelek van et darp bunt grote [[uterweerden]] te vinden. Bi-j et kleine industriegebeed [[Looveer]] is Huussen deur nen [[veerpont]] oaver den [[Nederrien]] verboanden mit de [[Liemers (streek)|Liemers]]. An de oaverkante van de revier beheurt nen kleinen strook in de uuterweerden tot Huussen. 

Et olde darpscentrum wöd kenmarkt deur winkelstroaten en horeka. Deur den krieg bunt der weineg historiese huze. De uutstraoling wöd bepoald deur de parochiekarke en n toonemmend antal flatgebouwen. 

==Geskiednis==

===Middeleeuwn===
Huussen wierd al tiedens de vrogge middeleeuwn as ''Hosenhym'' eneumd; later (noa de invallen van de [[Vikingen|Wiekingen]]) wodden dizze plaatse ''Hosenheim'' eneumd. Vanof [[1033]] en de doaropvolgende eeuwn wierd Hosenheim eerst as ''Huschenheim'' of ''Heuschenheim'', dan as ''Heuschen'' of ''Heussen'', en uutendelek als ''Huessen'', noe speld as ''Huussen'', mangs ok espeld as ''Huesse'') vermeld. Huussen (in de tied as Heuschenheim eneumd) blek in [[1242]] in hende te waen van de graven van [[Hartogdom Kleef|Kleef]]. Zi-j richten nen tol in an den Rien en stichen nen [[burcht]]. Rundumme den burcht untsteet ne handelsnaederzetting. Dee plaatse kreg in elk geval veur [[1319]] [[stadsrechten]]. De wiede umgaeving van de [[enclave]] beheurden tot et [[Groafschap]] en later Hartogdom [[Gelre]].

===Noa den Tachtigjoarigen Oorlog (1568-1648)===
Noa den [[Tachtigjoarigen Oorlog]] is Huussen nen kattelieke [[enclave]] in et prottestante Nederland. Völle kattelieken uut de wiede umgaeving van Huussen gingen daor noar de karke. 
Et staedjen en noabi-j elaegen darp [[Malburgen]] (de karke ging vort in de 16de eeuwe) blef - net zoas de [[Liemers (straeke)|Liemers]] - tot et [[Hartogdom Kleef]] en met [[Kleef]] vervolgens tot [[Brandenburg]] (1614-1701) en [[Praissen|Prusen]] (noa [[1701]]) beheuren. Tussen [[1795]] en [[1816]] verwesselden Huussen verskillenden moalen van eigenaar. Noa et [[Congres van Wenen]] wodden Huussen in [[1816]] n deel van Nederlaand.

===Den Tweeden Waeldoorlog===
Huussen hef zwoar eleden tiedens den [[Tweede Wereldoorlog|Tweeden Waeldoorlog]]. Noa n braandbombardement op [[13 mei]] [[1943]] volgen tiedens en noa den [[Slag um Arnem]] in [[1944]] nog n antal bombardementen, woarbi-j völle van et olde Huussen vernetegd wodden. Op [[17 september]] [[1944]] wodden et [[Looveer]] etroffen, woarbi-j nen schuulkeller nen voltreffer kreg. Op [[2 oktober]] [[1944]] wodden de olde stad bombardeerd. Ok [[Huussen-Zand|Et Zand]] wodden etroffen. Hierbi-j komt meer as 200 leu um et laeven. Vanof september 1944 begon ok de evacuasie, woardeur op [[2 april]] [[1945]] de Huussenoaren  gin getuge waren van de bevri-jding deur Britse soldoaten.

==Huussen van vandage==
In de joaren 60 wodden de buurtschop [[Malburgen]] alsmet den Kleefsen Pleij (an de oaverkante van den Nederrien, woar den Rien en den [[Iessel]] zich splitst), deur [[Arnem]] in-enommen. Op [[1 januari]] [[2001]] is de gemeente Huussen samen egoane met [[Gendt]] en [[Bemmel]] tot de gemeente [[Lingewaard]]. Ok is doar de ni-je wiek Loovelden bi-jekommen.

Howal Huussen noo veural n forenzendarp is, spölt den histories belangrieken [[tuunbouw]] nog altied ne grote rolle. Doarnoast is et darp derin eslaagd um völ van de olde tradisies, zoas de [[processie]] (Umdracht), et [[gilde (beroopsgröppe)|gilde]]n, et [[carnaval]], de [[karmisse]] met de doarbi-j beheurende tradisie van et Vleiskeure en eur eigen [[dialekt]] te beholden. 
Joarleks wöd et beleg en ontzet van Huussen uut [[1502]] deur de gilden herdacht.
Dizze tradisies gaeft de stad ne duudelek zudeleke uutstroaling.

==Woapen van Huussen: de zwoane==
[[Ofbeelding:Huissen.gif|thumb|Woapen van Huussen]]
Et woapen is woarschienlek ofgeleid van et oldste woapen van Kleef. Op zaegels uut de middeleeuwn kwam de [[zwane]] al veur en wodden et schild soms dekt met nen staednkroon. De zwane vundt meugelek zienen eursprong in de [[Lohengrin]]zwane].

==Literatuur==
===Geskiednis van Huussen===
*Zwaan op woelige baren. Historische schets van de gemeente Huissen 1818-2001 - Ferdinand van Hemmen / Huissen: Gemeente Lingewaard, 2004
*Geschiedenis van Huissen / J.H.F. Zweers & E.J.Th.A.M.A. Smit - Huissen: Historische Kring Huessen, 2000 
*Huissen van prehistorie tot Middeleeuwen / C.G. Neijenhuis - Huissen, Historische Kring Huessen, 2002
*De gemeente Huissen / S. Oedin - Lisse: Imperator, 1946
*De oude Kleefse enklaves en hun overgang naar Gelderland 1795-1817 - E.J.Th.A.M.A. Smit / Zutphen: De Walburg Pers, 1975
*"gehuld in vlammen en rook" Verslagen over de oorlogssituatie in Huissen september-oktober 1944 / Vin Siepman en Henny Derksen - Huissen: Historische Kring Huessen, 2004
* Bibliografie van Huissen. Voorlopige inventarisatie van literatuur die betrekking heeft op Huissen / J.H.F. Zweers. Huissen, Historische Kring Huessen, 1998.
===Huussens dialekt===
*Huissen zoas 't zing'en täötel, nr. 3 ('t rooie bükske) / Huissen: De Kraonige Zwaone, 1982
*Hèkselèève / Henny W.J. Derksen - Huissen: De Kraonige Zwaone, 1984

==Uutgaonde verwiezingen==
*[http://home-3.tiscali.nl/~ti011507/ Historiesen Kreng Huussen]
*[http://www.lingewaard.nl Webstae van de gemeente Lingeweerd]  
*[http://gildenhuissen.nl Webstae Huussense Gilden]

[[Kattegerie:Achterhooks artikel]]
[[Kattegerie:Plaose in Gelderlaand]]

[[de:Huissen]]
[[en:Huissen]]
[[es:Huissen]]
[[fr:Huissen]]
[[nl:Huissen]]
[[pl:Huissen]]
[[pt:Huissen]]
[[ro:Huissen]]
