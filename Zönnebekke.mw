[[Ofbeelding:Netherlands, Enschede, Buitenplaats Zonnebeek (1).JPG|300px|thumb|right|De boetnploatse vanof de Zonnebeekwegge.]]
[[Ofbeelding:Netherlands, Enschede, Buitenplaats Zonnebeek (2).JPG|300px|thumb|right|n Weastkaant.]]
[[Ofbeelding:Netherlands, Enschede, Buitenplaats Zonnebeek (3).JPG|300px|thumb|right|n Aachterkaant.]]
Zonnebeek (''[[Tweants]]: Zönnebekke'') is n noam van ne [[butenplaatse|boetnploatse]] en t [[laandgood]] det d'rbiej hör. 't Lig neurdlik van t [[Buurserzaand]] an de Zonnebeekweg met oetzich oawer de [[heed|heaie]] van t [[Osselerveald]].

==Skiednisse==
t Laandhoes wör tusken 1906 en 1907 baawd noar t öntwarp van de architect A.G. Beltman veur J.B. van Heek en zinne wief, Edwina van Heek - Burr Ewing. t Öntwarp is boaseerd öp t laandhoes van Edwina's moor, wölk in [[Nashville, Tenessee|Nashville]], [[Tenessee]] in de [[Verienigde Staoten van Amerika|Vereanigde Stöate van Amerika]].

==Architectuur==
t Laandhoes, in neoklassistiese vörmgeffige, hef witte gepleaisterde geffeln en n skilddak met kappele en an de ziejkaantn ne skouwe. n Veurgeffel is strak symmetries en spreng in t mirre lichlik noar veurne. Det deal hef n balkon det deur zuule dröagn wör en is bekreund met ne timpane, woarinne n [[roos|reuzn]]veanster plöatst is. Det balkon is kenmarknd veur de zoo-nöamde Amerikoanse ''plaantershuuze'', dee deur de plantagebehearders baawd wörre. Ok n geffel a'n weastkaant har earst n balkon, moar dis is in 1911 töt ne serre ömbaawd.

==Laandgood==
Öp de skiednissevölle boetnploatse bint nöast t laandhoes ok ne toene, n kootshuus met staln, n diensthoes, ne garage, nen kapskoer, ne [[greuntetune|greuntetoene]] met skoer, nen teakopel, ne skoapskeuje met duuvntil en n hek met öp de pielers n tekst 'Zonnebeek'. n Parkanleg in [[laandskop]]svörmgeffige is noar t öntwarp van P.H. Wattez en is ok Amerikoans inspireard. Röndömme 1908 is nen beumgoard met greuntetoene en bleumetoene an-leg, dee ömreengd wör met muurn en höage. In 1972 is de toene hersteld noar n öntwarp van t architectnburo T.H. Koning.

==Metwarkige in de saamnleawige en toogang tö't laangood==
n Broor van Jan Bernard - Jan Herman van Heek - rech öp 15 növeamber 1946 de Stichitge Edwina van Heek öp. Disse stichtige steunt kultureale pröjekte in [[Oaweriessel]] en n [[Gelderlaand|Gealderse]] [[Achterhook]], dee richt bint öp t behaawn van netuurmonumente, skiednissewoardige baawwärke en kunstobjekte. Ok Hoes Zonnebeek wör beheard deur de stichtige. Öp n zöldervloor is n appartement baawd veur n heuidign behearder. n Villa en t park bint nich los-steld veur publiek, moar iej könt wal öp t laandgood roondsleantern.
{{Coordinate|NS=52/10/30/N|EW=6/48/30/|type=landmark|region=NL-OV}}
[[Kattegerie: Tweants artikel]]
[[Kattegerie: Laandgood]]
[[Kategorie:Eanske]]
