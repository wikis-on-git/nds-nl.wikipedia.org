[[Ofbeelding:River Llynfi - geograph.org.uk - 53546.jpg|300px|thumb|right|n Afon Llynfi vanof de brögge biej Pont Rhyd-y-cyff.]]
n '''Afon Llynfi''' ([[Engels]]: ''River Llenfy'') is eann van de drea grötste ziejstreume van n [[Afon Ogwr]].

t Is önnevear 16 km laang vanof zinne [[kwel|welle]] ten neurdn van [[Maesteg]] en strömt veur t grötste deil noar t zuudn deur [[Dyffryn Llynfi]] öp n samnloop met n Afon Ogwr en n [[Afon Garw]] biej [[Abercynffig]] an. De wichtigste ziejstreume van n Afon Llynfi bint n Nant Cwm-du en n Nant Cedfyw dee an n leenkeroover legt, en n Nant Crynwydd, n Nant Sychbant en n Nant y Gadlys an n reechteroover.

n Afon Llynfi hef lange industrialisoasietiedn met-moakt, woarvan t grötste deil kolnmienn biej Maesteg warn. D'r warn iezer- en baksteanfebriekn biej [[Tondu]].

Industrialisoasie en slimme rioolwoateroawerzienige hebt d'r veur zörgd det n [[revier|stroom]] zwoar vervuild roakt is. In n tweadn hölf van n 20n joarhönnerd gungn de kolnmienn vort, moar nieje industriën as kosmetiköa, pepier en rioolwoaterofwoaterige bleawn öare ofval in Afon Llynfi störtn woardeur n stroom veur nen langn tied biejnoa abioties war. Zwoare akties teagn disse industriën hebt hölpn öm d'rveur te zörgn det de woaterkwoaliteait verbettern in n 21n joarhönnerd.

[[Kattegerie:Tweants artikel]]
[[Kattegerie:Stroom in Kumrië]]
