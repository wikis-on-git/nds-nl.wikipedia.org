[[File:Hessischen Ministerpräsidenten Jeroen Dubbeldam 1 2013.jpg|thumb|Jeroen Dubbeldam (2013)]]
[[File:Hessischen Ministerpräsidenten Jeroen Dubbeldam auf Utasha 3 mk.jpg|thumb|Jeroen Dubbeldam auf ''Utasha'' beim [[Internationales Pfingstturnier Wiesbaden|Internationalen Pfingstturnier Wiesbaden]] 2013]]

'''Jeroen Dubbeldam''' ([[Zwolle (Oaveriessel)|Zwolle]], [[15 april]] [[1973]]) is nen [[Neerlaand]]sen [[springruuter]].

Zin eerste pries wun he in [[1994]], doo't he met t [[peard]] ''Killarney'' [[Europa (continent)|Europees]] Kampioen wör bie de ''young riders'' (jonge ruuters). De meeste weenst haalden he met t peard ''De Sjiem''. In [[2000]] wun he de gooldene medalje op de [[Olympiese Zommerspöllen]] van [[Sydney]] en n joar doarop de earvolle Grote Pries van Aken. In september 2014 wör Dubbeldam wearldkampioen springen op de wearldspöllen vuur springruuters.

In augustus [[2006]] wör Dubbeldam op ''Up and Down'' wearldkampioen met t nasjonale manskap, bie de viefde wearldruuterspöllen in Aken, met [[Albert Zoer]], [[Gerco Schröder]] en [[Piet Raijmakers]].

Geeldsketer van Dubbeldam is BMC Groep, den't ook de springruuters [[Ben Schröder]] en [[Jurgen Stenfert]] en dressuurriedsters [[Coby van Baalen|Coby]], [[Marlies van Baalen|Marlies]] en [[Marrigje van Baalen]] sponsoren dut. 

Dubbeldam wont rechtevoort in t [[Tweante|Tweantse]] [[Weersel]] met zinne vrouwe en dree keender, en hef doar nen egenen wedstriedstal, den't noar De Sjiem is eneumd.

==Oetgoande verbeending==
* http://www.jeroendubbeldam.nl

{{DEFAULTSORT:Dubbeldam, Jeroen}}
[[Kategorie:Tweants artikel]]
[[Kategorie:Peardesport]]
[[Kategorie:Sporter oet Oaveriessel]]
