[[Ofbeelding:BluegrassBanjo.jpg|thumb|right|110px|Banjo met vief snaren]]
n '''Banjo''' is n snaarinstrumeant wat oontwikkeld wör duur [[Afrika]]anse slawen in de vraue [[Verenigde Stoaten]], en wör ofleadt van verskeadene ooldere afrikaanse instrumeanten. t Instrumeant hef n kort, houwerig, skaarp geluud. Van n namen "Banjo" wörd oawer t algemeen annömmen dat t is ofleadt van de [[kimboendoe (sproake)|kimboendoe]]term ''mbanza''. Wat gelearde leu meant dat t ne verbastering is van t woard "bandore" of van ne vraue verengelsing van t [[Spaans]]e woard "bandurria". Wier aanderen geleuwt dat t oet t gebeed van [[Senegal]] en [[Gambia]] keump en ne verbastering is van n woard vuur [[bamboe]]stengel, wat völle wör gebroekt vuur n haals van de banjo.

==Geskiedenisse==
Slawen in t noord-oosten van de Verenigde Stoaten maakten instrumeanten met ne kalebasvörm, wat ze gewoon warren oet Afrika. Skriewers oet t 18de en 19de joarhoonderd beskrewen t instrumeant oonder mear as ''bangie'', ''banza'', ''banjer'' en ''banjar''. Der bestoat völle instrumeanten dee't völle op n banjo liekt, zo as bievuurbeeld n [[Japan]]sen ''[[shamisen]]'' en Pärziesen ''tar'', of aandere soorten dee't völle in aandere laanden gebroekt wörden, mear de meest vuur de haande liggende vuuroolder van de banjo is de ''[[ankonting]]'', ne soort lute dee't duur de [[Joa (volk)|Jola-stamme]] oet [[Senegambia (gebeed)|Senegambia]] gebroekt wörd. Aandere vergeliekbere instrumeanten beent de ''[[xalam]]'' oet [[Senegal]] en de ''[[ngoni (instrumeant)|ngoni]]'' oet t [[Wassoeloe]]gebeed det verpreadt ligt oawer de laanden [[mali]], [[Guinee]] en [[Ivoorkust]].

t Is an te nemmen dat n banjo oawer verkillende wearlddelen is egoane, en oonderwiel verskillende moalen is an epast duur de joaren hen. n Hudigen banjo wör geleefd emaakt duur n Amerikaan [[Joel Sweeney]] in de dartiger joaren van t niegenteende joarhoonderd, den at der met roondtrekken dee. Banjoos wörden tusken 1840 en '50 noar t [[Verenigd Keuninkriek]] oawer ebracht, en wörden doar slim geleefd.<ref >[http://www.shlomomusic.com/zitherbanjo.htm Informasie oawer n banjo en oontwikkeling van de Sieter-banjo]. </ref>

Ene den't n banjo in [[Tweante]] bekeand maakten, was [[Harm oet Riessen]], bievuurbeeld in zien nommer ''I am ben n Kentucky Tukker''. Wieder wörd n banjo in verskeadene nommers van n [[Achterhook]]sen [[boerenrock]]band [[Normaal]] gebroekt.

==Hudigen vörm==
n Hudigen banjo besteet in n antal vörme, zo as met vere of met vief snaren. De interesse vuur banjoos met zes snaren neamp ook tau. Dissen banjo is stemd as ne [[gitaar]]. In zowat alle vörme wörd n banjo bespöld duur in ne vlotte [[arpeggio]]manere van spöllen, skoonwal der völle verskeadene spölwiezes beent.

De kaste, of "pot" van n modernen banjo besteet normaalgesprökken oet nen roonden raand (meesttieds van hoolt), ne metalene toonreenk, en n vel deroawerhen espönnen, te vergelieken met n tromvel. Van ooldsher wör t vel emaakt van t vel van deers, mear rechtevoort kan dat ook keunststof wean. Wat banjo's hebt n trilvel an de achterkaante, mear de meeste beent lös van achteren. Der bestoat ook ellektriese banjo's.

==Gebroek==
Rechtevoort wörd n banjo as kenmaarkend ezene vuur [[Dixieland Jazz]], [[country]]-, [[folk]] en [[bluegrass]]muziek. t Instrumeant was skoonwal al belangriek in de [[Afrikaans-Amerikaans]]e tradisjonele muziek. Featelik keump t der op dale dat Afrikaanse Amerikanen ne grote invlood harren op de oontwikkeling van de country en bluegrassmuziek duur n banjo der in te gebroeken,  en duur de verbettering en anpassing van spöltechnieken. De leste tied wörd n banjo völle gebroekt in völle muziekstielen, zo as popmuziek, [[indie rock]] en [[Keltiese Punk]].

==Oetgoande verbeendings==

* [http://www.bluegrass-museum.org t Internasjonale Museum vuur Bluegrassmuziek]
* [http://www.thebanjoman.com Banjomuziek en oetleg]
* [http://www.banjofrailer.com Banjomuziek van vrauer van t plattelaand van Amerika]
* [http://4stringchords.com Akkoordenzeuker vuur veersnarige banjo's]
* [http://zeppmusic.com/banjo/ Banjo-L]
* [http://www.banjohangout.org The Banjo Hangout]
* [http://www.banjonews.com/ n Banjo Niejsbreef]
* [http://www.cybergrass.com Cybergrass - The Internet's Bluegrass Music News Magazine].
* [http://www.cyfuss.com/acordes_para_banjo akkoorden vuur viefsnarige Banjo's].
* [http://www.todobanjo.blogspot.com Banjo spaanssprekkenden]
* [http://www.archive.org/details/to_hear_your_banjo_play ''To Hear Your Banjo Play''], 1947 Alan Lomax film (16 minuten)

{{Commonscat|Banjo}}

{{Bron|<references/>}}

[[Kattegerie: Tweants artikel]]
[[Kattegerie: Meziekinsterment]]

[[be-x-old:Банджа]]
[[bg:Банджо]]
[[ca:Banjo]]
[[cs:Banjo]]
[[cy:Banjo]]
[[da:Banjo]]
[[de:Banjo]]
[[en:Banjo]]
[[eo:Banĝo]]
[[es:Banjo]]
[[et:Bandžo]]
[[fi:Banjo]]
[[fr:Banjo]]
[[ga:Bainseo]]
[[gd:Bainsiò]]
[[gl:Banjo]]
[[he:בנג'ו]]
[[hr:Bendžo]]
[[hu:Bendzsó]]
[[id:Banjo]]
[[it:Banjo]]
[[ja:バンジョー]]
[[ka:ბანჯო]]
[[ko:밴조]]
[[la:Banio]]
[[lv:Bandžo]]
[[nl:Banjo]]
[[nn:Banjo]]
[[no:Banjo]]
[[oc:Banjo]]
[[os:Банджо]]
[[pl:Banjo]]
[[pt:Banjo]]
[[ro:Banjo]]
[[ru:Банджо]]
[[simple:Banjo]]
[[sl:Banjo]]
[[sr:Бенџо]]
[[sv:Banjo]]
[[tl:Bandyo]]
[[tr:Banjo]]
[[uk:Банджо]]
[[zh:班卓琴]]
