'''Ohio''' (uutspråke: {{IPA|/oˈhaɪo/}}) is nen stat in et noordousten van de [[midweststreake]] van de [[Vereynigde Ståten]]. Van de vyvtig ståten is et de 34. up uppervlakte, de söävende up inwoanertal en de teende drukstbevolkede. De grötste stad en höyvdstad is [[Columbus (Ohio)|Kolumbus]]. Et versteadelikte gebeed rund dee stad, Grout [[Cincinatti]] en Grout Cleveland sint de grötste metropolen.

Ohio grenset an et Eriemear in et noorden, den ståt [[Pennsylvania]] up et ousten, [[Westvirginia]] up et süüdousten, [[Kentucky]] up et süüdwesten, [[Indiana]] up et westen en [[Michigan]] up et noordwesten.

De name danket den ståt an de rivyr [[Ohio (rivyr)|Ohio]]. Dee name kümt weader van et [[Seneka (språke)|senekaanske]] woord ''ohi:yo’'', wat ‘goden rivyr’, ‘grouten rivyr’ of ‘grouten ströym’ bedüdet. Ohio wör as 17. ståt by et gröttere verbund edån up den [[1 meert|1. määrt]] [[1803]]. Ne byname vöär den ståt is de “Buckeye State” (kastanjeståt), når de ohiaanske kastanjeböyme.

In de [[kolonialisme|koloniale tyd]] unstünd Ohio as deyl van et [[Noordwestelike Territorium]] up et westen van de [[Appalachen]] nå de [[Noordwestelike Indianenoorlogen]]. Et wör den eyrsten neet-kolonialen vryståt by et Verbund. Et untwikkelden sik rap töt industrieel centrum in de [[20ste eeuw|20. eywe]] en groiden do voordan töt ne ekonomy wat et meyr van informaty en deenstverleyning müt hebben in de 21. eywe.

De regeyring van Ohio besteyt uut nen uutvorenden tak under leiding van nen gouvernöör. Den wetgeavenden tak hevt en tweykamerstelsel wat de Algemeyne Vergåring van Ohio nöömd wördt. Den rechterliken macht wördt eleided döär et hougerechtshov. Ohio beset 16 stöle in et Amerikaanske Huus van Ofvaerdigden. Den ståt steyt bekend as wesselståt (Swing State) en bellwether by landelike verkesingen. Söäven amerikaanske presidenten kümmen uut Ohio.

Ohio is groutendeyls noch nen industryståt en stünd in 2015 wat BBP angeyt up de 8. steade in de lyste van 50 ståten. Et is den dardegrötsten amerikaansken fabriksståt en de tweydegrötste maker van [[auto|wagens]], up [[Michigan]] nå.

{{Verenigde Staoten}}
[[Kategorie: Tweants artikel]]
[[Kategorie: Verenigde Stoatn van Amerika]]
