De '''Zeuventien Previnsien''' is ne beneuming veur et geheel van vörstendommen dat in de löppe van de 14de tot 16de eeuwe in hende kwam van de [[Bourgondiese tied|Bourgondiese]] hartoagen as de ''laanden van herweerts oaver''. 

==Vörstendommen==
Et was et kerngebeed van den [[hartog van Bourgondië|Bourgondiërs]] noa et verlees van de arflaanden in [[1477]] under [[Karel den Stouten]], in dizzen zaak et [[hartogdom Bourgondië]] zelf. 

Under [[Karel V van et Heilige Roomse Riek]] wodden et merendeel an vörstendommen vereanegd in ne [[personele unie]], dat wil zeggen dat hi-j telkens [[hartog]], [[graaf (titel)|graaf]] of [[heerlekheid|heer]] was in de previnsie.

* 1. [[Groafschap Artesië]]
* 2. [[Groafschap Vloanderen]]
* 3. Kasselri-jen [[Riesel]], [[Dowaai]] en [[Orchies]] (mangs [[Riesels-Vloanderen]] eneumd)
* 4. [[Doornik en et Doorniksen]]
* 5. [[Heerlekheid Mechelen]]
* 6. [[Groafschap Namen]]
* 7. [[Groafschap Henegouwen]]
* 8. [[Groafschap Zeelaand]]
* 9. [[Groafschap Hollaand]]
* 10. [[Hartogdom Braobant]] en [[Markgroafschap Antwarpen]]
* 11. [[Stoaten van Limburg en de Laanden van Oavermaas|Hartogdom Limburg en de Laanden van Oavermaas]]
* 12. [[Hartogdom Luxemburg|Hartogdom  Luxemburg]]
* 13. [[Heerlekheid Utrecht]]
* 14. [[Heerlekheid Freeslaand]]
* 15. [[Gelre|Hartogdom Gelre]] en [[Groafschap Zutfent]]
* 16. [[Heerlekheid Grunnen]]
* 17. [[Heerlekheid Oaveriessel]] (mit [[Drenthe]], [[Groafschap Lingen|Lingen]], [[Wedde (Grunnen)|Wedde]] en [[Westerwolde|Westwoldingerlaand]])

De hierboaven gevolgde riege hef gin vaststoanden inhold. Zeuventiene was op ne gegeaven tied et antal [[stoaten]]verteggenweurdigers bi-j de [[Stoaten-Generoal van de Nederlaanden|Stoaten-Generoal]] in [[Brussel (stad)|Brussel]] en zie bunt dat getal blieven neumen. Moar de verteggenweurdegingen konden wal ens wesselen umdat ne bepoalde [[heerlekheid]] mangs ofhing van ne andere.  Zo heurden Zutfent bi-j Gelre en Limburg bi-j Braobant. An de andere kante hadden et markiezoat Antwarpen, Doornik of Riesels-Vloanderen mangs nen eigen verteggenweurdiger. 

==Uutgoande verwiezing==
* [http://www.wazamar.org/Nederlanden/zeventien-prov.htm De 17 stoaten anweazig bi-j de Stoaten-Generoal van 15 oktober 1555] (mit kaarte)

[[Kategorie:Achterhooks_artikel]]
[[Kategorie:Middeleewn]]
