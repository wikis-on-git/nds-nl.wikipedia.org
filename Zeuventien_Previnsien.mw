Den '''Zeaventien Proveensien''' is nen beneuming veur et geheel van vörstendommen dat in den löp van den 14den tot 16den eeuwe in hende kwam van den [[Bourgondischen tied|Bourgondischen]] hartogen as den ''laanden van herweerts oaver''. 

==Vörstendommen==
Et was et karngebeed van den [[hartog van Bourgondië|Bourgondiërs]] noa et verlees van den arflaanden in [[1477]] under [[Karel den Stolte]], in dizzen zoak et [[hartogdom Bourgondië]] zelf. 

Under [[Karel V van et Heiligen Roomsen Riek]] wöd het merendeel an vörstendommen vereanigd in nen [[personelen unie]], dat wil zeggen dat hi-j telkens [[hartog]], [[graaf (titel)|graaf]] of [[heerlijkheid|here]] was in den proveensie.

* 1. [[Groafschap Artesië]]
* 2. [[Groafschap Vloanderen]]
* 3. Kasselri-jen [[Riesel]], [[Dowaai]] en [[Orchies]] (mangs [[Riesels-Vloanderen]] eneumd)
* 4. [[Doornik en et Doorniksen]]
* 5. [[Heerlijkheid Mechelen]]
* 6. [[Groafschap Namen]]
* 7. [[Groafschap Henegouwen]]
* 8. [[Groafschap Zeelaand]]
* 9. [[Groafschap Hollaand]]
* 10. [[Hartogdom Braobant]] en [[Markgroafschap Antwarpen]]
* 11. [[Stoaten van Limburg en den Laanden van Oavermaas|Hartogdom Limburg en den Laanden van Oavermaas]]
* 12. [[Hartogdom Luxemburg|Hartogdom  Luxemburg]]
* 13. [[Heerlijkheid Utrecht]]
* 14. [[Heerlijkheid Freeslaand]]
* 15. [[Gelre|Hartogdom Gelre]] en [[Groafschap Zutfent]]
* 16. [[Heerlijkheid Grunnen]]
* 17. [[Heerlijkheid Oaveriessel]] (mit [[Drenthe]], [[Groafschap Lingen|Lingen]], [[Wedde (Grunnen)|Wedde]] en [[Westerwolde|Westwoldingerlaand]])

Den hierboaven gevolgden riege hef geen vaststoanden inhold. Zeaventien was op nen gegeaven tied et antal [[stoaten]]verteggenweurdigers bi-j den [[Stoaten-Generoal van den Nederlaanden|Stoaten-Generoal]] in [[Brussel]] en zie bunt dat getal blieven neumen. Moar den verteggenweurdigingen konden wal ens wesselen umdat nen bepoalden [[heerlijkheid]] mangs ofhing van nen anderen.  Zo heurden Zutfent bi-j Gelre en Limburg bi-j Braobant. An dee andere kante hadden et markiezoat Antwarpen, Doornik of Riesels-Vloanderen mangs nen eigen verteggenweurdiger. 

==Uutgoande verwiezing==
* [http://www.wazamar.org/Nederlanden/zeventien-prov.htm Den 17 stoaten anweazig bi-j den Stoaten-Generoal van 15 oktober 1555] (mit keerte)

[[Kattegerie:Achterhooks_artikel]]
[[Kattegerie:Geschiedenis]]

[[ca: Disset Províncies]]
[[de:Siebzehn Provinzen]]
[[en:Seventeen Provinces]]
[[fr:Dix-sept Provinces]]
[[ja:ネーデルラント17州]]
[[nn:Zeventien Provinciën]]
[[nn:Dei sytten nederlandske provinsane]]
[[no:De sytten nederlandske provinsene]]
[[pt:Dezessete Províncias]]
