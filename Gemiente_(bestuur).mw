Een '''gemiente''' is een groep van woongebieden (dörpen, steden) mit et bi'jbeheurende gebied die tegere bestuurd wodden deur een poletiek apperaot. De gemiente is de onderste laoge uut et poletieke bestuursstruktuur, mit daorboven in [[Nederlaand]] respektievelik de [[pervincie|perveensie]] en de [[rieksoverhied]], en in [[België]] respektievelik et [[arrondissement]], de [[pervincie|perveensie]], et [[gewest (België)|gewest]] en de [[federaole staot]]. Pattie gemientes in Nederlaand kennen nog [[dielgemiente]]s of stadsdielen, waorin de gemiente opdield is. Dit komt veur in [[Amsterdam]] en [[Rötterdaam (gemainte)|Rotterdam]].

==Algemien==
Per 1 jannewaori 2019 bin d'r 358 gemientes in Nederlaand. In alle Nederlaanse gemientes wodden een antal laandelike riegels, op een zelde meniere toepast (bi'jgelieks wat uutkerings betreft), en de vorm van et [[paspoort]] moet d'r in alle gemientes etzelde uutzien. Toch bin d'r wel grote verschillen tussen de iene en de aandere gemiente. Een grote [[Stad (woonstee)|stad]], waor veul meensken dichte op mekeer wonen, kent aandere perblemen en voert een aander beleid as een dunbevolkte plattelaansgemiente die uut een antal kleine plakken bestaot. [[Baentiesman]]nen, gemienteraodsleden, [[wethoolder]]s en [[borgemeister]] bin d'r verantwoordelik veur dat de zaeken in de gemiente goed gaon.

==Gemientelike staotestieken==
===Nederlaand===
{|
|
*Grootste gemiente (kwa oppervlak): [[Zuudwest-Frieslaand]]
*Grootste gemiente (kwa inwoners): [[Amsterdam]]
*Kleinste gemiente (kwa oppervlak): [[Westervoort]]
*Kleinste gemiente (kwa inwoners): [[Schiermonnikoog]]
|
*Noordelikst legen gemiente: [[Emsmond]] 
*Oostelikst legen gemiente: [[Oldambt (gemainte)|Oldambt]]
*Zudelikst legen gemiente: [[Gulpen-Wittem]]
*Westelikst legen gemiente: [[Sloes (gemeente)|Sloes]]
|}

*Leegst legen gemeente: [[Zuudplas]]
*Hoogst legen gemeente: [[Vaols]]

===België===
{|
|
*Grootste gemiente (kwa oppervlak): [[Doornik]]
*Grootste gemiente (kwa inwoners): [[Antwaarp (stad)|Antwarpen]]
*Kleinste gemiente (kwa oppervlak): [[Sint-Joost-ten-Node]]
*Kleinste gemiente (kwa inwoners): [[Herstappe]]
|
*Noordelikst legen gemiente: [[Hoogstraten]]
*Oostelikst legen gemiente: [[Büllingen]]
*Zudelikst legen gemiente: [[Rouvroy (Luxemburg)|Rouvroy]]
*Westelikst legen gemiente: [[De Panne]]
|}

*Hoogst legen gemiente: [[Waimes]]

==Nedersaksisch==
*[[Achterhooks]]: ''gemeente''
*[[Drèents]]: ''gemeeinte'', ''gemeinte'', ''gemiente''
*[[Grunnegs]]: ''gemainte''
*[[Sallaands]]: ''gemiente'', ''gemeente''
*[[Stellingwarfs]]: ''gemiente''
*[[Tweants]]: ''gemeante'', ''gemeente''
*[[Veluws]]: ''gemeente'', ''gemiente''

[[Kategorie:Stellingwarfs artikel]]
[[Kategorie:Gemiente| ]]
