'''Beltrum''' is een darp in de gemeente [[Berkelland]] in de previnsie [[Gelderland]] in [[Nederland]]. 

Beltrum is ok een vroggere gemeente, dat toendertied bestoan hef uut Beltrum, [[Lintvelde]], [[Auste]] en [[Zwolle (Gld)]]. In [[1819]] is de gemeente Beltrum op-eheven en bi-j de gemeente [[Eibargen]] evoegd. Deur de gemeentelijke herindeling op 1 januari 2005 is de gemeente Eibargen onderdeel ewodden van de ni-je gemeente [[Berkelland]].

== Geschiedenis ==
De geschiedenis van Beltrum geet terugge noar [[1236]]. In dat joar verkocht een jonkheer van [[Borklo]] schienboar uut geldnood de villa Grolle en een stuk grond der umheer aan de graaf van [[Zutfent]]. Van toen af was de latere stad [[Grolle]] een enclave in het gebied van [[Borklo]].

Bi-j de volkstelling in ut joar [[1748]] wodden in Beltrum 233 gezinnen eteld woarvan 122 in ut buurtschap Beltrum, 40 in Lintvelde, 34 in Auste, en 27 in Zwolle. Bi-j een gemiddelde huusholling van 5 personen kump de totale bevolking umsgeveer uut op 1115 inwoners. In [[1811]] had Beltrum 1724 inwoners.

In [[1795]] wodden Beltrum een zelfstandige gemeente, moar had een völs te klein financieel draagvlak. Bi-j Koninklijk Besluut van 17 februari [[1819]] wodden Beltrum bi-j de gemeente Eibargen evoegd. De bevolking van een groot deel van Beltrum is, ondanks dat zi-j bi-j de protestante gemeente Eibargen heurde altied op ut Katholieke Grolle oriënteerd ewest. Een deel van de vroggere gemeente Eibargen is in 2005 bi-j de gemeente [[Oost Gelre]] gaon heuren (de buurtschappen Zwolle (Gld), delen van Auste en Veur-Beltrum). Dit betekende veur disse buurtschappen de opheffing van de scheiding tussen kerspel (parochie) en stad Grolle, dèn in 1236 deur de verkoop van de Villa Grolle was ontstoan.

[[Categorie:Achterhooks_artikel]]
[[Categorie:Gelderlaand]]
