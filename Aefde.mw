[[File:Sluis Eefde hoog.jpg|thumb|Sloes Aefde]]
'''Aefde''' ([[Nederlands]]: ''Eefde'') is n darp in de Nederlandse gemeente [[Lochem]], previnsie [[Gelderlaand|Gelderland]]. Et is elaegen an et [[Tweantekanaal|Twentekanaal]] en hef 4203 inwonners (1 januari [[2006]]). 

Ter heugte van Aefde bevund zich in dit kanaal t [[sloes (kunstwark)|sluzenkomplex]] ''Sloes Aefde'', n monument oet [[1933]] dat deur [[Riekswaterstaat]] veur waterhoesholding en scheepvaortverkeer wödt ebroekt en van [[2003]] tot en met [[2006]] grondig renoveerd wodden.

Op t landgood Rijsselt in Aefde was [[Nederlandsch Mettray]] evestigd, n prottestants opvoedingstehoes veur neet-kriminele jongern met gedragsprobleemn dat in 1851 op-ericht wodden deur [[Willem Hendrik Suringar]]. In [[1998]] is Nederlandsch Mettray um-evormd tot de ''Justitiële Jeugdinrichting Rentray''.

Deur Aefde loopt dree spoorlienn vanoet [[Station Zutfent|Zutfent]]: naor [[Station Daeventer|Daeventer]], [[Station Wenters|Wenters]] en [[Station Hengel|Hengel (Aoveriessel)]]. An de liene naor Daeventer, waorvan niks meer te vinden is, lag van [[1890]] tot [[1932]] t [[Station Aefde]].

Middn in Aefde bevund zich [[Landgoed t Haveke]]: n in [[1481]] ebouwd [[heernhoes]], omgaeven deur nen 14 bunder groten [[Engelsen tuin]] met bos en verzörgde gazons. Lange wandelpaede voert deur t park hen en bunt aoverdag vri-j toogankelek veur t pebliek.

Aefde mek deel oet van de [[Achterhookse Wandelingn]].

==Geboorn in Aefde==
* [[Jans Koerts]] (24 augustus 1969), Nederlandsen wielrenner

==Wont in Aefde==
* [[Adriaan van Dis]] (16 december 1946), Nederlandsen skriever

==Oetgaonde verwiezingn==
* [http://www.lochem.nl/ Webstae van de gemeente]
* [http://www.hethaveke.com/ Webstae van Landgoed het Haveke]

{{Lochem}}

[[Kattegerie:Achterhooks artikel]]
[[Kattegerie:Lochem]]
[[Kattegerie:Plaose in Gelderlaand]]
