'''Eafde''' ([[Nederlands]]: ''Eefde'') is n darp in de Nederlandse gemeente [[Lochem]], previnsie [[Gelderlaand|Gelderland]]. Et is eleagen an het [[Twentekanaal]] en hef 4203 inwonners (1 januari [[2006]]). 

Ter heugte van Eafde bevund zich in dit kanaal t [[sloes (kunstwark)|sluzenkomplex]] ''Sloes Eafde'', n monument oet [[1933]] dat deur [[Riekswaterstaat]] veur waterhoesholding en scheepvoartverkeer wödt ebroekt en van [[2003]] tot en met [[2006]] grondig renoveerd wodden.

Op t landgood Rijsselt in Eafde was [[Nederlandsch Mettray]] evestigd, n prottestants opvoedingstehoes veur neet-kriminele jongern met gedragsprobleemn dat in 1851 op-ericht wodden deur [[Willem Hendrik Suringar]]. In [[1998]] is Nederlandsch Mettray um-evormd tot de ''Justitiële Jeugdinrichting Rentray''.

Deur Eafde loopt dree spoorlienn vanoet [[Station Zutfent|Zutfent]]: naor [[Station Deaventer|Deaventer]], [[Station Wenters|Wenters]] en [[Station Hengel|Hengel (Oaveriessel)]]. An de liene noar Deaventer, woarvan niks meer te vinden is, lag van [[1890]] tot [[1932]] t [[Station Eafde]].

Middn in Eafde bevund zich [[Landgoed t Haveke]]: n in [[1481]] ebouwd [[heernhoes]], omgeaven deur nen 14 bunder groten [[Engelsen tuin]] met bos en verzörgde gazons. Lange wandelpeade voert deur t park hen en bunt oaverdag vri-j toegankelijk veur t publiek.

Eafde mek deel oet van de [[Achterhookse Wandelingn]].

==Geboorn in Eafde==
* [[Jans Koerts]] (24 augustus 1969), Nederlands wielrenner

==Wont in Eafde==
* [[Adriaan van Dis]] (16 december 1946), Nederlands skriever

==Oetgaonde verwiezingn==
* [http://www.lochem.nl/ Website van de gemeente]
* [http://www.hethaveke.com/ Website van Landgoed het Haveke]

{{Lochem}}

[[Kattegerie:Achterhooks artikel]]
[[Kattegerie:Plaose in Gelderlaand]]

[[en:Eefde]]
[[fr:Eefde]]
[[nl:Eefde]]
