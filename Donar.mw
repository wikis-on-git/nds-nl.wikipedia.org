[[Ofbeelding:Thor.jpg|right|thumb|260px|''Donar's stried teegn de Reuzn'' (1872) duur [[Mårten Eskil Winge]].]]

'''Donar''', ook vake '''Thor''' eneumd, ([[Oold Noors]]: ''Þōrr'', ''Þunarr''; [[Oold Engels]]: ''Þunor'', ''Þūr''; [[Oold Sassies]]: ''Þunær'';<ref name=THORPENORTHTRADCOMP> [[Benjamin Thorpe|Thorpe, Benjamin]]. ''Northern mythology : comprising the principal popular traditions and superstitions of Scandinavia, North Germany, and The Netherlands'' (1851). (Engels)</ref> [[Freesk]]: ''Tonger'', [[Oold Neerlaands]]: ''Donar''; [[Oold Hoog Duuts]]: ''Donar''; [[Proto-Germaans]]: *''Thunaraz'') is n roodhöarigen<ref>''[[Styrbjarnar þáttr Svíakappa]]'' (''Verhaal van Styrbjorn n Zweedsn gevechtshear'')</ref> en roodböardigen<ref>''[[Óláfs saga Tryggvasonar en mesta]]'' (''De Grötste Sage van Olaf Tryggvason'')</ref> god van n doonder en beskoarmhear van [[Midgoard]] in de Germaanse Mythologie en t Germaanse Headendom en de verwaante geleuwe: Noors Headendom, Angelsassies Headendom en Vastelaandsheadendom.

De meeste van de nog bekeande verhaaln dee't met Germaanse Mythologie te maakn hebt, neumt Donar, of dreeit um Donar. Donar was nen völle anbeedn god van de oolde Germaann vanof de euldste nog bestoande geskriftn van de inheemse Germaanse stämme töt an doezend joar later in de tied van de [[Vikingen|Noormänne]].

Donar wör völle an erop vuur beskoarming op verskeaidene vuurwoarpn dee't van verskeaidene Germaanse stämme eveundn zeent. Kleaine oetvoerings van Donar's hamer [[Mjöllnir]] wör n oetdagend teekn van Headendom tiedns de [[Kerstening]] van [[Skandinavië]].<ref name=TURVPETRMYTHRELI> [[Gabriel Turville-Petre|Turville-Petre, E.O.G.]] ''Myth and Religion of the North: The Religion of Ancient Scandinavia''. London: Weidenfeld and Nicolson, 1964. p83 </ref><ref name=GODSDAV>[[H. R. Ellis Davidson|Ellis Davidson, H.R.]] ''Gods And Myths Of Northern Europe'' (1965) ISBN 0140136274</ref>

==Naamherkomst==
[[Proto-Germaans]] *''thunaraz'',<ref>http://www.bartleby.com/61/roots/IE501.html</ref> "thunder" wör in t Oold Noors ''Þorr'', [[Duuts]] ''Donner'', [[Neerlaands]] ''donder'' en Oold Engels ''Þunor'' en in  Modern Engels ''thunder'' met [[Inlassing|in elaste]] ''d''.

[[Zweeds]] ''tordön'' and [[Deens]] and [[Noors]] ''torden'' hebt t achterplaksel -dön/-den, wat van oorsproonk "gerommel" of "geluud" beteekn. De Skandinaviese sproakn hebt ook t woord ''dunder'', wat ze hebt oawer enömn oet t [[Neersassies]].

==Kenmoarkn==
====Femilie====
In n Dicht-[[Edda]] en n verhaal-[[Edda]] is Donar de zönne van [[Woden]] en de reuzinne [[Jörd]] (Verwaant an t plat: ''Earde''). Zin wief het [[Sif]], en doar is nit völle van bekeand, behalve det'e gooldne höare hef, dee't [[Loki]] um ofsneed. Met zinne minnaresse, de reuzinne [[Járnsaxa]] har Donar twee zöns, [[Magni]] en [[Modi]] en met [[Sif]] har'e zinne dochter [[Thrud]].

t [[Euhemerisme|Euhemeristies]]e vuurwoord van n verhaal-Edda gef ook an det'e met Sif ne zönne har met n naamn [[Loridi|Lóriði]], saamn met nog 17 gennerasies ofstammelingn mear, mear t vuurwoord was bedoold as oetleg oawer wo at t köm det de [[Aesir]] anbeedn wör terwiel at ze mear reuzn warn as goodn. Donar hef ook nog ne stiefzönne van [[Sif]], den't [[Ullr]] het. ''[[Skáldskaparmál]]'' neumt ook nog van eenn den t [[Hlóra]] het, den at Donar's pleegmoo was. Dit keump oawereen met de Lora of Glora oet [[Snorri Sturluson]]'s vuurwoord, mear oawer öar wörd vearder nit eneumd in t book.

====Mjöllnir====
[[Ofbeelding:Mjollnir.png|thumb|right|Teekning van ne opgreawing oet [[Öland]] in [[Zweden|Zweedn]] van ne [[goold]]plaatne ofbeelding van [[Mjöllnir]] in [[zilver]].]]

Donar hef nen hamer met nen kortn steln, [[Mjöllnir]], den at terugge keump noar zinnen eigenaar, as den dr met op n doel gooit. Mjöllnir kan ook [[bliksem|bleksem]]stroaln ofskeetn. Um Mjöllnir te gebroekn hef Donar n gordel [[Megingjord]] umme, den't de krachtn van de dreager verstoarkt. Donar dreg ook n stel iezerne haandsken, [[Járngreiper]] (''Iezergrieper''), um n hamer op te tiln. Mjöllnir is ook Donar's heuwdwoapn as'e met Reuzn an t vechtn geet. Gedoernde de tied van de Vikings was dit n geleefd versieringsteekn vuur um n haals, en is seend dee tied n kenmoarknd teekn ewördn van [[Germaans Headendom]].

====Koare====
Donar jag in ne koare den't etrökn wörd duur twee [[sik]]n [[Tanngrisnir en Tanngnjóstr]] (''Taandnknerser en Taandnkneaister'') en met zinnen oonderdoan en boodskopper [[Þjálfi]], en den zinne zuster [[Röskva]]. t [[Skaldiese Dichtkeunst|Skaldendicht]] ''[[Haustlöng]]'' zegt det de earde an ebraandt was en de boargn ebörstn as Donar met zinne koare jaagn. Volgens n Verhaal-Edda kan Donar de sikn op etn at'e honger hef. At'e wier verdan jaagn wil, hooft'e allene mear de oawerbliefsels van de sikn te zeegn met zinnen hamer, en dan zeent ze direks wier op volle kracht hersteeld en köant ze wier vuur de koare, as de butte mear nit ebrökn zeent.

====Bilskirnir====
[[Bilskirnir]], in t keuninkriek [[Þrúðheimr]] of [[Þrúðvangr]], is de halle van Donar in de Noorse mythologie. Doar woont'e met zin wief Sif en öare wichter. Volgens [[Grímnismál]] is de halle t grötste gebouw det dr besteet en hef t 540 kamers, the hall is the greatest of buildings and contains 540 rooms,  in [[Asgard]], net as de de huze van de aandere goodn, in t keuninkriek [[Þrúðheimr]] (of Þrúðvangar volgens ''[[Gylfaginning]]'' en ''[[Ynglinga sage]]'').



====Verhaaln====
[[Ofbeelding:Detail from G 181.jpg|thumb|n deel van ne [[rune (skrift)|rune-]] and [[ofbeeldingssteen]] van [[Gootlaand]], in t [[Zweeds Museum vuur Nasjonale Keunstskatn]] in [[Stockholm]]]] 
Van de dree kearls wörd edacht det t [[Woden]], Donar en [[Friejer]] zeent, an de haande van de dinge dee't ze vaste hebt: nen spear, n hamerachtig deenk en ne [[zeaise]].

Volgens een verhaal oet de verhaal-Edda vleug [[Loki]] op nen dag as nen hoawik en wör'e vöngn duur [[Geirrod]]. Geirrod, den't Donar haatn, dwung Loki um zinnen viejaand noar Geirrod zinnen borg te lokn. Donar har toew zinnen magiesn gördel en hamer nog nit. Loki stemden too. [[Grid (Jotun)|Grid]] was ne reuzinne bie wee't ze angungn vuurdet ze noar Geirrod's borg wietertreukn. Grid wochtn tötdet Loki eawn de kamer oet was, en dee toew Donar oet de deuke wat dr gebuurn zol, en gavn um zinne iezerne haansken en magiesen gördel en staf. Thor vermoordn toew Geirrod en alle aandere iesreuzen dee't'e veendn kon (woereunter Geirrod's dochters [[Gjálp]] en [[Greip]]).

Volgens t ''[[Alvismál]]'' wör Donars dochter an [[Alwies]] oet ehuwelikt, nen dwerg. Donar bedachtn zik wo at'e kon zorgn det zinn dochter nit met Alwies hoofdn te trouwn: Hee zea Alwies, umdet'e zon kleain kearlke was, det'e eerst zinne wiesheaid mos teunn. Alwies zea joa, en Donar oondervroagden um töt vear noa zunsopkomst. Dwergen versteent duur zunlecht, dus Alwies wör nen steen.

[[Ofbeelding: Runestone from Sønder Kirkby, Falster, Denmark.jpg|thumb|left|Nen runesteen eveundn in Sønder Kirkby, [[Falster]], Denemoarkn röp Donar op: "[[healigen|healigt]] disse runes!"]]

[[Ofbeelding:Louis Huard - Giant Skrymir and Thor.jpg|thumb|''[n] Skrymirreus en Donar'', duur Louis Huard. "Skrymir" is n naamn ebroekt vuur [[Útgarða-Loki]] in de ''[[Gylfaginning]]''.]]

Nen Reuznkeuning ([[Útgarða-Loki]]) was Donar es te klook of. n Keuning, den't zinne teuwelderieje gebreuk, har Donar bie de bene, duur nen hardloopwedstried met Donar's knecht Þjálfi an te goan. n Keuning leut Gedachte teegn Þjálfi loopn. Niks is rapper as Gedachte, wat van laand töt laand kan springn, en mangs in één moal. Doarnoa wör Loki (den at toew bie Donar was) oet edaagnd um ne ettenswedstried an te goan met Logi, ene van de knechtn van Útgarða-Loki. Loki kon t nit winn. n Knecht Logi was nit mear as ne wierspegeling van "Weeldveur". Gin leawndig deenk kon teegn de vraatzocht van veur an. Eawn later daagn Útgarða-Loki Donar oet um ne katte op te buurn. Donar kreeg nit mear as éénn poot van t deer in de heugte. Útgarða-Loki neumdn donar nen slappeling. De katte bleek ne wierspegeling te wean van de [[Jörmungandr|Midgoardserpeant]]. Doarnoa wör'e oet edaagnd vuur ne zoepwedstried, mear hee kreeg zinnen [[dreenkhoorn]] nit löag, want doar bleek gin meade in te zitn, mear n oseaan was dr op an eslötn. Zodöanig warn dus de getiedn ontstoan. Doarnoa mos Donar vechtn met n oold wief, [[Elli]], den at Ooldheaid bleek te wean, en woer at nums t ooit van winn kon, en hee kreeg ne dale op één knee. Donar gung beskaamd hen, mear wör op ebuurd duur t bericht van nen bosskopper den't um zea det'e feaitelik grote doadn edoan har, dee't bie nen grootn krachtigen striedgod heurdn, umdet'e zik zo good har eheuldn in dee oetdagings.

n Aander bekeand verhaal um Donar geet oawer det [[Þrymr]], n keuning van de Thurse (reuzn), Donar's hamer [[Mjöllnir]] gapn. Donar gung noar Loki, um te kiekn of ne den misskien har, en later gungn ze met n beaidn noar [[Frieja]] um road vroagn. Frieja gavn Loki t vearnkleed zo det'e noar t reuznlaand kon goan um met öarn keuning te kuiern. n Keuning gavn too det'e n hamer egapt har, mear hee gavn ne allene wier at'e met Frieja mocht trouwn. Det steund Frieja nit an, en doarumme oawerlegdn de goodn ne manere um n keuning of te skeepn. [[Heimdall]] har t idee um Donar vrouwleukleare an te doon um in plaatse van Frieja noar n keuning te goan. Donar wol det eerst nit, want wat vuur nen gezoondn stoarkn kearl geet zik non as n wief verkleedn, mear Loki drung dr op an det'e det juust wal zol doon, umdet aanders de reuzn Asgoard zoln anvaln, en t zoln oawernemn as hee nit gaauw zinnen hamer wierkreeg. Zoonder al te völle wille dee t Donar toch, en hee gung in Frieja's plaatse.

Wodan jaagn Donar noar t reuznlaand, en dr wör n feest eheuldn. n Keuning zagn wat aparte dinge an zin broed; hee at en dreunk beheurlik wat mear dan wat'e van ne broed zol verwochen. Loki, den't was verkleed as de bedeende van de broed, zea um det zin broed wal acht volle nachtn achtereen har ereaizet um mear zo gaauw meugelik met um te könn trouwn. Doarnoa vreug n keuning woerumme at zin broed zulke aangstweknde oogne har, ze leekn wal in n braand te stoan. Wier har Loki t zelfde smoesje, det zin broed wal acht nachtn nit esloapn har van verlangn um met n keuning te trouwn. Doarnoa leut n reus zik n hamer brengn en leut ne bie zin nieje wief op n skoot legn. Doarop nöm Donar zinne vermomming of en höw alle reuzn in t hoes dale. Duur dissen list bedachtn zik de reuzn in t vervolg wal dree moal vuurdet ze wier zonnen fout maakn.
 
Volgens n Verhaal-Edda köm Donar an zin eande tiedns [[Ragnarök]], duur toodoon van [[Jörmungandr]]. De twee doodsviejaandn warn in gevecht en Donar versleug de slange, mear hee kon nog mear neegn stapn verzetn vuurdet'e doodvöl van t slangengif.

==Eskreewne weln==
[[Image:Sö 111, Stenkvista.jpg|right|thumb|n [[Stenkvista runesteen]] in [[Södermanland]], [[Zweden|Zweedn]], löt [[Mjöllnir|Donar's hamer]] zeen in plaatse van n kruus]]

===Beskriewings in de Edda's===
De twee grötste weln van informasie oawer Donar zeent de [[Dicht-Edda]], op esteeld in t 13e joarhoonderd oet eardere moondelinge oawerleawering, en de [[Verhaal-Edda]], eskreewn duur [[Snorri Sturluson]]. Beaide komt oet t 13e joarhoonderd in [[Ieslaand]].

====Dicht-Edda====
*''[[Völuspá]]''
*''[[Hárbarðsljóð]]'', met doarin n gevecht tusken Donar en Odin vermomd as Harbarth, den't t wint.
*''[[Grímnismál]]''
*''[[Hymiskviða]]''
*''[[Þrymskviða]]''
*''[[Alvíssmál]]''
*''[[Lokasenna]]''

====Verhaal-Edda====
*''[[Gylfaginning]]''
*''[[Haustlöng]]''
*''[[Húsdrápa]]''
*''[[Ragnarsdrápa]]''
*''[[Skáldskaparmál]]''
*''[[Þórsdrápa]]''
*''[[Eiríksmál]]''

===Sages===
[[Image:Einar Jónsson24.jpg|right|thumb|"[[Elli]] en Donar" (1939-1940) duur [[Einar Jónsson]].]]
Donar wörd ook in verskeaidene [[sage]]s eneumd, dee't op skaldndicht en vertelkeunst zeent baseerd.

*''[[Eyrbyggja sage]]''
*''[[Kjalnesinga sage]]''
*''[[Fóstbrœðra sage]]''
*''[[Fljótsdæla sage]]''
*''[[Hallfreðar sage]]''
*''[[Heimskringla]]''
*''[[Landnámabók]]''
*''[[Flateyjarbók]]''
*''[[Njáls sage]]''
*''[[Gautreks sage]]''

===Ooldsassiese Deupsbelofte===
Donar wörd eneumd in ne [[Ooldsassies]]e Deupsbelofte in t Vatikaanse Codex pal. 577 met [[Wodan]] en [[Saxnot]]. De belofte keump oet t 8ste of 9de joarhoonderd, en is bedoold um headens te kerstenen. Zo geet'e
:''ec forsacho allum dioboles uuercum and uuordum, Thunaer ende Uuöden ende Saxnote ende allum them unholdum the hira genötas sint''

Wat zik löt oawerzetn as
:''ik vuurzegge alle duwelse werke en wöarde, Donar en Woden en Saxnote en al dee onhealigen dee öare genootn zeent.''
<ref name="THORPENORTHTRADCOMP"/>
[[Image:Johann Heinrich Füssli 011.jpg|thumb|''t Gevecht van Donar en n Midgoardserpeant'' (1788) duur [[Henry Fuseli]].]]

===''Gesta Danorum''===
In t 12e joarhoonderd skreef [[Saxo Grammaticus]], den't in dienst was van [[eartsbisskop]] [[Absalon]] in [[Denemarken|Deanemoarkn]], skreef in zin [[Latiens]]e woark ''[[Gesta Danorum]]'' verhaaln oawer Donar en Wodan as achterbakse [[Magie|teuwelkearls]] dee't volgens Saxo de leu van [[Noorwegen|Noorweagn]], [[Zweden|Zweedn]] en Deanemoarkn bie de bene hadn ehad duur zikzelf as god te beneumn:

<blockquote>Dr warn van oolds bepoalde kearls bedreewn in teuwelkeunstn, zo as Donar, en Wodan, en völle aandern, dee't vernemstig warn in t bedeankn van woonderlike streekn; en ze begunn zikzelf goodn te neumn, de gedachtn van de seempele leu oawernemnd. In t biezeunder hadn ze Noorweagn Zweedn en Deanemoarkn te pakn in öare hoogmodige waan, en duur disse laandn an te zetn um öar te anbidn, besmetn ze ze met öare brutaliteait. De oetwoarkings van öar bedrog gung zo wied det alle aandere männe öar n soort goddelikn kracht toodachtn, en, deanknd det ze god warn of op geliekn voot met goodn, beedn ze zwoare gebeedn töt disse bedeankers van teuwelderiejn, en gavn godslasterlike dwaling de eare, dee t geleuf tookeump. Wat leu zegnt, det de goodn dee't oonze laandgenootn anbidt allene mear de titel deelt met dee, dee't anbeedn wordt duur Griekenlaand of [[Latium]], mear det zee, op ne manere dee't geliek is an öare weardigheaid, de anbidding en ook n naam hebt oawer enömn. Dit mut genog tekst wean oawer de goodn van de Deense ooldheaid. Ik hebbe dr kört op in egoan vuur t algemeen belang, zodet minne leazers dudelik weett vuur wat vuur headens biegeleuf oons laand zik de knene buugt.(''[[Gesta Danorum]]'', Book I)<ref>''The Nine Books of the Danish History of Saxo Grammaticus'', vertaald duur Oliver Elton (Norroena Society, New York, 1905) Op t web te verkriegn: [http://omacl.org/DanishHistory/book1.html]</ref></blockquote>

==Opgreawings==
[[Image:Reykjavik - Thor-Figur 1.jpg|thumb|right|Eyarlandbeeldjen van Donar oet t 10de joarhoonderd, eveundn in [[Ieslaand]].]]
Donar was nen geleefdn god bie t Germaanse volk, en wat van de ofbeeldings van um en zinne beleawenisse zeent duur de joarn hen bewoard ebleewn.

===Noordendorfse Maantelspeelde===
De Noordendorfse Maantelspeelde, Stammend oet t 7de joarhoonded, is ne [[Allemanniese]] maantelspeelde den't eveundn is in [[Nordendorf]], bie [[Augsburg]] in [[Beiern]]. Dr steet ne [[Rune (skrift)|Euldere Futhark]]-inkerving op met n naamn ''Donar''.

===Noamaak-Mjöllnirs===
Noamaak-Mjöllnirs warn geleefd in Skandinavië, en ze wördn völle gebroekt bie [[Blót]]s en aandere healige gebuurtenisse, zo as trouweriejn. Völle van disse noamaaksels wördn ook in groown an etröfn, en dr zat vake n oog an, woerduur't ze an ne haalsketne höngn konn wordn. Ze wördn völle eveundn in gebeedn met ne stoarke kristelike invlood, vuurnamelik t zuudn van Noorweagn, Zweedn en in Deanemoarkn.<ref name=TURVPETRMYTHRELI/> Teegn t 10de joarhoonderd köm dr mear geliekheaid in de vörm van Mjöllnir, wat dr op duudn det t n geleefd versiersel was, as oetdaging van t kristelike kruus.

===Ieslaands staandbeeld===
n Zitnd staandbeeld van Donar (ongevear 6,4 cm), wat bekeand steet as t Eyarlandbeeld, van ongevear 1000 n. Kr. wör op egreawn bie ne boerderieje bie [[Akureyri]] in Ieslaand, en is te bekiekn in t [[Nasjonaal Ieslaands Museum]]. Donar hef mjöllnir vaste, den't in n kenmoarkenden Ieslaandsen kruusvörm is emaakt. t Wörd beweard det t beeldjen te maakn hef met de ''Þrymskviða'', woerin Donar zitnd zinnen hamer ankrig en t met beaide haande vaste hooldt tiedns de trouwerieje.<ref>{{Cite book |last=Ross |first=Margaret Clunies |authorlink= |editor-last=Acker |editor-first =Paul |editor2-last=Larrington |editor2-first=Carolyne |contribution=Reading Þrymskviða |title=The Poetic Edda: Essays on Old Norse Mythology |publisher=Routledge |date=2002 |location=London |pages=188-189 |url=http://books.google.com/books?id=j4bufbA_UpQC&printsec=frontcover&source=gbs_navlinks_s#v=onepage&q=&f=false 
|doi= |id= |isbn=0-8153-1660-6}}</ref>

===Rune- en beeldsteender===
[[Image:Altuna U1161 20050205.jpg|thumb|n [[Altuna Runesteen]] oet Zweden beeldt Donar of den't zinnen boot brek in gevecht met n Midgoardserpeant]]
De meeste [[runesteen]]der wörn op erichet in t 11e joarhoonderd, en komt doarumme oawereen met de [[Kerstening van Skandinavië]]. Dr zeent ongevear zes runekoarvings dee't noar Donar liekt te verwiezen, en nog es viewe dee't um anroopt um de steender te healigen. <ref name="Rundata">[[Rundata|Rundata 2.0]]</ref> Dree van de inkoarvings zeent eveundn in Zweedn (de [[Rök Runesteen]], Sö 140 en de [[Velanda Runesteen]]) en dree in Deanemoarkn(Dr 110, Dr 220 en de  [[Glavendrupsteen]]).<ref name="Rundata"/> Dr zeent ook runesteender met inkoarvings woervan't wörd an enömn det dr hamers van Donar op stoat<ref>Stephens, George (1878). ''[http://books.google.com/books?id=X5YFAAAAQAAJ&hl=en Thunor the Thunderer]''. Williams & Norgate.</ref>

Ofbeeldings van Donar's gevecht met n Midgoardserpeant oet de ''Hymiskviða'' kö'j wierveendn  op n antal beeld- en runesteender in [[Engelaand]], Denemoarkn en Zweedn.

In t Engelse doarp [[Gosforth]] in de proveensie [[Cumbria]] kö'j de oawerbliefsels wierveendn van n beeldsteen met Donar en Hymir dee't visken doot, nöast nog verskeaidene aandere Noorse inkoarvings.<ref>Graham-Campbell, James. ''The Viking World'' (2001) ISBN 0711218005</ref>

In Deanemoarkn steet ne koarke in t kleaine Noord-[[Jutlaand]]se städje Hørdum den't de oawerbliefsels hef van nen steen met doarop Donar en Hymir dee't noar n Midgoardserpeant doot visken. Donar hef doar n kenmoarknden peuntigen helm op, den't hee ook op hef op aandere ofbeeldings<ref>O'Donoghue, Heather. ''Old Norse-Icelandic Literature: A Short Introduction'' (2004) ISBN 0631236260</ref> en hee hef n Midgoardserpeant evöngn terwiel at Hymir vuur um zit.<ref>Margrethe, Queen, Poul Kjrum, Rikke Agnete Olsen. Oldtidens Ansigt: Faces of the Past (1990), ISBN 9788774682745 </ref>

Zweedn hef ook twee steender woerop disse legeande steet. Ze zeent emaakt tusken t 8ste en 11de joarhoonderd. Van de ofbeeldings leenks oonder op de [[Ardre beeldsteender|Ardre VIII steen]] oet [[Gootlaand]] wörd an enömn det ze nit allene oawer t visken geet, mear ook oawer t slachtn van nen ossen, den't as lokvoor mos deenn,<ref>Christiansen, Eric. ''The Norsemen in the Viking Age'' (2002) ISBN 0631216774</ref> wat meugelik ne euldere oetvoering van t verhaal is. <ref>Fuglesang, Signe Horn. ''Iconographic traditions and models in Scandinavian imagery'' te kriegn op t web bie: [http://www.dur.ac.uk/medieval.www/sagaconf/fuglesangekphrasis.pdf]</ref>
n [[Altuna Runesteen]] in [[Uppland]] gef ook Donar wier den't an t visken is noar n Midgoardserpeant. Op disn steet Hymir nit bie op, mear t gef wat wier det Donar in de stried n boot brek.

==Neersassies==
*[[Achterhooks]]: 
**''Donar''
**''Donder'', ''Doonder''

*[[Grönnegs]]: ''Dönner''
*[[Tweants]]: 
**''Doner'', ''Donar''
**''Donder'', ''Doonder''

{{Bron|<references/>}}

[[Kattegerie: Tweants artikel]]
[[Kattegerie: Geleuf]]
[[Kattegerie: Germaanse mythologie]]
[[Kattegerie: Noordse mythologie]]

[[als:Donar]]
[[ang:Þunor]]
[[ar:ثور (ميثولوجيا نوردية)]]
[[bn:থর]]
[[bar:Donar]]
[[bs:Tor]]
[[br:Thor]]
[[bg:Тор (митология)]]
[[ca:Thor]]
[[cs:Thór]]
[[da:Thor]]
[[de:Thor]]
[[et:Thor]]
[[el:Θωρ]]
[[es:Thor]]
[[en:Thor]]
[[eo:Toro (mitologio)]]
[[eu:Thor]]
[[fa:ثور (اساطیر)]]
[[fo:Tórur]]
[[fr:Thor]]
[[fy:Tonger (god)]]
[[gl:Thor (deus)]]
[[got:𐌸𐌿𐌽𐌰𐍂]]
[[ko:토르 (신화)]]
[[hr:Tor]]
[[id:Thor]]
[[os:Тор]]
[[is:Þór (norræn goðafræði)]]
[[it:Thor]]
[[he:תור (אל)]]
[[ka:თორი (მითოლოგია)]]
[[la:Thorus]]
[[lv:Tors (mitoloģija)]]
[[lt:Toras (mitologija)]]
[[hu:Thor]]
[[ms:Thor]]
[[nl:Thor]]
[[ja:トール]]
[[no:Tor]]
[[nn:Tor]]
[[pl:Thor]]
[[pt:Thor]]
[[ro:Thor]]
[[ru:Тор (мифология)]]
[[stq:Thuner]]
[[simple:Thor]]
[[sk:Thor]]
[[sl:Thor]]
[[sr:Тор (митологија)]]
[[sh:Thor]]
[[fi:Thor]]
[[sv:Tor]]
[[tl:Thor]]
[[tr:Thor (tanrı)]]
[[uk:Тор]]
[[vi:Thor (thần thoại)]]
[[vls:Thor]]
[[zh:索尔]]
