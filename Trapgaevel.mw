[[Ofbeelding:Oudewater banke.jpg|thumb|right|200px|Bank mit aan twee geavels nen trapgeavel in [[Oldenwaoter]] ]]
Een '''trapgeavel''' is nen olden beholden [[topgeavel]] woarvan den boavenkante wal wat op nen trap lek. Den trapgeavel versmalt zich noar boaven too trapsgewies. Veural in Nederlaand is den trapgeavel veul ebruukt; howal het soorte ok veurkump in België, Frankriek, Duutslaand en Engelaand, allemoal laanden woar zie vanweage et natten klimoat steile deake neudig hebt.

De oldst bekanden trapgeavels kump uut den [[12e eeuw|12den eeuwe]] en bunt ebouwd in den [[romaans|romaansen stiel]]. Hiertoo beheurd bi-jveurbeeld nen tweetal huze in Gent. Dizzen geavels bunt sober uutgevoerd en hebt nen zo-geneumden ezelsrugge op den 'treden'. Tiedens den [[gotiek]] wödden den geavels steeds rieker uutevoerd. In Duutslaand bereikt et soorte in dizzen tied zien hoogtepunt. 

Et hoogtepunt in Nederlaand, en in mindere moate ok in België, bereikten den trapgeavel in den tied ± 1600 - ± 1665, mit den bouwstiel van den [[Renaissance]]. In dizzen stiele wödden schuunn liene zoveul meugelek vermeden, vandoar dat zie den schuune kanten van et puntdak uut et zicht wil holden. Den trapgeavel wödt ebouwd. In den [[17e eeuw|17den eeuwe]] hef Amsterdam bi-jveurbeeld vol-estoan mit trapgeavels: op veule plaetse ko-j ganse ri-jen trapgeavels zeen. Doar bunt in 2003 nog moar nen honderdtalle van oaver. Dit kump umdat in den [[18e eeuw|18den eeuwe]] veul riekeleu hun trapgeavel hebt laoten vorthalen um hun hoes stoatiger uut te loaten zeen noar den toon heersende mode. Mit noame in Den Haag, woar nen anzeenlek antal rieken wonachtig was dee dit konden beköstigen, bunt vri-jwal alle trapgeavels vort egoan.

D'n trapgeavel is zo gewild en geleefd ewest dat ok döbbele huze doarmet wödden uutgerust. 

Kanmarkend veur den Amsterdams renaissancestiel van veural [[Hendrick de Keyser]] bunt grootn treppe, mangs ungeliek van grootte en klein in antal, en op elken trede [[klauwstuk]]ken of aandere versieringen stoat. Ook apart bunt den [[pilaster]]s in den [[muurdam]]men en den S-vörmigen [[ontlästingsboog|ontlästingsbeuge]] ("accoladebogen") boaven den raamn. Mangs hef den trapgeavel zoveul versieringen dat dee treppe zelf amper nog bunt te herkannen. 
[[Ofbeelding:Trapgeavel_doezebarg.jpg|thumb|left|200px|Trapgeavel in Doezebarg]]
De wieze van [[Hendrick de Keyser]] is op grootn schoale noagevolgd, moar mangsmoal op soberen wieze. Zie spreakt dan van den soberen Amsterdamsen renaissance. Kenmarkend is nen eenvoldigen trapgeavel dee wier liekt op et Hollaandsen soorte, mit dat verskil dat in plaetse van veule kleinen blökskes enkele grootn blökke natuursteen wödden bruukt. Ok wödt de rame zodoanig in nissen plaetst dat den muurdammen op pilasters liekt. 

Uut den trapgeavel ontstoand nog loater den [[halsgevel]] deur den trap steeds wieter te vereenvoldigen. Deur versieringen van den hals ontstoand in dee tied den [[klokgeavel]]. 

==Noavolging==
In de löp van den 17den eeuwe raakten den trapgeavel in Nederlaand uut den gezinde. Moar den [[19e eeuw|19den eeuwe]] wödden trapgeavels wier op grootn schoal bruukt in ni-jen stielen as den [[neogotiek]] en veural den [[neorenaissance]]. Dizzen noavolgings architectuur is mangs minder mooi dan den eurspronkeleken veurbeelden. Mit noame bi-j den neorenaissance "kloppen" de verholdingen mangs neet, de verdeepingen bunt even hoog, enzowieter.., terwijl veur kleine underdeale mangs gebruuk wöd emaakt van pröttel in plaetse van echt beeldhouwwark. In den [[20e eeuw|20den eeuwe]] wödden trapgeavels in Nederlaand veural toogepast deur beholdn architecten as [[A.J. Kropholler]] en [[Hendrik Willem Valk|H.W. Valk]].
In den ni-jbouw wiek Brandevoort (Helmond) en Vleuterwieze (Leidschen Rijn bi-j Utrecht) duukt den trapgeavel de laetsten joaren ok weer op. Dizzen ni-jbouw underneamingen past in de wieze van den Luxemburgsen architect Rob Krier en den Duutsen architect Christoph Kohl en hebt doarum den uutstroaling van olde stadskarnen (neettemin mit nen darpsen uutstroaling). Noast den trapgeavel zeet wi-j in dizzen underneamingen ok den halsgeavel trög.   

{{Bron|
*Grote dele van den tekste op dit blad of nen eerderen versie doarvan bunt oavernommen van den webstee van et Bureau Monumentenzorg Amsterdam, http://www.bmz.amsterdam.nl.
}}

[[Kattegerie:Achterhooks_artikel]]
[[Kattegerie:Gebouw]]

[[de:Staffelgiebel]]
[[en:Crow-stepped gable]]
[[nl:Trapgevel]]
[[sv:Trappgavel]]
