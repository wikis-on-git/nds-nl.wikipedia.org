[[Ofbeelding:Wheatflour_rw.jpg|thumb|250px|Versgemoalen tarwemeal]]
[[Ofbeelding:Secale cereale flour.jpg|250px|thumb|Deur [[koornnmölle]] gemoalen [[rogge]]]]
[[Ofbeelding:Walderveense molen maismeel.jpg|250px|thumb|Deur [[koornmölle]] gemoalen [[maïs]]]]
[[Ofbeelding:Sint Willebrordus molen buil Bakel.jpg|Buul veur et zeaven (buulen) van et meal|250px|thumb|Buul veur et zeaven (buulen) van et meal]]
'''Meal''' (Ok wal vals [[bloom (kökken)|bloom]] eneumd ) is nen toovoogsel in veul ettenswoaren, en et is nen tot pooder gemoalen [[groan]]soorte of nen aander [[zetmeal]]-riek produkt, zoas [[bookweit]]. 

Normaal esproaken wödt mit '''meal''' [[tarwe]]meal bedoold, dit is et belangriekste toovoogsel in den Europesen en Amerikaansen kultuur. Tarwemeal wödt ebruukt in den meeste soorten bruunbrood, gezeafd meal leavert bloom op en hiervan wödden de meeste witbroodsoorten emaakt. Den reden dat et zo wiedverspreid ebruukt wödt is deurdat et den volgende belangrieken eigenschop hef: as tarwemeal, bloom of nen mengsel hiervan wödt vermengd mit woater en tot deag ekneed wödt, untsteet doar nen ingewekkelden [[proteïne]] eneumd [[gluten]]. Et untstoan van gluten is wat et tarwedeag nen elastiesen soamenstelling en gasvastholdend vermeugen güf woardeur het op verskillenden wiezen verwarkt kan wödden. Ok wödden deur toovooging van gist gasbubbels (CO<sub>2</sub>) in-ebakken woardeur nen lögtigen soamenstelling untsteet in et uutendeleken produkt.

Ok is doar [[maïs]]meal, dat nen gealen kleure hef en woarvan ok brood wödt ebakken, et zogeneumden [[maïsbrood]].

Gemoalen [[bookweit]] (gene graansoorte) wödt ok meal enoeumd.

==Meal moalen==
Hoo wödt meal verkreggen?
#[[Groan]] wödt deur den boer gezi-jd;
#wanneer et groan in den zommer riepe is, wödt et deur middel van nen [[Maaidösser]] emaajd,  gedöst en [[Waan (mand)|gewaand]] (geskoond);
#den groankörrels wödden in nen [[mealfabreek]] tussen gerilden, stoalen walsen, dee nen verskillenden snelheid hebt of mangs nog op nen [[koornmölle]] tussen [[möllesteen|möllesteen']] gemoalen, doar untstoat meal. Den zemelen mögt neet stuk emoalen wödden, umdat dee stukskes zemelen den luftbubbels bi-j et [[riezen]] kapot prikt. Bi-j den groten mealfabreeken wödt den [[zoad (plaant)|keem]] veur en tiedens et moalen vort edoan, umdat dizzen veul vet bevat en hierdeur den bloom [[ranzig]] kan wödden. Bi-j et moalen op nen koornmölle wödt den kiem met vermoalen. Bi-j et vermoalen untsteet nen mengsel van [[zemelen]], griezen en bloom. Deur dit mengsel te zeaven (buulen) wödt bloom, griezen en zemelen verkreggen. Griezen bestoan uut stukskens korrel mit splinters zemel doar nog an. Mealfabreeken poetst dee griezen en vermoalen zie wier nog nen keer. Den bloom is den groandstoffe dee den bakker neudig hef um doar wit [[brood]] of [[Banket (gebak)|banket]] van te künnen bakken. [[Bruunbrood]] wödt verkreggen deur dee zemelen wier an den bloom too te voogen of van ungezeafd meal.

==Bakkwaliteit==
Den bakkwaliteit van et meal is ofhänkelek van et [[valgetal]], et [[proteïne|eiwit]]gehalte, den [[Zeleny weerde]] en den deagkwaliteit. Hoe heuger den weerde des te better is den bakkwaliteit. Doarnoast is et dele uutmoaling van belang, umdat dit nen better opbringst güf. Et dele is ofhänkelek van et assegehalte en hoe heuger et uutmoalingsdele is des te minder ofval blef doar oaver. 

==Mealprodukten==
[[Brood]], [[deag]], [[pasta]], veul [[Koekien_(eten)|kook]]skes, en veule aandere ettenswoaren wödden emaakt mit meal. Tarwemeal wödt verkreggen deur vermoaling van den helen tarwekörrel. Tarwebloom is den vermoalen tarwekörrel woar den zemelen en den griezen uut-ehaald zijn.

==Harden tarwe==
In et zuuden van [[Europa]] wödt zogeneumden ''harden tarwe'' ebruukt veur et maken van brood en pasta. Den tarwebloom verkreggen uut harden tarwe güf et produkt nen anderen smaak. Zo smek et [[stokbrood]] bi-j den [[Frankriek|Fraansen]] [[bakkeri-je|bakker]] deur et gebruuk hiervan aanders dan dee nen Nederlaandsen bakker

Harden tarwe (tarwebloom van [[Durum (tarwe)|durum]]) hef meer [[gluten]] dan et gewonen (zachte) meal.

==Zie ook==
*[[Woarenwetbesluut Meal en brood]]

==Nedersaksisch==
*[[Tweants]]: ''mel'' 

==Uutgoande verwiezing==
*[http://www.classofoods.com/pagina1_1.html Tarwebloom en roggemeal]

[[Kattegerie:Achterhooks_artikel]]
[[Kattegerie:Eten]]
[[Kattegerie:Groan]]

[[ast:Fariña]]
[[ay:Aku]]
[[bar:Mäih]]
[[bn:ময়দা]]
[[ca:Farina]]
[[co:Farina]]
[[cr:ᐸᐦᐧᑫᔑᑲᓐ]]
[[cs:Mouka]]
[[da:Mel]]
[[de:Mehl]]
[[el:Αλεύρι]]
[[en:Flour]]
[[eo:Faruno]]
[[es:Harina]]
[[et:Jahu]]
[[fa:آرد]]
[[fi:Jauhot]]
[[fr:Farine]]
[[gd:Flùr]]
[[gl:Fariña]]
[[he:קמח]]
[[hr:Brašno]]
[[hu:Liszt]]
[[id:Tepung]]
[[io:Farino]]
[[it:Farina]]
[[ja:小麦粉]]
[[ko:밀가루]]
[[lt:Miltai]]
[[mg:Koba]]
[[nah:Pinolli]]
[[nn:Mjøl]]
[[nl:Meel]]
[[no:Mel]]
[[pl:Mąka]]
[[pt:Farinha]]
[[qu:Hak'u]]
[[ru:Мука (порошок)]]
[[simple:Flour]]
[[sk:Múka]]
[[sl:Moka]]
[[sr:Брашно]]
[[sv:Mjöl]]
[[sw:Unga]]
[[uk:Борошно]]
[[wa:Farene]]
[[yi:מעהל]]
[[zh:麵粉]]
[[zh-yue:麪粉]]
