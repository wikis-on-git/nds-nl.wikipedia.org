'''Doldersum''' is een klein [[esdörp]] in Zuudwest-[[Drenthe]]. 't Dörp maaktn vrogger diel uut van de gemiente Vledder, tötdet dizze mit de gemientes Dever, Dwingeloo en Haovelte opgunk in de ni'je gemiente [[Westerveld]]. Doldersum is vier kilometer ten noordoostn van [[Vledder]] eleeng en hef zo'n seumtig ienwoners. De [[spraok|taol]] die as ze in Doldersum spreekt, heurt bi'j 't [[Stellingwarfs]]. <ref>http://taal.phileon.nl/kaart/nedersaksisch.php</ref> <ref>http://taal.phileon.nl/kaart/daan.php</ref> <br/><br/>

Ze weet niet sekuur hoe old of Doldersum is, mar 't is een middeleeuws plaotsien. <ref>http://www.gemeentewesterveld.nl/WVVrijepagina_informatie.aspx?menuID=126&pageID=242</ref> De naom Doldersum betekent ''de oldste woonplaots''. <ref>http://www.hotel-doldersum.nl/welkom.htm</ref> Niet wied van 't dörp of ligt twei grafbultn uut de laote [[stientied]] of [[iezertied]], die plaotselek de 'mejoor' en de 'generaol' enuumd wordn. Rond de [[brink]] staon zo'n tien [[boerderieje|boerderieën]], een kefee-restaurant mit een camping en een 'Boekenhotel', ewi'jd an boekn. Veur alle aoverige veurzienings wordt Doldersum bediend deur Vledder.<br/><br/>

Doldersum greenst an 't [[Nationaal Park Drents-Friese Wold]]. 't Beekien de [[Vledder Aa]] en 't Doldersummer Veld - een heidelaandschop in beheer bi'j Stichting Drents Landschap - maakt allebei diel uut van dit park. De boobmloop van de Vledder Aa is in [[2002]] en [[2003]] opni'j inericht. De beek, die in 't begin van de jaoren zestig ekanaliseerd worddn, hef zien olde lope terogge kreeng. De rieke boobmgrond worddn ofeplagd. Now mut de netuur heur in 't laand tussn Doldersum en 't plaotsien [[Wateren]] opni'j ontwikkeln.<br/><br/>

====Schrieveri'je====
In dizze lieste vin ie boeken die aover Doldersum gaot.

* IJmker, Janne (2006), ''Achtendertig nachten'' (roman), Zoetermeer: Mozaïek
<br/>
====Verwiezings====
<div class="references-small">
<references/>
</div>
<br/>
====Buten dizze webstee====
*[http://www.westerveld.nl Webstee van de gemiente Westerveld]

[[Categorie:Drèents artikel]]
[[Categorie:Drenthe]]

[[en:Doldersum]]
[[nl:Doldersum]]
