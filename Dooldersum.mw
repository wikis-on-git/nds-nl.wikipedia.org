{{Umraand|LocatieWesterveld.png}}
{{Umraand|Map NL - Westerveld - Doldersum.png|250px}}

'''Dooldersum''' (Nederlaans: ''Doldersum'') is een klein [[esdörp]] in Zuudwest-[[Drenthe]]. 't Maekten vrogger diel uut van de gemiente Vledder, tötdet dizze mit de gemientes Dever, Dwingel en Haovelte opgonk in de ni'je gemiente [[Westerveld]]. Dooldersum lig vier kilometer ten noordoosten van [[Vledder]] en hef zo'n zeuventig inwoners. De [[streektael]] van Dooldersum heurt bi'j 't Drèentse [[Stellingwarfs]], dat binnen de Drèentse dialecten as [[Zuudwest-Noord-Drèents]] wördt in-edield.

Ze weet niet sekuur hoe old of Dooldersum is, mar 't is een middelieuws plaetsien.<ref>http://www.gemeentewesterveld.nl/WVVrijepagina_informatie.aspx?menuID=126&pageID=242</ref> De naeme Dooldersum bedödt ''de ooldste woonplaetse''.<ref>http://www.hotel-doldersum.nl/welkom.htm</ref> Niet wied van 't dörp of ligt twei grafbulten uut de laete [[stientied]] of [[iezertied]], die ze plaetselijk de 'mejoor' en de 'generaol' nuumt. Rond de [[brink]] staot zo'n tien [[boerderieje|boerderi'jen]], een kefee-restaurant mit een camping en een 'Boekenhotel', ewi'jd an boekeri'je. Veur oaverige veurzienings wördt Dooldersum bediend deur Vledder.

Dooldersum greenst an 't [[Nationaol Park Drents-Friese Woold]]. 't Beekien de [[Vledder Aa]] en 't [[Dooldersummer Veld]] - een heidelaandschop in beheer bi'j [[Stichting Drents Landschap]] - heurt bi'j dit park. De boavenloop van de Vledder Aa is in [[2002]] en [[2003]] opni'j in-ericht. De beek, die in 't begin van de jaoren zestig ekanaliseerd wördden, hef zien oolde lope terogge kregen. De rieke boavengrond wördden of-eplagd. Now mut de netuur heur in 't laand tussen Dooldersum en 't plaetsien [[Waetern]] opni'j ontwikkeln.

==Schrieveri'je==
In dizze lieste vien ie boeken die over Dooldersum gaot.

* IJmker, Janne (2006), ''Achtendertig nachten'' (roman), Zoetermeer: Mozaïek

==Referenties==
<div class="references-small">
<references/>
</div>

==Buten dizze webstee==
*[http://www.westerveld.nl Webstee van de gemiente Westerveld]

{{Dia|Dit stok is eskreven in 't [[Zuudwest-Noord-Drèents]].}}

[[Kategorie:Drèents artikel]]
[[Kategorie:Plaots in Drenthe]]
