{{Umraand|LocatieWesterveld.png}}
{{Umraand|Map NL - Westerveld - Doldersum.png|250px}}

'''Doldersum''' is een klein [[esdörp]] in Zuudwest-[[Drenthe]]. 't Dörp maekten vrogger diel uut van de gemiente Vledder, tötdet dizze mit de gemientes Dever, Dwingeloo en Haovelte opgunk in de ni'je gemiente [[Westerveld]]. Doldersum lig vier kilometer ten noordoosten van [[Vledder]] en hef zo'n seubentig ienwoners. De [[spraok|tael]] die as ze in Doldersum spreekt, heurt bi'j 't [[Zuudwest-Noord-Drèents]].

Ze weet niet sekuur hoe old of Doldersum is, mar 't is een middeleeuws plaetsien. <ref>http://www.gemeentewesterveld.nl/WVVrijepagina_informatie.aspx?menuID=126&pageID=242</ref> De naeme Doldersum betekent ''de oldste woonplaetse''. <ref>http://www.hotel-doldersum.nl/welkom.htm</ref> Niet wied van 't dörp of ligt twei grafbulten uut de laete [[stientied]] of [[iezertied]], die ze plaetselijk de 'mejoor' en de 'generaol' nuumt. Rond de [[brink]] staot zo'n tien [[boerderieje|boerderieën]], een kefee-restaurant mit een camping en een 'Boekenhotel', ewi'jd an boeken. Veur oaverige veurzienings wördt Doldersum bediend deur Vledder.

Doldersum greenst an 't [[Nationaol Park Drents-Friese Woold]]. 't Beekien de [[Vledder Aa]] en 't Doldersummer Veld - een heidelaandschop in beheer bi'j Stichting Drents Landschap - heurt bi'j dit park. De bobenloop van de Vledder Aa is in [[2002]] en [[2003]] opni'j inericht. De beek, die in 't begin van de jaoren zestig ekanaliseerd wördden, hef zien olde lope terogge kregen. De rieke bobengrond wördden ofeplagd. Now mut de netuur heur in 't laand tussen Doldersum en 't plaetsien [[Waetern]] opni'j ontwikkelen.

==Schrieveri'je==
In dizze lieste vin ie boeken die oaver Doldersum gaot.

* IJmker, Janne (2006), ''Achtendertig nachten'' (roman), Zoetermeer: Mozaïek

==Referenties==
<div class="references-small">
<references/>
</div>

==Buten dizze webstee==
*[http://www.westerveld.nl Webstee van de gemiente Westerveld]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel]]
[[Kattegerie:Drenthe]]

[[en:Doldersum]]
[[nl:Doldersum]]
[[pt:Doldersum]]
