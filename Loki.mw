[[bestaand:Louis_Huard_-_The_Punishment_of_Loki.jpg|thumb|right|300px|'Den straf van Loki'. Vöärstelling van Louis Huard.]]


'''Loki''' is nen gud in de [[germaanse mythologie|germaanske mytology]]. In wat brunnen is Loki de söäne van [[Fárbauti]] en [[Laufey]] en nen bröder van [[Helblindi]] en [[Býleistr]]. Loki is etrouwd med [[Sigyn]] en se hebbet ne söäne, [[Narfi]] of Nari. Med de röäsinne [[Angrboða]] hevt Loki de dochter [[Hel]], den wulv [[Fenrir]] en de wearldslange [[Jörmungandr]]. 

Do as Loki es in de gedaante van ne maere was, wör hee beswangerd döär den dekhengst [[Svaðilfari]]. Sou wörp Loki et achtbeynige paerd [[Sleipnir]]. In de [[Edda|verhaal-edda]] wördt hee ouk de vader van [[Váli]] nöömd, al steyt der ouk twey mål in dat [[Woden]] de vader van [[Váli]] is.

Wo as Loki sik töt de andere guden vorholdet, hangt van et verhaal af: mangs helpet Loki de guden, mangs is he kwådwillend. Loki kan sik van gedaante veranderen. Mangs is hee nen [[salm]], ne maere, ne [[vlege]] en möägelik ouk ne olde vrouwe med name Þökk ([[oldnoorsk]] vöär 'danke'). In de goodwillende verhalen med de andere guden bedecht hee den doud van den gold [[Balder]] en bindet Váli Loki vaste med de ingewanden van eyne van syne söäns. In beide de dicht- en verhaaledda set de gudinne [[Skaði]] ne groute slange boaven em as dat geböärt. De slange seywelt vorgif boaven em, wat Sigyn upvangt in ne skåle. Toch müt see mangs de skåle löädig smyten, en van de dröppels dee as Loki dan raket vorwringet hee sik van seyrde, wårdöär as mangs [[eardbewing|aerdbeavingen]] untståt. By den anvang van [[Ragnarök]] sal hee sik vry weaten te wringen en med de röäsen teagen de guden medvechten. Dårby löpt hee[[Heimdall]] teagen et lyv en söält de beide mekander ümme brengen.

Loki kümt vöär in de dicht-edda, et bookwark wat in de 13. eywe upstelled wör uut öldere traditionele brunnen en vortelkünst. Ouk wördt hee nöömd in de verhaaledda en de [[Heimskringla]] den as in de 13. eywe döär den domåligen geskeedkünnigen [[Snorri Sturluson]] wör daleskreaven. Hee steyt ouk tüsken de [[Noorske Runedichtsels]], wördt besüngen in de dichtsels van de [[Skald]]s en hevt ne rulle in skandinaviske volksverhalen. Et kan good Loki weasen den as steyr up de runesteynder van [[Snaptunsteyn|Snaptun]], [[Kirkby Stephen-steyn|Kirkby Stephen]] en et [[Krüüs van Gosforth]]. Volgens de meyste geleyrden is Loki den gud van de undöägende. In vöäle populäre media wördt når Loki verweysen.

[[Kategorie: Tweants artikel]]
[[Kategorie: Germaanse Mythologie]]
