[[Image:Freriks Museum.JPG|thumb|Museum Freriks, ok den toeshaven van de stichting]]
'''Stichting Freriks''' is ne stichting dee zit in [[Wenters]] in den [[Achterhook]]. Zee zorgt veur et onderhold van een streak[[museum]] en de daarbi-j heurende [[heemhof]] en [[kinderboerderi-je]]. In et museum hangt dree vrogge warken van [[Piet Mondriaan]], den een gedeelte van ziene jonge joaren in Winterswijk ewond hef. Wieters hangt der warken van zienen vader Pieter Cornelis en van Mondriaans oom en leermeister Frits Mondriaan. Ok bunt der wat restaureerde warken van [[Max van Dam]] te vinden.

==Geologiese verzameling==
Et museum hef ne verzameling fossiele skelpen afkumsteg oet [[mioceen|miocene]] afzettingen in de buurtskop [[Miste]], dee-t bi-j et [[Formatie van Breda|Leagpakket van Aalten]] heurt. De fossiele skelpenfauna's bevat meer as 1100 soorten <ref>Janssen, A.W. (1984) ''Mollusken uit het Mioceen van Winterswijk-Miste. Een inventarisatie, met beschrijvingen en afbeeldingen van alle aangetroffen soorten.'' Koninklijke Nederlandse Natuurhistorische Vereniging, Nederlandse Geologische Vereniging en Rijksmuseum van Geologie en Mineralogie, 451 pp., 7 figs., 82 pls</ref> <br />
Ok hef dit kleine museum ne verzameling met vondsten oet de [[Steengroeve Wenters|Wenterswiekse steengroeve]], de enige plaatse in Nederland woar sporen van [[hagedissen]] oet et [[Trias]] evonden bunt. De afdeling Winterswijk van de Nederlandse Geologiese Vereniging organiseert vanoet museum Freriks een antal moal in et joar excursies naar de steengroeve. <br />
Wieter is in et museum ne verzameling noordeleke, zudeleke en oosteleke zwarfkeien te zeen, en ok b√∂tte van [[mammoet]], [[wolhoaregen neushoorn]], [[rendier]] en [[oerosse]].

==Oetgoande verwiezing==
* [http://www.Freriks.nl Stichting Freriks]

{{Bron|
<references />}}

[[Kategorie:Achterhooks artikel]]
[[Kategorie:Museum]]
[[Kategorie:Wenters]]
