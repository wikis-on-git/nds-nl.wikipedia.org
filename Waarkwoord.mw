t '''Waarkwoord''' ([[Latain]]: ''verbum'') is n [[woord]] dat in schier alle sproaken van de wereld soamen met t [[onderwaarp]] en eventueel n [[objekt]] (veurwaarp) de boases vörmt van n [[zin]]. 

Waarkwoorden verschelen as [[woordoard]] wezenlek van [[noamwoord]]en, deurdat zie gain verwiezende funktie hebben moar n ''aktie'' (doun, bikken), ''toustand'' (binnen, stoan, drieven) of n ''gebeurtenis'' (staarven, mietern) uutdrukken.

== Overgankelkhaid ==
Der binnen [[(On)overgankelk waarkwoord|overgankelke]] (transitieve) en [[(On)overgankelijk werkwoord|onovergankelke]] (intransitieve) waarkwoorden. 

=== Overgankelke waarkwoorden ===
Overgankelke of ''transitieve'' waarkwoorden hebben noast n onderwaarp ook ain of twai [[objekten]]:

* ''Jan sloat Piet''
Dizze bovenstoande zin het ain objekt. Jan is t onderwaarp en Piet is objekt (in dit gevaal [[laaidend veurwaarp]]).

* ''Jan geeft Piet n bouk''
Dizze zin het twai objekten: ''Piet'' en ''n bouk'' (''Piet'' is [[metwaarkend veurwaarp]], ''n bouk'' laaidend veurwaarp).

Kenmaarkend is dat t objekt [[onderwaarp]] wordt en aans om, wenneer t waarkwoord [[passief]] maakt wordt. Bieveurbeeld: 'ik zai hom' wordt na ''passiveern'': 'hai wordt deur mie zain'.

=== Onovergankelke waarkwoorden ===
Onovergankelke of ''intransitieve'' waarkwoorden hebben gain objekt:

* ''Hai veralteraaiert''

Der binnen ok waarkwoorden dij zowel met as zunder objekt kinnen veurkommen:

* ''t snijt''
* ''t snijt bladjen''

== Overainkomst ==
In glad alle sproaken (behaalven de gehail [[analytische taal|analitische]]) veraandern waarkwoorden in meer of mindere moate van vörm as (ain van) de [[argument (taolkunde)|argumenten]] veraandert. Aigenschoppen dij dizze argumenten overdroagen kinnen binnen bieveurbeeld ''getal'', ''persoon'', ''geslacht'' of ''bepoaldhaid''. In veul sproaken zel allaint t onderwaarp overainkomst uutlokken, moar der binnen ok sproaken dij ok mit veurwaarpen (maistieds t laaidend veurwaarp) overainkomst kennen. De verschillende vörmen dij n waarkwoord kriegt haiten [[vervougen]]s. t Waarkwoord dat zo aanpast is aan zien argumenten hait ok wel de [[persoonsvörm]].
Mit t getal wordt [[enkelvold]] of [[meervold]] maind. Summege sproaken hebben ok n [[twaivold]]. Persoon onderschaiden wie in ''eerste'', ''twaide'' en ''derde persoon''. Dizze binnen in t Grunnegs in t enkelvold: (1) ''ik'', (2) ''doe'' en ''joe'' en (3) ''hai'', ''zie'' en ''t''. In het meervold: (1) ''wie'', (2) ''joe'' en (3) ''zie''.

== Tied ==
Waarkwoorden worden ok vervougd noa tied. Maistieds betaikent dit dat sproaken as grond van t systeem n twaidelen hebben tuzzen of toukommende tied en nait-toukommende tied, of vergangen tied en nait-vergangen tied. Maiste sproaken bruken n systeem mit (veul) meer tieden, moar krap-aan apmoal bruken zie ain van dizze systemen as boases. t Grunnegs het as boases n twaidelen vergangen-nait vergangen en het aacht tieden:

* [[Onvoltoeid tegenswoordege tied]] (''presens''): ''ik loop''
* [[Voltoeid tegenswoordege tied]] (''perfektum''): ''ik heb lopen''
* [[Onvoltoeid vergangen tied]] (''imperfektum''): ''ik luip''
* [[Voltoeid vergangen tied]] (''pluskwamperfektum''): ''ik haar lopen''
* [[Onvoltoeid tegenswoordege toukomende tied]] (''futurum simpleks''): ''ik zel lopen''
* [[Voltoeid tegenswoordege toukomende tied]] (''futurum eksaktum''): ''ik zel lopen hebben''
* [[Onvoltoeid vergangen toukomende tied]] (''futurum preteriti''): ''ik zol lopen''
* [[Voltoeid vergangen toukomende tied]] (''futurum eksaktum preteriti''): ''ik zol lopen hebben''

== Wies ==
Waarkwoorden kinnen de volgende wiezen:

'''[[Aantonende wies]]''' (''indikatief'')<br />
Dit is de "normoale" vörm van t waarkwoord, dij de waarkelkhaid aangeft: ''ik loop'', ''hai luip''.

'''[[Onbepoalde wies]]''' (''infinitief'')<br />
t Haile waarkwoord: ''lopen''.

'''[[Gebiedende wies]]''' (''imperatief'')<br />
Dizze geft maistieds n bevel weer: ''loop!''

'''[[Aanvougende wies]]''' (''konjunktief'')<br />
De boasesbetaikenis van de aanvougende wies is: "iets dat nait woar is, iets woarvan nait wis is of t woar is, of iets woarvan wenst wordt dat t woar is": ''hai zol lopen'', ''hai zol dat zegd hebben'', ''ik wol dat t zo was''.

[[Kattegerie:Grunnegs artikel]]
[[Kattegerie:Woordoard]]
[[Kattegerie:Waarkwoord]]

[[nds:Verb]]
[[af:Werkwoord]]
[[als:Verb]]
[[an:Verbo]]
[[ar:فعل]]
[[ast:Verbu]]
[[ay:Parliri]]
[[az:Feil]]
[[bat-smg:Veikruodis]]
[[be:Дзеяслоў]]
[[be-x-old:Дзеяслоў]]
[[bg:Глагол]]
[[br:Verb]]
[[bs:Glagoli]]
[[ca:Verb]]
[[cs:Sloveso]]
[[cv:Глагол]]
[[cy:Berf]]
[[da:Udsagnsord]]
[[de:Verb]]
[[el:Ρήμα]]
[[en:Verb]]
[[eo:Verbo]]
[[es:Verbo]]
[[et:Tegusõna]]
[[eu:Aditz]]
[[fa:فعل]]
[[fi:Verbi]]
[[fo:Sagnorð]]
[[fr:Verbe]]
[[fy:Tiidwurd]]
[[gd:Gnìomhair]]
[[gl:Verbo]]
[[gv:Breear]]
[[he:פועל]]
[[hr:Glagoli]]
[[hu:Ige]]
[[ia:Verbo]]
[[id:Verba]]
[[is:Sagnorð]]
[[it:Verbo]]
[[ja:動詞]]
[[jv:Tembung kriya]]
[[ka:ზმნა]]
[[kk:Етістік]]
[[ko:동사 (품사)]]
[[la:Verbum (grammatica Latina)]]
[[li:Wèrkwaord]]
[[ln:Likelelo]]
[[lt:Veiksmažodis]]
[[lv:Darbības vārds]]
[[mhr:Глагол]]
[[mk:Глагол]]
[[ml:ക്രിയ (വ്യാകരണം)]]
[[mn:Үйл үг]]
[[ms:Kata kerja]]
[[nl:Werkwoord]]
[[nn:Verb]]
[[no:Verb]]
[[oc:Vèrbe]]
[[os:Мивдисæг]]
[[pl:Czasownik]]
[[pnb:کرپا (گریمر)]]
[[pnt:Ρήμαν]]
[[pt:Verbo]]
[[qu:Ruray rimana]]
[[ro:Verb]]
[[ru:Глагол]]
[[sah:Туохтуур]]
[[se:Vearba]]
[[sh:Glagol]]
[[simple:Verb]]
[[sk:Sloveso]]
[[sl:Glagol]]
[[sq:Folja]]
[[sr:Глаголи]]
[[stq:Tiedwoud]]
[[sv:Verb]]
[[sw:Kitenzi]]
[[ta:வினைச்சொல்]]
[[th:คำกริยา]]
[[tl:Pandiwa]]
[[tr:Fiil]]
[[uk:Дієслово]]
[[vi:Động từ]]
[[wa:Viebe]]
[[war:Pan-unod]]
[[yi:צייטווארט]]
[[zh:动词]]
[[zh-yue:動字]]
