Mit 't begrip '''dialectrenaissance''' wiest veural taalkundigen op de slim toe-eneumen belangstelling veur [[streektaol|streektalen]] en [[dialekt|dialecten]] in Nederlaand en wiedere Europese laanden sund um-en-de-bi'j de jaoren negentig van de [[20e eeuw|twintigste ieuw]]. Dizze gruiende belangstelling, in de stad zowal as op 't plattelaand, viej beveurbield terogge in 't gebruuk van streektaal en dialect in de meziek, schrieveri'je, teniel/cabaret, karkediensten, [[Biebel|Biebelvertalings]], [[regiosoap|regionaole zieperiegen]] en aandere uutzendings van lekaole tillevisiezenders en radiostesjons, en stripverhalen.<ref>[http://www.kennislink.nl/web/show?id=174130 Bruno van Wayenburg (mei 2006), 'De taal van de Keltische tijger', in: ''Onze Taal'']</ref><ref>[http://neon.niederlandistik.fu-berlin.de/langvar/dialects/ Dialecten in Nederland en Vlaanderen]</ref> Allewal d'r uutzunderings bint, zoas in Nederlaand de band [[Normaal]] (die al sund 1975 in 't [[Achterhooks|Achterhoeks]] zingt) en een lange tredisie van [[Nedersaksisch]]e tenielstokken en [[Nedersaksische schrieveri'je|schrieveri'je]], bint det vake dinger die as ze veur twintig jaor haoste niet of hielemaole niet deuden.<ref>[http://www.vanoostendorp.nl/linguist/dialectendag2001.html Marc van Oostendorp (2000), ''52 weetjes over Nederlandse dialecten'']</ref>

De regionaole taal is bi'j dizze opleving een drager van eigenheid, sfeer en culturele identiteit, en niet zoveule een van huus uut eleerd communicaosiemiddel. Aans as vrogger leeft dizze belangstelling slim under hoogopeleiden, stadsmèensen en lu die as de taal niet van huus uut praot (wat ok leidt töt een ofnaome van de kwaliteit van de taal).<ref>[http://www.kennislink.nl/web/show?id=174130 Bruno van Wayenburg (mei 2006), 'De taal van de Keltische tijger', in: ''Onze Taal'']</ref>

Dizze opleving, die aj zölfs in 't centraolistische Fraankriek viendt, kump lichtkaans deurdet mèensen naormaote Europa en de wereld aal kleiner en ienvörmiger wördt, meer behoefte hebt an 't vienden van heur eigen identiteit.<ref>[http://www.vanoostendorp.nl/linguist/dialectendag2001.html Marc van Oostendorp (2000), ''52 weetjes over Nederlandse dialecten'']</ref> D'r wördt ok edocht det juust deur de starke ofnaome van 't dialectgebruuk, de mèensen heur d'r rekenschop van geeft det d'r iets weerdevols dreigt vort te gaon.<ref>[http://www.streektaalzang.nl/strk/pers/p95vkb21.htm Louis Peter Grijp, 'Is zingen in dialect Normaal? Muziek, taal en regionale identiteit', in: ''Zingen in een kleine taal'', Volkskundig Bulletin, jaorgaank 21, nummer 2, oktober 1995]</ref>

D'r bint ok goenend die as mient det d'r in Nederlaand gien dialectrenaissance is, umdet jao veule Nederlaanders zegt dej 't dialect mut beholden, mar dit d'r niet toe leidt det d'r meer dialect espreuken wördt.<ref>Herman Vekeman en Andreas Ecke (1992), ''Geschichte der niederländischen Sprache'', Bern, ISBN 3-906750-37-X</ref>

't [[Meertens Instituut]], daoras ze Nederlaanse taal en cultuur bestudeert, hef een project 'Dialectrenaissance', waor ze an de haand van cultuuruterings zoas populaire meziek, cabaret, eredienst ezw., bekiekt wat veur veraanderings de dialecten in Nederlaand undergaot in 't kader van de dialectrenaissance.<ref>[http://www.onderzoekinformatie.nl/nl/oi/nod/knaw/knaw/OND1282528/ Projectbeschrieving 'Dialectrenaissance' van 't Meertens Instituut]</ref>

== Rifferenties ==
<references />

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents_artikel]]
[[Kattegerie:Taol]]
[[Kattegerie:Nedersaksische cultuur]]
