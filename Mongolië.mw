{{Laandtabel-twd
| naaminlaandssproak =  Монгол улс<br />''Mongol uls''<br />[[Bestaand:Monggol ulus.svg|50x20px]]<!--unicode:ᠮᠣᠩᠭᠣᠯ ᠤᠯᠤᠰ--><br />''Mongγol ulus''<br />Mongolië
| naam = Mongolië
| vlagge =  Flag of Mongolia.svg
| vlagartikel = Vlagge van Mongolië
| woapn = State emblem of Mongolia.svg
| woapnartikel = 
| lokasie = Mongolia (orthographic projection).svg
| sproaken = [[Mongools]]
| heufdstad = [[Ulanbaatar]]
| geleuf =  
| regeringsvörm = [[Republiek met Parlemeant]]
| inwonners =  2.754.685 | dichtheid = 1,76
| km2 =1.564.115,75
| breedtegroad = 47/55//N 
| lengtegroad = 106/53//W 
| region = MN
| pctwater = 0,43
| munteenheid = [[Tögrög]]  | valutakode = (MNT)
| tiedzone = +7/+8
| volksleed =  
| feestdag =
| tld = mn | laandkode = MN | tel = 976
}}

'''Mongolië''' is n laand in [[Centraal-Azië|Sentraal-]] en [[Oost-Azië]]. In t noordn is t noabers met [[Tuva]], nen zelf-bestuurliken reppubliek van de [[Russiese Federasie]], en in t zuudn met [[Volksrippebliek China|Sjina]]. Seend 1990 is Mongolië ne onofhaankelike [[demokrasie]].

t Ligt op de Mongoolse hoogvlakte en hef n laandklimaat met steppes en toendra's in t noordn, boargen in t midn en de [[Gobiwoestijn|Gobiweuste]] in t zuudn. t Hef lange, machtig koolde weenters en korte, hete zommers. t Grötste deel van t volk is [[boeddhisme|boeddhisties]] en wont in de heuwdstad [[Ulaanbaatar]]. De rest van t volk wont in tradisjonele teantn (''[[yurt]]en'') en trekt roond duur t laand. Ze hooldt zikzelf in leawn duur [[schaop|sköape]], [[peerd|pearde]] en [[Kameel|kameeln]] te hooldn, dee't in vrieje kuddes roond zwoarft.

Mongolië hef mer eenn hartn weg, van 120 km laank. In t noordn van Mongolië doot ze an [[Mienbouw]] en wat [[hoolt]]verwoarking.

== Bestuurlik ==
Tot 1990 was Mongolië [[kommunisme|kommunisties]]. De regerige besteund net as in de [[Sovjet]] oet ene partieje. In 1990 wör t laand demokraties, en kreegn ze nen groondwet.
Mongolië hef 21 preveensies.

== Geschiedenis ==
In [[1911]] verkloardn ne zelfbestuurlike regerige van Mongolië det ze onofhaankelik wördn van Sjina, dee't doar nit bliej met warn. Mear ne Mongolise ofveardige kreeg t vuur mekoar um beskoarmige van [[Ruslaand]] te kriegn in [[1912]]. Doarduur zatn de Sjineezn ne herinname oet n kop. Direkt noa de onofhaanklikheaid wör nen ''koetoektoe'' (Priester-keuning) ekeuzn: [[Jabzandamba]]. In [[1913]] maakn Mongolië n ofspraak met [[Tibet]] um mekoar te helpn.

Tiedns n [[eerstn Wearldoorlog]] prebeerdn n Sjinesen genneraal Soe um Mongolië wier bie Sjina te kriegn. Ne groep pro-Russies jongvolk wus generaal Soe in [[1919]] te verdriewn.

=== 1921-24 ===
Op 4 februoari völ Mongolië in haande van baron [[Roman von Ungern-Sternberg]], den meandn det he nen [[Dalai Lama|Lamaïstisen]] wederopstaandeling was. Den verdreef Jabzandamba en wör nen bestn [[diktator]].

n Stel jonge Mongooln ([[Zamcarano]], [[Tsjoibalsan]], [[Dandzan]] en [[Soeche Bator]]) vluchtn noar Ruslaand en richtn doar de ''Mongoolse Volkspartieje'' op. Met hulpe van t Russiese [[Rode Leger]] versleugn ze Von Ungern-Sternberg. Jabzandamba maakn ze wier keuning, mear met meender inbreng as eerst. Den macht gung noar de ''Mongoolse Volkspartieje'', met Soecho Bator as nasjonaaln held.

Noa at den in [[1923]] ineens op zien dartigstn oet de tied köm, wör de heuwdstad noar um verneumd: van ''Urga'' (Oerga), n heuwdstad noar ''Ulaanbaatar'' (Oelan Bator), wat 'Rode held' beteeknt.

=== 1924-1952 ===
Noa at Koetoektoe Jabzandamba oet de tied köm, wör de ''Volksrepubliek Mongolië'' oet ereupn. t heuwd van de staatspartieje was ook meteen staatsheuwd. Mongolië was dus kommunisties, mear eerst nog nit heel slim.

In [[1935]] zea n oold-partiejvuurzitter dèt t Russiese plan-systeem nit deugn vuur Mongolië. Det stotn nen hoop leu teegn de skenn, en dus wör-e in [[1937]] terecht esteld.
In disse tied kwam Tsjoibalsan an de macht. Hee was nen heeln slimn [[stalinist]]. t Politieke volk wör vervöngn, en ook [[intelligeantn]] kreegn t zwoar. In n [[Tweedn Wearldoorlog]] steun Mongolië achter [[Ruslaand]].

In [[1939]] wunn Mongolië met hulpe van Ruslaand n konflikt met [[Japan]] en in [[1945]] èrkeandn China dèt Mongolië onofhaankelik was.

== Ekonomie ==
n Mongoolsn ekonomie besteet vuural oet [[laandbouw]], [[veeteelt]] en [[mienbouw]]. t Grötste deel van de bevolking is veehoolder.

De beroepsbevolking in perseantn:

# laandbouw en veeteelt: 42%
# diensn: 29%
# haandel: 14%
# nerigheaid: 6%
# mijnbouw: 4%
# overheid: 5%

Mongolië is dr uniek met det de leste joarn n agrarisen sektor onmeundig egröaid is. Det keump in gin aander laand vuur; t is vaake aandersumme.

== Kultuur ==
Seend [[1991]] magnt de Mongooln wier geleuwig wean. Tradisjoneel [[Sjamanisme]] besteet wier en dr bestoat wier boeddhistise kloosters.

De Mongoolse sproake wördt vertikaal eskreewn, wat ofstamt van t [[Oejgoers]].

De kearls dreenkt op n zommerdag völle ''airag'' of ''kumys''. Det is nen lechten alkoholisen draank van peardemelk.

Mongolië (en t noordeliker eleagn [[Tuva]]) stoat bekeand um de biezeundere [[keelzang]]. Duur bepoalde krachten te zetn bie t zingn, wordt bepoalde toonn in de stemme verstoarkt (harmoniekn). Disse verstoarkte toonharmoniekn köant ze nog wier beïnvloodn duur de vörm van öaren moond an te pasn, bv duur de tonge op te trekn en n toon duur n neuze te leaidn. Hierduur köant vollearde keelzangers töt wal veer toonn tegelieke zingn. De universiteat van Ulaanbaatar gef hier spesjaal les in. De zangers doot zikzelf doar vake bie begeleaidn op nen soort [[cello]]. Nen bekeandn groep oet Mongolië is [[Altai Khairkhan]].

== Oetgoande verbeendege ==
* [http://www.mongoliatourism.gov.mn/ Offisjele webstea van t Buro van Toerisme van Mongolië (Engels)]

{{Dia|Disse pagina is eskreewn in t [[Riesns]]}}

[[Kategorie:Tweants artikel]]
[[Kategorie:Laand]]
[[Kategorie:Azië]]
