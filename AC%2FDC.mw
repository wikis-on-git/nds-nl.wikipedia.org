[[File:AC DC Black Ice Tour 2009 Buenos Aires 6 de Diciembre (4238189133).jpg|thumb|right|300px|AC/DC by 'n uptreaden in [[Buenos Aires]], [[Argentinie]]]]

'''AC/DC''' is nen [[rock]]band uut [[Australie]]. De van oorsprung [[Skotland|skotske]] bröders [[Malcolm Young|Malcolm]] en [[Angus Young]] begünnen de band in [[1973]] in [[Sydney]]. Öäre musik wördt vake umskreaven as [[hardrock]], [[bluesrock]] en [[heavy metal]], mär selv nöömt se et gewoan [[Rock 'n' Roll]].

AC/DC döärlöyp verskillende besettingen vöärdat se öär eyrste album, ''High Voltage'', uutgavven in [[1975]]. De besetting wör stabil rund de Young-bröders, sanger [[Bon Scott]], [[drumstel|drummer]] Phill rudd, en [[basgitaar|bassist]] [[Mark Evans]]. In [[1977]] wör Evans der achterhen dån. [[Cliff Williams]] nöäm syne steade in en hevt seyd et album ''Powerage'' in [[1978]] ginne upname meyr misd. In februari [[1980]], ses månd nå uutkomst van et album ''Highway to Hell'', störv Scott an akute alkoholvergivtiging. Den band oaverlegden üm uut mekander te gån, mär beslöäten by mekander te blyven. [[Brian Johnson]] wör anehaald as den nyen sanger. Etselvde jår brachteden se öär eyrste album med Johnson uut, ''Back in Black'', as eyrbetöyn an Scott. Et album besorgden öär nye höygdes van sukses en wör eyne van de bestverkoupende van alle tyden.

Et achtste studioalbum, ''For Those About to Rock We Salute You'', uut [[1981]], was et eyrste album wat up eyne in de Vereynigde Ståten köm. Vöäraf an de uutgave van et volgende album ''Flick of the Switch'' ([[1983]]) wör Rudd untslån van AC/DC. Simon Wright nöäm syne steade in, mär skeiden der in [[1989]] med uut. [[Chris Slade]] nöäm syne steade in. Ne kommerciäle upleaving köm med et twaalvde studioalbum ''The Razors Edge'' ([[1990]]). Rudd vervüng Slade weader in [[1994]] en nöäm de volgende veer albums med öär up. Öär vyvteende album ''Black Ice'' was et eyn-nå-best verkoupende van [[2008]] en öär grötste hit seyd ''For Those About to Rock''. Uuteyndelik haalden se de höygste steade in alle hitlysten wearldwyd.

Töt [[2014]] bleav de besetting van AC/DC etselvde, töt Malcolm Young in 2014 med pensioon güng weagens vroge [[dementy]] (hee köm in [[2017]] uut de tyd) en Rudds rechtsaken. In [[2016]] seade den dokter Johnson te stoppen med uptreaden weagens toneamende höyrskade. Den vöärman van de band [[Guns N' Roses]], [[Axl Rose]], völ de rest van et jår in as sanger. Bassist en achtergrundsanger Cliff Williams skeiden der med uut an et ende van de ''Rock or Bust World Tour'' in 2016. De grup is seyd dee tyd nit meyr aktiv. Toch sint noch nit officieel uut mekander. Ouk gåt der gerüchten dat se gangs sint med 'n ny album en tour, med de noch leavende olde besetting van et Back in Black-tydperk.

AC/DC hebbet wearldwyd meyr as 200 miljoon upnames verkocht. Dårmed ståt se up nummer 14 in de lyste van bestverkoupende artisten van de wearld. ''Back in Black'' is når skatting wearldwyd meyr as 50 miljoon mål verkocht. Dårmed is et de darde-bestverkochte plate van alle artisten en et bestverkoupende album van wat vöär band dan ouk. AC/DC steyt up vere in VH1's lyste van "100 grötste hardrockartisten". [[MTV]] nöömden öär de söävende "Grötste heavymetalband van alle tyden". Ouk ståt se houge in noch up heyl wat meyr lysten.

[[Kategorie: Tweants artikel]]
[[Kategorie: Rock]]
