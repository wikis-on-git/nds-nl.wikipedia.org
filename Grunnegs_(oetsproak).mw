De '''oetsproak van t Grunnegs''' is ain van de typisch-heden dij t [[Grunnegs]], Grunnegs môkt. t Verschilt nogaal van de oetsproak van de aander [[Nedersaksisch|Leegsaksische dialekten]]. t Grunnegs staait, noa t [[Limbörgs]], t wiedst van t [[Standerdnederlaands]] ôf. Ain van de rezens hierveur is de oetsproak. Dizze oetsproak is veurkommen oet t [[Freesk|Frais]] en n Grunnegse toalontwikkelen dij steevon ien begun van de [[19e aiw]] (zai [[Nijgrunnegs]]). Veur dij tied leek de oetsproak van t Grunnegs slim op dij van t Frais. Allend t [[Westerkertaaiers]] het dit aksìnt beholden. Dizze ziede gìldt din ook nait veur t Westerkertaaiers en t [[Westerwôlds]]. n Streepke tuzzen twij klinkers betaikent n ôfbroak, gain nije lettergreep. De letters worden dus aanmekoar oetsproken as of dat t ain letter wèst wezen zol.

== Algemain ==
Over t aalgemain worden de letters ien t Grunnegs op de volgende wieze oetsproken.

=== Klinkers ===
Let op: veul klanken hebben n körte e klaank der aachter dij hieronder der nait bie beschreven wordt. Zai ook: [[Diftongen in t Grönnegs]]

{| {{prettytable}} width="60%"
|- style="background: #efefef;"
! width="15%" |Letter
! width="30%" |Oetsproak
! width="30%" |Veurbeeld (Grunnegs)
! width="30%" |Veurbeeld (aander toal)
|-
|a
|middellaange klank tuzzen aa en è ien
|rag
|back (Brits Engels)
|-
|aa
|laange klank tuzzen aa en è ien
|laand
|land (Brits Engels)
|-
|ai
|aj (sums oj)
|nait
|by (Brits Engels)
|-
|aai
|aaj (sums ôj)
|braai
|buying (Brits Engels)
|-
|e
|körte e-klank
|bred
|redden (NL)
|-
|ee
|eey
|neem
|take (Brits Engels)
|-
|ee
|laange i-klank
|beern
|peer (NL)
|-
|è
|laange e-klank
|wèst
|faire (FR)
|-
|eu
|ö-uuw
|Euvelgunne
|know (Austroalisch Engels)
|-
|eu
|laange u-klaank
|veur 
|deur (NL)
|-
|i
|körte i-klank
|dit
|dit (NL)
|-
|ie
|körte ii-klank
|rieten
|biet (NL)
|-
|ie
|laange ii-klank
|ziel
|hier
|-
|ì
|laange i-klank
|ìnde
|peer (NL)
|-
|ij
|ij-klank richten a 
|drij
|day (Cockney Engels: [tij])
|-
|o
|n körte o-klank
|kon
|bot (NL)
|-
|oo
|oouw-klank
|Winschoot
|know (Amerikoans Engels)
|-
|ô of ò
|laange o-klank
|ôf
|zône (FR)
|-
|ö
|as de [[Haogs|Heegse]] ui
|kört
|first (Brits Engels)
|-
|oa
|oo vôlgd deur r
|poalen
|oor
|-
|oe
|as ien t Nederlaands
|oet
|koe
|-
|ou
|a-oe
|doun
|down (Amerikoans Engels)
|-
|u
|körte u
|dut
|rust
|-
|uu
|körte uu-klank
|schuurtje
|lucas (NL)
|-
|uu
|laange uu-klank
|uur
|duren (NL)
|-
|ui
|a-uuw
|luip
|duister (NL)
|-
|ui
|öj
|gruien
|
|}

=== Mitklinkers ===
De volgende mitklinkers kommen mit dij van t Nederlaands overain: b, d, f, g, h, j, k, l, m, r, s, w, x en z. De ôfwiekende gevalen (c, n, p, q & t) stoan hieronder beschreven. Let op: de oetsproak van de letters is de aalgemaine oetsproak hiervan, zo as aan t begun en aan t ìnde van n woord. Ien kombinoatsies mit aander letters kin de oetsproak veraandern. Zai de vôlgende seksie veur meer informoatsie hierop.

{| {{prettytable}} width="60%"
|- style="background: #efefef;"
! width="15%" |Letter
! width="50%" |Oetsproak
|-
|c
|''"komt allìnd ien t Grunnegs veur ien kombinoatsie ch"''
|-
|k
|k-klank mit körte ch-klank der aachteraan
|-
|n
|n-klank woarbie dails deur de neus proat wordt en de tong veurien verwölf ploatst wordt
|-
|p
|p-klank mit körte h-klank der aachteraan
|-
|q
|''"komt nait ien t Grunnegs veur"''
|-
|t
|th-klank mit n körte sisklank der deur hìn
|}

== Kombinoatsies ==
[[Ofbeelding:Toalgebied Oost Grönnen.PNG|right|thumb|De vertoalen van t Nederlaandse woord "brood" ien oost Grunnen]]
=== vôlgd deur -e ===
As bepoalde letters ien t Grunnegs vôlgd worden deur n -e, veraandert de oetsproak van dij letters. n Goud veurbeeld is t [[Hoogelaandsters|Hoogelaandster]] woord ''stoet''. Ain van de belaangriekste verschillen tuzzen t [[Veenkelonioals]] en t Hoogelaandsters is t aachtervougsel -e. t Woordt ''stoet'' zol den ''stoete'' worden. Dochs is dit nait t gevaal, t wordt noamelk ''stoede'', môr ook ''tìnde'' in stee van tìnt, ''madde'' ien stee van ''mat''. Ien t oosterlieke [[Oldambtsters]] wordt t wel ''stoete'' sègd. Zai ook t koartke hiernoast.

n Aander veurbeeld is de -k, bieveurbeeld ien t woord ''mok'', wat ien t [[Veenkelonioals]] ''mokke'' wordt. De kombinoatsie -kk wordt den oetsproken as de -g, bieveurbeeld ien ''guten Tag''. Dij kombinoatsie wordt ook wel as ''kh'' schreven, dus wordt de oetsproak [mokhe]. Ien t Duuts zol ''Ein Mogge'' dezulfde oetsproak hebben.

Dit gebeurt ook mit de -p. As doar n -e aachter komt, veraandert de oetsproak ien n -b. t Hoogelaandster woord ''klomp'', veraandert den in ''klompe'', mit as oetsproak [klombe].

De -s veraandert ien n -z, bieveurbeeld bie ''schaans'' - ''schaanze'' of ''kees'' - ''keze''. Dit kint man ook ien t Nederlaands bie meervolden. 

De dubbele -ff veraandert ien -v of -vv, bieveurbeeld ''plof'' - ''plovve''. De oetsproak gaait den laankzoam noar de -w tou.

Dizze veraanderens gìlden nait allìnd veur zulfstandege noamwoorden, môr over t aalgemain ook bie waarkwoorden en meervolden. Summege kombinoatsies veraandern zulfs bie elke volgende klinker, bieveurbeeld ''Warffum'' - ''Waarvum''.

=== Waarkwoorden ===
Bie waarkwoorden gaait t ongeveer t zulfde. Hieronder staait n schema mit doarien de oorspronkelke letter, de nije letter/klank (den nait aaltieds wordt de spèllen noar de oetsproak aanpaast) en n veurbeeld. Bie de nije letter staait de ' veur n stoot dij verliekensboar is mit n kört oetsproken -u; de -kh staait veur de Duutse -g; de -ō staait veur n stomme e, zo as ien t Nederlaandse lop'''e'''n, wat aigelks n kört oetsproken -ö is.

{| {{prettytable}} width="60%"
|- style="background: #efefef;"
! width="15%" |Olle letter
! width="15%" |Nije letter
! width="30%" |Veurbeeld
! width="30%" |Oetsproak
|-
| -ben, -ven,
|m mit n körte -b oetsproak
|even
|ee<small>b</small>m
|-
| -aauwen
| -aauw<small>d</small>n
|daauwen
| -
|- 
| -chten
| -ch-hen
|wachten
|wach-hen
|-
| -den
| -dn
|peerden
|peedn
|-
| -gen
| -khng
|maggen
|makhng
|-
| -jen
| -j<small>u</small>n
|aanpitjen
|aampitj<small>u</small>n
|-
| -ken
|'ng
|môken
|mò'ng
|-
| -elen
| -oln
|kwedelen
|kweedoln
|-
| -men
| -mm
|nemen
|neemm
|-
| -nen, -nden
| -nn
|landen
|lann
|-
| -pen
|'m
|lopen
|loo'm
|-
| -eren
| -ōdn
|vouern
|vouwōdn
|-
| -ten
| 'n
|proaten
|proa'n
|-
| -uien
| -öj<small>d</small>n
|bluien
| -
|-
| -wen
| -<small>d</small>n
|daauwen
|daau<small>d</small>n
|-
| -zen
| -zn
|lezen
|leezn
|}

=== sv- ===
De kombinoatsie sv- is n kombinoatsie dij ook voak schreven wordt as sw-, omreden de oetsproak tuzzen de [sv] en de [sw] ien zit. Dit wordt maisttieds broekt as de sw- vôlgd wordt deur n -i of n -e, bieveurbeeld Sveden, svinden en Svitzerlaand. Dochs is de spèllen Sweden, swinden en Switzerlaand ook korrekt.

=== -r- ===
As n -r nait aan t begun van n woordt staait en vôlgd wordt deur n aander mitklinker, den wordt e nait oetsproken. Bieveurbeeld ien t woord "waark", wat oetsproken wordt as [waak]. Dit gìldt aaid, dus ook bie n kombinoatsie woord, bieveurbeeld van "doar" [doar], en "doarmit" [doamit]

=== h- ===
As n woord begunt mit n h-, vôlgd wordt deur n klinker en veurgongen wordt deur n mitklinker, wordt dizzent nait oetsproken. Ien de oetsproak kommen t woord mit de h- en t woord derveur aan mekoar vast. Bieveurbeeld: ''dat hotel'' krigt as oetsproak ''[daddootèl]''. Hierbie wordt de regel vôlgd zo as hierboven beschreven dat de -t veur n mitklinker veraandert ien n -d.

== Grunnegs Nederlaands ==
Mit ''Grunnegs Nederlaands'' wordt t aksìnt bedould dij Grunnegers hebben as zai Nederlaands proaten. t Vernuimdste veurbeeld hiervan is t ienslikken van de -en, tot n of 'n tou, bieveurbeeld van "even" noar "ee<small>b</small>m". 

De letters worden binoa hailmoal t zulfde oetsproken as ien t Grunnegs, de t<small>s</small>, p<small>h</small>, enz. lôten aine Grunnegers heerkennen. De aa is ien t Grunnegs Nederlaands wel aans as ien t Grunnegs. t Is de vlot oetsproken kombinoatsie èë, verliekensboar mit de Brits Engelse oetsproak van ''land''. Behaalve de oetsproak van de letter l komt de oetsproak van ''laand'' in t Grunnegs binoa hailmoal overain. 

n Goud veurbeeld is "''Ij zee: Hem wij daddoouk gdèn?''" veur t Nederlaandse "''Hij zei: Hebben we dat ook gedaan?''", tegenover t Grunnegse "''Oi zee: Hem wie daddoouk doan?''". 

Noast woorden, t aksìnt en t vlotte proaten worden ook typisch Grunnegse zinskonstruksies bruukt, zo as "''Je doet me daar geen knup om toe.''" As eerst wordt t woord "me" in t Nederlaands noeit op dij stee zet, môr in t Grunnegs wel. Hierbie gaait t den om de wil van aine ("Doe gaaist ''mie'' doar nait ien" = ik wil nait datst doe doar in gaaist). Doarnoast is t woord "knup" n letterliekse vertoalen van t Nederlaandse woord "knoop". As lèste is de oetdrokken "ergens om toe" nait korrekt Nederlaands, môr in t Grunnegs juust wel ("aargens om tou" = ergens omheen).

n Tegenhanger hiervan is t ''Nederlaands Grunnegs'', dat de invloud van t Nederlaands op t Grunnegs weergeft. Hierbie zol bovenstoande zin in t Grunnegs worden: "''Dust mie doar gain knoop om hìn''" ien stee van t geve Grunnegse "''Dust mie doar gain knup om tou''".

{{Grunnegs woordenbouk}}

[[Kattegerie:Grunnegs artikel]]
[[Kattegerie:Grunnegs]]
