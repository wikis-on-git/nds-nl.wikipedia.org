{{Medisk artikel}}
[[Ofbeelding:US_Navy_100723-N-7214P-020_Machinist's_Mate_Fireman_George_F._Avinger_practices_cone_drills_during_physical_therapy_in_the_Comprehensive_Combat_and_Complex_Casualty_Care_facility_at_Naval_Medical_Center_San_Diego.jpg|thumb|right|300px|Een fysiotherapeutische sessie in de Verienigde Staoten]]
'''Fysiotherapie''' (uut 't [[Grieks]] ''φυσις'' (physis), netuur en ''θεραπεία'' (therapeía), 't genezen), ok wal '''kinesitherapie''' (uut ''κίνησις'' (kínesis), beweging), is een [[paramedicus|paramedische]] discipline die hum bezigholdt mit de behandeling van klachten van 't steun- en bewegingsapperaot van de mèense of van dieren. Daorbij dreit 't um oefeningen um de beweeglijkheid bèter te kriegen en de zeerte te vermindern.

De fysiotherapeut döt een lichamelk onderzuuk, stelt een behandelplan op en beprat det mit de pesjent. 't Plan kan beveurbield ericht wezen op 't bèter functioneren van (dielen van) 't lichem, zo goed as meugelk functioneren binnen de grèenzen van iets waj mekeert, of 't vermindern van zeerte.

De fysiotherapie is ontwikkeld uut de [[heilgimmestiek]]. Der bint een hiele bulte specialisaties, waoronder de kiender-, bedriefs-, arbeids-, sport- en dierenfysiotherapie. Soortementen behandeling die inezet wördt, bint onder aandere [[oefentherapie]], [[massage]], [[fysische therapie]] (warmte, kolde, elektrische of ultrasone prikkels) en [[elektrotherapie]]. De therapie wördt anebeuden as primaire zörg, dan wal naost of samen mit aandere medische behandelingen. In sommige laanden, zoas 't [[Verienigd Keuninkriek]], meugt fysiotherapeuten ok medecienen veurschrieven.

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Geneeskunde]]
