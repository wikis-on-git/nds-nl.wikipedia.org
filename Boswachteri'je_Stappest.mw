De '''Boswachteri'je Stappest''' (ok wal: ''Stappester Bos''; plaotselik ''Staatsbos'' eneumd) is een ontginningswold in de gemiente [[Stappest]]. 't Lig ten oosten van 't dörp Stappest, ten westen van [[Oud-Avereest]], ten noorden van [[Ni'jlusen]] en ten zuden van de [[Riest]], de greens tussen [[Drenthe]] en [[Oaveriessel]]. Teeng 't bos an ligt de dörpies [[IJhorst]] en [[Punthorst]].

't Staatsbos is ontstaon op vroggere heidegrond; de bomen, veural naoldbomen, bent tussen 1930 en 1940 aneplant. Een belangrieke bestemming van 't bos is holtproductsie. De meest veurkomende bomen bent fienspar, Japanse lariks en Douglas. In 't bos ligt ok stökkies heide. An de noordraand ligt de netuurterreinen Koothaor, Zwatte Venen, Gaanzeplas, Zoere Grachten en Vier Bargen.

Het wold hef een netuurkampeerterrein, de Dassenburcht, en een recreatieplas, de Zwatte Dennen. In 1995 hef een paragnost een boom in de Zwatte Dennen anewiezen die genezende krachten zol hebben. Uut de wiede omtrek kwaamp volk op dizze boom of. Luu die as hier hellig aover waren, hebt de boom een jaor later um-ezaagd.

Deur 't bos loopt völle padties umme te kuieren, fietsen en peerdrieden.

'''t Kan wezen det naomen van plaotsen nog in 't Drèents umezet worden mut.''

==Buten dizze webstee==

* [http://www.staatsbosbeheer.nl/ontdek/bijzonderenatuurgebieden/details.asp?LOC_ID=62 Staatsbosbeheer aover 't Staatsbos]
* [http://www.natuurlijk.nl/kopvanoverijssel/staphorst/boswachterij_staphorst.htm De dieren en planten van 't Staatsbos]
* [http://www.mysteriesvanhetreestdal.nl/verhalen/sagen/den/ Oaver de genezende den van Stappest]

[[Categorie:Drèents artikel]] 
[[Categorie:Netuur]]
[[Categorie:Oaveriessel]]
