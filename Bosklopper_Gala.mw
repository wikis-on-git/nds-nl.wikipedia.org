t '''Gradus J. Bosklopper Gala''' is n joarliekse feestoavend rond de verkaizen van t schierste Grunnegstoalege laid van t òflopen joar. t Gala is in t leven roupen deur zanger '''Bert Hadders''' en '''Theater vanBeresteyn''' in Veendam. t Gala vindt elk joar in de feberwoariemoand ploats in dit theoater.

Bie t gala worden de '''Bosklopper''' '''Bokoal''' (jurypries) en de '''Bé''' '''Wever''' '''Beker''' (pebliekspries) oetlangd. Tien nije nummers oet t veurgoande joar worden veur de priezen nomineerd. Dizze nummers mouten as single verschenen en origineel aigen waark (gain covers) wezen.

t Gala en de jurypries binnen vernuimd noar de fiktieve persoon Gradus J. Bosklopper. Volgens t verhoal het dizze antropoloog in de joaren 1950 en 1960 mit n bandrecorder opnoames moakt van Grunneger laidjes. Bert Hadders haar Bosklopper zien geluudsbanden opdoan op n rommelmaart. Veur Hadders binnen d'opnoames t bewies dat de boakermat van de Grunneger meziek in de veenkelonies ligt. t Gala en de pries binnen n eerbetoon aan Bosklopper.

== '''Bosklopper Bokoal''' ==
De Bosklopper Bokoal is de pries dij deur de vakjury toukend wordt. Aan de bokoal is n geldpries van € 1000,- verbonden.

=== Winnende nummers ===

* 2016 ''Trilploat'' – Wat Aans
* 2017 ''Waarkhanden'' – Marlene Bakker
* 2018 ''t Leed is leden'' – Nulviefteg

== '''Bé Wever Beker''' ==
De Bé Wever Beker is de pebliekspries, woarveur stemd worden kin via de webstee van RTV Noord. De pries is vernuimd noar de in 2017 oet tied kommen festivalorganizoator Bé Wever oet Veendam, dij belangriek was veur de live-meziek in Veendam en omstreken. Aan de beker is n geldpries van € 250,- verbonden.

=== Winnende nummers ===

* 2016 ''Trilploat'' – Wat Aans, daild mit ''Lözze Grond'' – Erwin de Vries
* 2017 ''Sjomp'' – Wat Aans
* 2018 ''Kom'' – Gert Sennema & Westkantstad

[[Kategorie:Grunnegs artikel]]
[[Kategorie:Kulturele priezen]]
