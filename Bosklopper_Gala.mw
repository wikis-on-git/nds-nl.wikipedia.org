t '''Gradus J. Bosklopper Gala''' was n joarliekse feestoavend rond de verkaizen van t schierste [[Grunnegs]]toalege laid van t òflopen joar. t Gala is in t leven roupen deur zanger [[Bert Hadders]] en [[Theater vanBeresteyn]] in [[Veendam]]. t Gala von elk joar in de feberwoariemoand ploats in dit theoater. Noa drij edities wer t gala nait meer holden wegens tegenvalende peblieke belangstèllen.

Bie t gala werren de '''Bosklopper Bokoal''' (jurypries) en de '''Bé Wever' Beker''' (pebliekspries) oetlangd. Tien nije nummers oet t veurgoande joar werren veur de priezen nomineerd. Dizze nummers mozzen as single verschenen en origineel aigen waark (gain covers) wezen.

t Gala en de jurypries wazzen vernuimd noar de fiktieve persoon [[Gradus J. Bosklopper]]. Volgens t verhoal het dizze antropoloog in de joaren 1950 en 1960 mit n bandrecorder opnoames moakt van Grunneger laidjes. Bert Hadders haar Bosklopper zien geluudsbanden opdoan op n rommelmaart. Veur Hadders binnen d'opnoames t bewies dat de boakermat van de Grunneger meziek in de veenkelonies ligt. t Gala en de pries binnen n eerbetoon aan Bosklopper.

== Bosklopper Bokoal ==
De Bosklopper Bokoal was de pries dij deur de vakjury toukend wordt. Aan de bokoal was n geldpries van €&nbsp;1000,- verbonden.

=== Winnende nummers ===
* 2016 ''Trilploat'' – [[Wat Aans]]
* 2017 ''Waarkhanden'' – [[Marlene Bakker]]
* 2018 ''t Leed is leden'' – [[Nulviefteg]]

== Bé Wever Beker ==
De Bé Wever Beker was de pebliekspries, woarveur stemd worden kon via de webstee van [[RTV Noord]]. De pries was vernuimd noar de in 2017 oet tied kommen festivalorganizoator [[Bé Wever]] oet Veendam, dij belangriek was veur de live-meziek in Veendam en omstreken. Aan de beker was n geldpries van €&nbsp;250,- verbonden.

=== Winnende nummers ===
* 2016 ''Trilploat'' – Wat Aans, daild mit ''Lözze Grond'' – [[Erwin de Vries]]
* 2017 ''Sjomp'' – Wat Aans
* 2018 ''Kom'' – [[Gert Sennema]] & [[Westkantstad]]

[[Kategorie:Grunnegs artikel]]
[[Kategorie:Kulturele priezen]]
[[Kategorie:Veendaam]]
