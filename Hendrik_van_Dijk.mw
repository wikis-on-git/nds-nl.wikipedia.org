'''Hendrik van Dijk''' ([[Runerwold]], [[1879]] - [[Möppelt]], [[1956]]) was een [[Drenthe|Drèentse]] schriever, onderwiezer en journalist.

Hi'j gunk naor de normaalschoele in Möppelt en was vanof 1898 onderwiezer in, op riege, [[Zuudwolde]], [[Linde]], [['t Oveine]], [[Stienwiek]] en [[IJmuiden]]. In 1930 wördden hi'j ofekeurd en sund gaf e privaatlessen en deud e journalistiek wark.

In IJmuiden begunden Van Dijk oaver Drenthe te schrieben uut winst naor zien [[pervincie]]. In de jaoren dartig stunden in de [[Meppeler Courant]] schetsen van hum in 't [[Drèents]]. Dizze wördden in 1935 deur uutgeveri'je Kluwer in [[Dèventer]] uutegeben as ''Luuks Hilbers jonges (Dialectschetsen uit het Drentsche dorpsleven)'', daoras e veural bekend mit wördden.

In 1945 verscheen de bundel ''Op Strooienberg, ja, op Strooienberg'', mit gedichten en ien verhaal. In 1951 kwaamp ''Het gezin van Roelof en Annechien'' uut, det ok eerst as kraantenfulleton ofedrokt was.

==Bronnen==
* Broersma, Rouke (red.) (2003), ''Scheupers van de taol: Bloemlezing van de Drèentse Schrieverij 1837-2003'', Zuudwolde: Het Drentse Boek (p.46-47)
* [http://www.encyclopediedrenthe.nl/Dijk,%20Hendrik%20van Encyclopedie Drenthe Online]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel|Dijk, Hendrik van]]
[[Kattegerie:Drenthe|Dijk, Hendrik van]]
[[Kattegerie:Nederlaandse schriever|Dijk, Hendrik van]]
[[Kattegerie:Letterkunde|Dijk, Hendrik van]]
