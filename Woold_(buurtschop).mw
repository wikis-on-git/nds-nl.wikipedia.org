'''Woold''' is ne [[buurtschop]] in den [[gemeente]] [[Winterswijk]], in den Nederlaandse proveensie [[Gelderlaand]]. Et kenden in 2003 rundumme 891 inwonners, verdeald oaver ruum 24 km². Et wödt deur den grootte soms ok gezeen as [[gehucht]] of zelfs [[darp]], moar den plaetse vült formeel under Wenterswiek. Mangsmoal wödt et postadres eschreaven as Winterswijk-Woold.

Woold is zuud-oostelek eleagen van Wenterswiek, in ne bosriek gebeed teggen den grenze mit [[Duutslaand]]. Doar löp ok ne wegge dee dreks noar den stad [[Bocholt (Duutslaand)|Bocholt]] in Duutslaand geet. In Woold is doar gene echten ruulverkaveling ewest, woardeur de boern allemoal nog den olde en kleinere stukskens laand hebt. Noast bos en laandbouw kent Woold ok ne venegebeed: et [[Wooldse Vene]].

Woold kent ne stark vereanigingsleaven, belangrieke veurzeeningen bunt doar ok te vinden zoas ne basisskoole, twee café-restaurants en ne camping.

==In de Tweede Wereldoorlog==
Tiedens den Tweeden Wealdkriege waren doar tankvallen en ne grenze wachtbataljon in Woold. In et noajoar van 1939 meldden bewonners van et noast eleagen noaberschop [[Kotten]] dat doar meerdere vleegtuugen te zeen waren dee zich nogal verdacht gedroogen. Et politie onderzook dat volgden leaverden niks op, moar et waren meer dan woarschienlek verkennings toostellen van den Luftwaffe, dee noa hun verkenning wier waren trög egoane noar hun basis. Zi-j hadden woarschienlek ok den tankvallen en den grenze wachtbataljon verkend.
[[Kattegerie:Achterhooks_artikel]]
[[Kattegerie:Gelderlaand]]
[[Kattegerie:Plaotse in Gelderlaand]]
[[nl:woold]]
