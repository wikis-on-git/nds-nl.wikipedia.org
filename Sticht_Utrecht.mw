[[Ofbeelding:Sticht_Oaversticht.png|thumb|300px|''Sticht (Utrecht) en Oaversticht (Oaveriessel en Drenthe)'']]

't '''Sticht Utrecht''' (ok bekend as ''' 't Sticht''') was 't laand daoras de bisschoppen van [[Utrecht (stad)|Utrecht]] ien de [[Middelieuwen]] as vörst de laandsheerlijkhied oaver uutoefenden. Een ''sticht'' was een gebied daoras een abt of bisschop oaver regeerden.

Utrecht was van 1024 töt 1528 een vörstendom binnen 't [[Heilige Roomse Riek]]. Det wil zeggen det de bisschop as rieksvörst en graof ok heerlijke rechten had en dus wereldlijke macht bezat. Hi'j regeerden oaver:

* 't [[Nedersticht]], grofweg de teungwoordige pervincie [[Utrecht (previnsie)|Utrecht]].
* 't [[Oaversticht]], det de teungwoordige pervincies [[Oaveriessel]] en [[Drenthe]] en de stad [[Grunnen (stad)|Grunning]] umvatten.

Dit gebied muj underscheiden van 't bisdom Utrecht, waoroaver de Utrechtse bisschoppen geestelijk gezag uutoefenden. Dit gebied was veule groter; naost 't Sticht umvatten 't de teungwoordige pervincies [[Frieslaand]] (buten [[Achtkarspelen]]), [[Noord-Hollaand]], [[Zuud-Hollaand]], [[Zeelaand]] (buten westelijk [[Zeeuws-Vlaandern]]) en [[Gelderlaand]] (buten dielen van de [[Achterhoek]]).
