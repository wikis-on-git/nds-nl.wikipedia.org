'''Anarchoprimitivisme''' is n anarchistiese kritiek op de oorsprong en veuruutgaank van de beschaving. Volngs t anarchoprimitivisme gaf de verschoeving van t [[jager-verzaamlaar]]- naor laandbouw-besteon anleiding töt verdeling van de bevolking in sociaale klassn, onderdrukking en vervrömming. Anarchoprimitivisten pleit veur n terugge keer naor een onbeschaafde meniere van leewm deur middel van ont-industrialisatie, ofschaffing van arbeidsverdeling of specialisatie, en t ofstaand nemmn van grootschaolige organisatietechnologien. D'r bestaot ok aandere, niet-anarchistiese variaanten van t primitivisme, en niet alle primitivistn wiest 'tzölfde verschiensel an as de bronne van de huudige beschavingsprobleemn.

Veul traditionele anarchistn verwarpt de kritiek op de beschaving, waorbi'j völle ontkent dat anarchoprimitivisme iets te maakn hef met anarchisme, terwel sommigen, zo al [[Wolfi Landstreicher]]], die kritiek wel onderschrieft, ma zichzölf nie as anarchoprimitivisten beschouwt. Anarchoprimitivistn wörd vake kenmarkt deur hun gerichtheid op t daodwarklik bereikn van n netuurlike toestaand deur ''verwildering''.
