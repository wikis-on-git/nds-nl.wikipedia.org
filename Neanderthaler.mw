De '''neanderthaler''' (''homo (sapiens) neanderthalensis'') is 'n üüt estörvn meanssoorte. Se bint in honderdüüsenden jårn tyd ontwikkeld üüt [[Homo heidelbergensis]]. Bütte van neanderthalers bint evünn in [[Europa|Öropa]], 't [[Middn-Oostn]] en [[Azië|Sentraal-Asye]].

===Ontdekking=== 
Neanderthalerbütte bint ontdekt döör 'n koppel stynhouers in 't [[Neandertal]] in 1856 an de revyre de [[Düssel]], in [[Duutslaand|Düütslaand]]. An dit dal hev de meanssoorte düs ok syn name te daankn. Et betrövvn 'n skedeldak, 'n spåkbyn, twee dybyne, 'n opperarmbyn, 'n ellepype en wat brokstükkn.

Achterov bekekkn was 't eerste neanderthalerskelet al in 1829 in 't [[België|Belgiske]] [[Luik]] evünn. Later ok in [[Nederlaand]] en [[Fraankriek|Fraankryk]].

Eerst dachn lüde dat 't gwoon van't heedndaagse model was, maar wel 'n misvörmn. Wårskynlik 'n 'idioot'. Aandern dachn dat't wel ees 'n meanse üüt de [[iestied|ystyd]] kon ween.

Appat is dat [[Charles Darwin]] niks esegd hev over de neandethaler.

===Lichaamsbou===
Neanderthalers waarn gwoon 'n meanssoorte, arg gelyke an us. Maar der waarn ok zeker verskilln. So wödn se niet arg laank: 150  töt 160 cm, maar swårder van lyv en mögelik vlink wat starker. In vergelyking met us hadn se laankwarpiger höövdn, 'n swåre wenkbrouboge, de kinne stünd nyt vöörüüt en 'n dikke nöse. Se waarn blykbaat gyn gude renners, want de onderbyne waarn wat kleaner. Vermudelik waarn de oosterse varyaantn wat slaanker as de westersn, wat met 't klymåtverskil te maakn hev. Wel hadn se de harsns groter as dat van us. Kwå språkmögelikheedn waarn de neanderthalers seker gelyke an us.

{{Dialekt|sdz}}
