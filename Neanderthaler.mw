De '''Neanderthaler''' (''homo (sapiens) neanderthalensis'') is een uutestürven mensksoorte. Se bint in hunderdüsenden jåren tyd untwikkeld uut [[Homo heidelbergensis]]. Bütte van neanderthalers bint evünden in [[Europa]], et [[Midden-Oosten|Midden-Ousten]] en [[Azië|Centraal-Asy]].

===Ontdekking=== 
Neanderthalerbütte bint untdekked döär een kippel steynhouwers in et [[Neandertal]] in 1856 an de revyre de [[Düssel]], in [[Duutslaand|Düütskland]]. An dit dal hevt de mensksoorte düs ouk syn name te danken. Et betrüvden een skeadeldak, een spääkbeyn, twey dybeyne, een upperarmbeyn, een ellepype en wat brukstükken.

Achterof bekeaken was et earste neanderthalerskelet al in 1829 in et [[België|Belgiske]] [[Luik]] evünden. Later ouk in [[Nederland]] en [[Fraankriek|Frankryk]].

Earst dachtten lüde dat et gewoun van et heydendaagse model was, mar wal een misförmden. Wårskynlik een 'idioot'. Anderen dachtten dat et wal eyns een menske uut de [[iestied|ystyd]] kon weasen. En et plaaty van de neanderthaler as een wöösteling en lykend up een gorilla besteyt altyd noch, mar dår kümt sütys an verandering in. 

Apartt is wal dat [[Charles Darwin]] niks esegged of eskreaven hevt oaver de neanderthaler.

===Lichaamsbouw===
Neanderthalers waren gewoon een menssoorte, arg gelyke an ons. Mar der waren ok seaker verskillen. So wörden sy nyt arg lank: 150  töt 160 cm, mar swårder van lyv en mögelik vlink wat starker. In vergelyking met ons harren se lankwarpiger höövden, een swåre wenkbrouwboge, de kinne stünd nyt vöörüüt en se harren een dikke nöse. Neanderthalers waren blykbaar gyn gude renners, want de onderbyne waren kleyner. Vermudelik waren de oosterse varyanten wat slanker as de westersen, wat med et klymåtverskil te maken hevt. Wel harren se de harssens groter as dat van ons. Kwå språkmögelikheden waren de neanderthalers seaker gelyke an ons.

===Kültüür===
Neanderthalers waren knyvtige mensen. Getüge de völle vündsen van stynen warktügen so as vuustbylen en skrapers. Sommige lüde denkt dat de plysstyn, ümme dyrhüden te bewarken, döör de neanderthaler üüt evünden is, en later döör moderne mensen over-enömmen is. Ok harren sy verskillende wyses ümme vüür te maken, wat wal hendig is as y in een ystyd leevt. De meeste overblyvsels van neanderhalers bint in grotten evünden, wat dan west op dat sy meestentyds in grotten leven en slöpen. Völle anwysingens bint der vöör dat sy der een godsdynst der op nå hölden en eer doden met allerley rytüwelen begraven.

{{Dialekt|sdz}}
