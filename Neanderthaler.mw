De '''Neanderthaler''' (''homo (sapiens) neanderthalensis'') is een uutestürven mensksoorte. Se bint in hunderdüsenden jåren tyd untwikkeld uut [[Homo heidelbergensis]]. Bütte van neanderthalers bint evünden in [[Europa]], et [[Midden-Oosten|Midden-Ousten]] en [[Azië|Centraal-Asy]].

===Ontdekking=== 
Neanderthalerbütte bint untdekked döär een kippel steynhouwers in et [[Neandertal]] in 1856 an de revyre de [[Düssel]], in [[Duutslaand|Düütskland]]. An dit dal hevt de mensksoorte düs ouk syn name te danken. Et betrüvden een skeadeldak, een spääkbeyn, twey dybeyne, een upperarmbeyn, een ellepype en wat brukstükken.

Achterof bekeaken was et earste neanderthalerskelet al in 1829 in et [[België|Belgiske]] [[Luik]] evünden. Later ouk in [[Nederland]] en [[Fraankriek|Frankryk]].

Earst dachtten lüde dat et gewoun van et heydendaagse model was, mar wal een misförmden. Wårskynlik een 'idioot'. Anderen dachtten dat et wal eyns een menske uut de [[iestied|ystyd]] kon weasen. En et plaaty van de neanderthaler as een wöösteling en lykend up een gorilla besteyt altyd noch, mar dår kümt sütys an verandering in. 

Apartt is wal dat [[Charles Darwin]] niks esegged of eskreaven hevt oaver de neanderthaler.

===Lichaamsbouw===
Neanderthalers waren gewoun een mensksoorte, arg gelyke an uns. Mar der waren ouk seaker verskillen. So wördden sy neet arg lank: 150  töt 160 centimeater, mar swårder van lyv en möägelik vlink wat starker. In vergelyking med uns hadden se lankwarpiger höyvden, een swåre wenkbrouwbouge, de kinne stünd neet vöäruut en se hadden een dikke nöyse. Neanderthalers waren blykbaar geyn gode renners, want de underbyne waren kleiner. Vermöädelik waren de ousterse varianten wat slanker as de westersen, wat med et klimåtverskil te maken hevt. Wal hadden se de harssens grouter as dat van uns. Quå språkmöägelikheyden waren de neanderthalers seaker gelyke an uns.

===Kültüür===
Neanderthalers waren knyvtige mensen. Getüge de völle vündsen van stynen warktügen so as vuustbylen en skrapers. Sommige lüde denkt dat de plysstyn, ümme dyrhüden te bewarken, döör de neanderthaler üüt evünden is, en later döör moderne mensen over-enömmen is. Ok harren sy verskillende wyses ümme vüür te maken, wat wal hendig is as y in een ystyd leevt. De meeste overblyvsels van neanderhalers bint in grotten evünden, wat dan west op dat sy meestentyds in grotten leven en slöpen. Völle anwysingens bint der vöör dat sy der een godsdynst der op nå hölden en eer doden met allerley rytüwelen begraven.

{{Dialekt|sdz}}
