De '''Neanderthaler''' (''homo (sapiens) neanderthalensis'') is een üüt estörven meanssoorte. Se bint in honderdüsenden jåren tyd untwikkeld üüt [[Homo heidelbergensis]]. Bütte van neanderthalers bint evünden in [[Europa|Öropa]], 't [[Midden-Oosten]] en [[Azië|Sentraal-Asye]].

===Ontdekking=== 
Neanderthalerbütte bint ontdekt döör een koppel stynhouwers in et [[Neandertal]] in 1856 an de revyre de [[Düssel]], in [[Duutslaand|Düütslaand]]. An dit dal hev de meanssoorte düs ok syn name te daanken. Et betrövven een skedeldak, een spåkbyn, twee dybyne, een upperarmbyn, een ellepype en wat brokstükken.

Achterov bekekken was et eerste neanderthalerskelet al in 1829 in et [[België|Belgiske]] [[Luik]] evünden. Later ok in [[Nederlaand]] en [[Fraankriek|Fraankryk]].

Eerst dachten lüde dat et gwoon van et hedendaagse model was, mar wal een misvörmden. Wårskynlik een 'idyoot'. Aanderen dachten dat et wal ees een meanse üüt de [[iestied|ystyd]] kon ween. En et plaaty van de neanderthaler as en wöösteling en gelykend op een gorilla bestyt altyd nog, mar dår kümp sütys an veraandering in. 

Appat is wal dat [[Charles Darwin]] niks esegd ov eskreven hev over de neanderthaler.

===Lichaamsbouw===
Neanderthalers waren gwoon een meanssoorte, arg gelyke an uns. Maar der waren ok zeker verskillen. So wörden se nyt arg laank: 150  töt 160 cm, mar swårder van lyv en mögelik vlink wat starker. In vergelyking met uns harren se laankwarpiger höövden, een swåre weankbrouboge, de kinne stünd nyt vöörüüt en se harren een dikke nöse. Neanderthalers waren blykbaar gyn gude renners, want de onderbyne waren kleaner. Vermudelik waren de oosterse varyaanten wat slaanker as de westersen, wat med 't klymåtverskil te maken hev. Wel harren se de harssens groter as dat van uns. Kwå språkmögelikheden waren de neanderthalers seker gelyke an uns.

===Kültüür===
Neanderthalers waren knyvtige meansen. Getüge de völle vündsen van stynen warktügen so as vuustbylen en skrapers. Sommige lüde deankt dat de plysstyn, ümme dyrenhüden te bewarken, döör de neanderthaler üüt evünden is, en later döör moderne meansen overenömmen is. Ok harren se verskillende wyses üm vüür te maken, wat wal heandig is as y in een ystyd leevt. De meeste overblyvsels van neanderhalers bint in grotten evünden, wat de anname stark maakt dat se dan ok meestentyds in grotten leven en slöpen. Völle anwysings bint der vöör dat se een godsdynst der op nå hölden en eer doden met allerley rytüwelen begraven.

{{Dialekt|sdz}}
