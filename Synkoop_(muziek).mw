[[Ofbeelding:Syncopation example.png|thumb|right|Vuurbeeld van synkopasie. De middelste dree nootn, de A, C en E, vaalt nit op n tel.]]
Nen '''Synkoop''' in de [[muziek]] heuld in det ene of meardere toonn nit op n verwochten [[tel]] of "in de moate" vaalt, woerduur't ene of meardere akseantn verlegnd wordt. n Synkoop wörd gebroekt um t akseant op ne onverwochtse plaatse te legn. Meestal is dit de plaatse kort vuur of kort noa t verwochte telakseant.

In ne veerkwartsmoate, bievuurbeeld, zeent normaalgesprökn n eerstn en n doardn tel de zwoare teln, en n tweedn en n veerdn tel de lechtn. As dus juust n tweedn en n veerdn tel benoadrukt wordt, in plaatse van n eerstn en n doardn, is det ne synkoop. 

Ook duur ne achtste of ne zesteende te gebroekn wörd t moatgeveul verlegnd. As dit ne lange tied gebuurt, zo as bievuurbeeld in [[Marsmuziek]] of [[reggae]] en [[ska]] vake t geval is, neumt ze det [[noapikn]]. Doarnöast keump t wal es vuur at dr op de plaatse van woer'j ne note zoln verwochen, ne [[röste (muziek)|röste]] ezat is. Dit neumt ze ook wal ne 'zwoare röste'. 

Duur synkopasie te gebroekn wörd t ritmiese geveul van de muziek verstoarkt. t Keump in zowat alle muziekstieln vuur, en is in wat stieln, zo as [[salsa]], [[merengue]], [[jazz]], [[funk]], [[reggae]] en [[ska]] bepoalend en onmisboar vuur t kenmoarkende muzikale geveul.

[[Kattegerie: Tweants artikel]]
[[Kattegerie: Muziek]]

[[an:Sincope (musica)]]
[[be:Сінкопа, музыка]]
[[ca:Síncope (música)]]
[[cs:Synkopa]]
[[de:Synkope (Musik)]]
[[en:Syncopation]]
[[eo:Sinkopo (muziko)]]
[[es:Síncopa (música)]]
[[et:Sünkoop]]
[[fa:سنکپ]]
[[fi:Synkooppi]]
[[fr:Syncope (musique)]]
[[he:סינקופה]]
[[hr:Sinkopa]]
[[it:Sincope (musica)]]
[[ja:シンコペーション]]
[[nl:Syncope (muziek)]]
[[no:Synkope]]
[[pl:Synkopa (muzyka)]]
[[pt:Síncope (música)]]
[[ru:Синкопа (музыка)]]
[[sh:Sinkopa (muzika)]]
[[simple:Syncopation]]
[[sr:Синкопа (музика)]]
[[sv:Synkop]]
[[uk:Синкопа (музика)]]
[[zh:切分音]]
[[zh-yue:切分音]]
