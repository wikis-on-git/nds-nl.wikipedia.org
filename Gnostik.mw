De '''Gnostiek''' is de naame veur 'n versaomeling van meerdere rilligieuze streumings binnen 't vrogge christendom. De tarm gnostiek is etymologisch ofkömstig van 't Griekse woord veur kennis, gnosis (γνωσις). Mar in de gnostiek kreeg ''gnosis'' 'n speciaalen betekenisse van de mystieken kennis over de verbörgen eerd van de warklukheid en de meense. Daormet onderscheide de Gnostiek zich met 't confessionaelen christendom, wölken zich baseerd op geleuf. Gnosis en geleuf vörmden in 't begöntied van 'n christendom twee rilligieuze tegenpolen onder de volgelingen van Jezus.

De gnostiek beleefdn 'n bleuitied in de eerste drie eeuwn nao Christus. Sömmige heedndaagse historici neigt d'rnaor de gnostiek 'n invloedrieke positie te verleenn in de wördingsgeschiedenisse van 't vrogge christendom. Vanof halfwege de twiede eeuwe werd de gnostiek fel bestreedn en as ketteri'je verordeeld deur 't zich doe vörmnde, op 'n geleuf ebaseerdn kaarklijke christendom. Op 't Concilie van Nicaea in 325 anvaordn de Kaarke de Geleufsbeliedenisse van Nicea. Hoewel de inhold van disse geleufsbeliedenisse veural richt was teegn 't arianisme verwörp de beliedenisse ok gnostische leerings.

de gnostiek hadden zien bleuitied in de eerste drie eeuwe nao Christus. Sömmige hedendaagse historici wilt der nao neigen de gnostiek 'n invloedriekse positie te verlenen in 'n wördingsgeschiedenisse van 'n vrogge christendom. Vanof halfwege de tweede eeuwe werd de gnosteik fel bestreden en as ketteri'je veroordeeld deur 't de zich doe vörmdende, op geleuf baseerden karkluk christendom. Op 't Concilie van Nicaea in 325 anvaorden de Karke 'n Geleufbeliedenisse van Nicea. Okal is de inhold van disse geleufsbeliedenisse veural erich tegen 't [[arianisme]], verwörp de beliedenisse ok de gnostiese leringen. 

De gnostiek is opni'j onder de andacht ekom deur de vondst, in 1945, bi'j Nag Hammadi in Egypte van 52 geschriften uut 't begöntied van 't christendom. Onder disse Nag Hammadi-geschriftn bevönden zich merendeels töt dan toe onbekande, verleuren egaone gnostiese teksten.

==Dwaoling==
Iene van de blangrieksten thema's in de Gnostiek is dat 'n meanse van zichzölf vervrömd kan raken. Meansen könt vergetten wie zi'j zölf in warklikheid bint. De onverlöste meanse is 'zichzölf kwiet'. 't Gevolg daorvan is dat zo iene 't kontakt met zien innerlik weten, de ''gnosis'', verlös. Wie zichzölf kwiet is, lef as 'n slaove van onpersoonlike machten. Disse staot van vervrömming van 'n waore zölf wödt in de gnostiese teksten met völle verschillende tarms beschrewen, zo as slaoverni'je, vergettelheid, slaop, drönkenschap, blindheid, de dood. 'n Miest algemiene tarm die daorveur vake wödt gebruukt is 'de dwaaling', in de betekenisse van 'verdwaold ween'.

Daorbi'j past de gliekenisse van 't [[Lied van de parel]] uut de [[Haandelings van Thomas]]. Dit verhaal vertelt over 'n koningszeune wökken deur zien olders naor 'n verre laand estuurd wödt. De koningszeune kreg de opdrach in 'n laand verre weg 'n paorel te zuuken. As e in dat laand an-ekommen is, verget e echter zien opdrach. Hi'j nemp de zeden van 't vrömde laand an en wödt zo 'n 'zeune van 't laand'. Daordeur verget e ok wie hi'j van orsprung is, waor hi'j verdan kump en wat zien opdrach ok alweer was. Mar dan kump der 'n boschopper van zien olders. Die herinnert 'm an zien ofkomst. Now wet e weer wie hi'j is en hi'j herinnert zich ok zien opdrach. Hi'j slög der in de paorel te vinnen en hi'j keert trugge naor zien geboortelaand en wödt daor koning. 'n Lied van de Parel verbeeldt de staot van de meanse die verdwaold is eraakt in 'n vrömden warklikheid, zichzölf vergetten is en vervolgens deur 'n verlösser weer an zien waore aord herinnerd wödt en zo leert zichzölf en zien bestemming te hervinnen. In de gnostiese teksten is Jezus die verlösser.

==Herstel==
De verlössing uut de dwaoling kan de meense verkriegen deur zich zien orsprunklijken aard te herinneren, deur zich te verbinnen met zien waore zölf. Dat proces wördt beschreven as bevri'jding, wakker wörden, weer nuchter wörden, de genezing van blindheid, de opstaanding uut de dood. De algemienen tarm daorveur is ' 't herstel.'

In de gnostische teksten is Jezus de verlösser die de meense kump opruupen "zichzölf te herinneren". In 'n Apocryphon van Johannes zeg Jezus: "Meense, staot op en herinnert oezölf.". Da's 't herstel in de gnostische betekenisse van verlössing uut de slaoverni'je van 'n onwetend bestaon.

't Woordtie 'herstel' dient te wörden verstaon in de zin van 'genezing'. In 't [[Ni'je Testement]] wördt verteld hoe Jezus wonderen verrichen. Hi'j genas zieken en wekken zölfs dooden weer töt leven. Veur de gnostici waren dat gien feitlijke gebeurtenissen; 't bint gien wonders. 't Bint symbolische beschrievings van ' 't herstel' as 'n spirretweel proces. De gnostische Jezus geneest meensen van de dwaoling, hun zölfvergettenheid. Hier zöt wi'j heel kört saomen-evat de karn van de gnostiek: de opstaanding is gien verriezenis uut de lichaomlijken dood, mar 'n spirretweel proces. Disse spirretweelen opstaanding bestiet d'r uut da-j oezölf herinnert as 'n vri'j meense. Wie zichzölf zo hervindt zol nie allinnig weten wie as e is, mar ok zien bestemming kennen. Ok dat weten beheurt töt de ''gnosis''. Daorover haandelt iene tekste uut 'n [[Evangelie van de Waorheid]], ok iene van de teksten die evunnen bint bi'j Nag Hammadi, toe-eschreven an [[Valentinus]]:

''Wie zo gnosis hef, wet waor e vört ekom is en waor e hen zol gaon. Hi'j wet, zo as iemand die drönken was, en weer nuchter wörden is en, töt zichzölf ekommen, zien zaken weer op orde steld hef.''

=='t Thomas Evangelie==
't [[Evangelie van Tomas]] is 'n naame van 'n oalde papyrus wölk stamp uut 't vrogge christendom, 't wörd eplaast in de gnostiek. De gnostiek is iene, naos 't [[katholicisme]], van de invloedriekste streumings uut 'n vrogge [[christendom]] ewest, wölk later verketterd, vervolgd en uut-evaagd werd deur 'n orthodoxie van die tied. Di-s dan ok de reden dat 't Thomas [[evangelie]] later evunnen is deur 'n paar boerties uut Egypte, in 't midden van de 20e eeuwe, in 'n oalde kruuk. Dit papyrus werd later ok bi'j de Nag Hammadi geschriften terugge vunnen. D'r bint nog völle meer boekies evunnen daorzoot, die uut 'n de begöntied van 't christendom stamp, mar disse hef extra andach ekregen vanwegen zien vrogge datering ('t zol zölfs eerder eschreven wezen as de [[Biebel]]se evangelies) en vergeliekings met de Biebelse over-eleverde evangelies. 't Verschil zit 'm juuste in dat dit evangelie gien verhaal vertelt, mar enkel bestiet uut uutspraken die deur [[Jezus]] zegd zollen wezen. 'n Hef zölfs de titel ekregen as 't 'viefde evangelie', ok al is de kaarke 't daor nie met iens. Ok gef 't, net as de aandre gnostische geschriften, 'n better beeld van hoe 't allemaole an toe göng in de eerste eeuwen van oons jaortelling.
{{Dialekt|sdz}}

[[Kattegerie:Grunnegs artikel]]
[[Kattegerie:Geleuf]]
