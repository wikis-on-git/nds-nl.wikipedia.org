'''Gnostiek''', van t [[Grieks|Graikse]] woord γνωσις (''gnosis'', kennes) is n versoamelnoam veur verschaaidene stromens van filosofie, ideologie en religie. Sumtieds worden aal disiplines maind, sumtieds enkeld ain of n poar. Wat zai apmoal wel gemain hebben is t fait dat zai apmoal n 'weeg' baauwen veur n individu noar n hoger, spirituweel worden. De verschaaidene groepen dij deur de geschiednis dizze ideeen aanhongen wörren deur de kìrk onderdrokt en grotendails ombrocht, woardeur de overlevenden heur kennes ondergronds deurzetten mozzen. Sunt de vondst van de [[Nag Hammadi schriften]] is de gnostiek weer ien opkommen. Stromens dij der aan verwant binnen en sumtieds zulfs zain worden kinnen as onderdail der van, binnen onder aander [[kabbalah]], [[alchemie]] en de [[New Age Movement]], môr ook dails de religies ien de wereld, dij op heur wieze dezulfde boodschop vertèllen, al den nait verbörgen of onderdrokt.
{{Dialekt|gos}}

==Dwaoling==
Iene van de b'langriekse thema's in de Gnostiek is det de meense van zichzulf vervrumd kan raoken. Meensen kunt vergetten wie zi'j zulf in wark'likheid bint. De onverlöste meense is 'zichzulf kwiet'. 't Gevolg doorvan is det zo iemand 't contact met zien innerlik wèten, de ''gnosis'', verlös. Wie zichzulf kwiet is, leeft as 'n slaove van onpersoonlike machten. Disse staot van vervrumming van 't wore zulf wödt in de gnostiese teksen met vulle verschillende tarms beschree'm, zo as slaoverni'je, vergettelheid, slaop, drönkenschap, blindheid, de dood. De miest algemiene tarm die doorveur vake wödt bruukt is 'de dwaoling', in de betiekenis van 'verdwaold wèzen'.

Doorbi'j past de g'liekenis van 't [[Lied van de Parel]] uut de [[Handelingen van Thomas]]. Dit verhaal vertelt over 'n keuningszeune wulk deur zien olders naor 'n verre laand estuurd wödt. De keuningszeune kreg de opdracht in 't verre laand 'n paorel te zuken. As e in det laand an-eköm is, verget e echter zien opdracht. Hi'j nemp de zèden van 't vrumde laand an en wödt zo 'n 'zeune van 't laand'. Doordeur verget e ok wie hi'j van oorspröng is, woor hi'j vandan kump en wat zien opdracht war. Ma dan kump d'r 'n boschopper van zien olders. Die herinnert 'm an zien ofköms. Nu wet e weer wie hi'j is en hi'j herinnert zich ok zien opdracht. Hi'j slög d'rin de paorel te vin' en hi'j keert trugge naor zien geboortelaand en wödt door keuning. 't Lied van de Parel verbeeldt de staot van de meense die verdwaold is eraakt in 'n vrumde wark'likheid, zichzulf vergetten is en vervöl'ngs deur 'n verlösser weer an zien wore eerd herinnerd wödt en zo leert zichzulf en zien bestemming te hervin'. In de gnostiese teksen is Jezus die verlösser.

==Herstel==
De verlössing uut de dwaoling kan de mèense verkrie'ng deur zich zien oorsprönk'like eerd te herinneren, deur zich te verbinden met zien wore zulf. Dat proces wödt beschree'm as bevri'jding, wakker wödden, weer nuchter wödden, de geniezing van blindheid, de opstaanding uut de dood. De algemiene tarm doorveur is ' 't herstel.'

In de gnostiese teksen is Jezus de verlösser die de meense kump opreupen "zichzulf te herinneren". In 't Apocryphon van Johannes zeg Jezus: "Meense, stao op en herinner oezulf.". Det is 't herstel in de gnostiese betiekenis van verlössing uut de slaoverni'je van 'n onwètend bestao.

Et woordtien 'herstel' dient te wödden verstao in de zin van 'geniezing'. In 't [[Ni'je Testement]] wödt verteld hoe Jezus wonderen verrichen. Hi'j genas zieken en wekken zulfs doden weer töt lee'm. Veur de gnostici waoren det gien feitelike gebeurtenissen; 't bint gien wonderen. 't Bint symboliese beschrieving' van ' 't herstel' as 'n spirretweel proces. De gnostiese Jezus geniest meensen van de dwaoling, hun zulfvergettenheid. Hier ziet wi'j heel kört saom'-gevat de kern van de gnostiek: de opstaanding is gien verriezenis uut de lichaam'like dood, ma 'n spirretweel proces. Deze spirretwele opstaanding bestiet d'uut de-j oezulf herinnert as 'n vri'j meense. Wie zichzulf zo hervindt zol nie allene wèten wie as e is, ma ok zien bestemming kennen. Ok det wèten beheurt töt de ''gnosis''. Doorover haandelt iene tekse uut 't [[Evangelie van de Woorheid]], ok ien van de teksen die evun' bint bi'j Nag Hammadi, toe-eschree'm an [[Valentinus]]:

''Wie zo gnosis hef, weet woor hi'j vandan eköm is en woor hi'j hen zol gao. Hi'j weet, zo as iemand die drönken waar, en weer nuchter is ewödden en, töt zichzulf eköm, zien zaken weer op örde hef esteld.''

=='t Thomas Evangelie==
't [[Evangelie van Tomas]] is de name van 'n oale papyrus wulk stamt uut 't vrogge christendom, 't wöd eplaast in de gnostiek. De gnostiek is iene, naos 't [[katholicisme]], van de invloedriekse stroming' uut vrogge [[christendom]] ewest, wulk later verketterd, vervolgd en uut-evaagd wed deur de orthodoxie van die tied. Di's dan ok de rèden det 't Thomas [[evangelie]] later evun' is deur 'n paor boerties uut Egypte, in 't midden van de 20e eeuwe, in 'n aole kruuk. Dit papyrus wed later ok bi'j de Nag Hammadi geschriften trugge evun'. D'r bint nog vulle meer boekies evun' doorzoot, die uut 't de beguntied van 't christendom stamt, ma disse hef extra andacht ekree'ng vanwège zien vrogge datering ('t zol zulfs eerder eschrèe'm wèzen as de Biebelse evangelies) en verg'lieking' met de Biebelse over-eleverde evangelies. 't Verschil zit 'm juuste in det dit evangelie gien verhaal vertelt, ma enkel bestiet uut uutspraken die deur [[Jezus]] ezegd zol wèzen. 't Hef zulfs de titel ekree'ng as 't 'viefde evangelie', ok al is de karke 't door nie met iens. Ok gef 't, net as de aand're gnostiese geschriften, 'n better beeld van hoe 't allemaole an toe gung in de eerste eeuwen van oons joortelling.
{{Dialekt|sdz}}

[[Kattegerie:Grunnegs artikel]]
[[Kattegerie:Geleuf]]

[[af:Gnostisisme]]
[[an:Gnosticismo]]
[[ar:غنوصية]]
[[arz:الغنوسطيين]]
[[bar:Gnosis]]
[[be-x-old:Гнастыцызм]]
[[bg:Гностицизъм]]
[[bs:Gnosticizam]]
[[ca:Gnosticisme]]
[[cs:Gnóze]]
[[cy:Gnostigiaeth]]
[[da:Gnosticisme]]
[[de:Gnosis]]
[[el:Γνωστικισμός]]
[[en:Gnosticism]]
[[eo:Gnostikismo]]
[[es:Gnosticismo]]
[[et:Gnostitsism]]
[[eu:Gnostizismo]]
[[fa:گنوستیک]]
[[fi:Gnostilaisuus]]
[[fr:Gnosticisme]]
[[fy:Gnostisisme]]
[[gl:Gnosticismo]]
[[he:גנוסיס]]
[[hr:Gnosticizam]]
[[hu:Gnoszticizmus]]
[[ia:Gnosticismo]]
[[id:Gnostisisme]]
[[ilo:Gnosticismo]]
[[it:Gnosticismo]]
[[ja:グノーシス主義]]
[[kk:Гностиктер]]
[[ko:영지주의]]
[[ky:Гностицизм]]
[[la:Gnosis]]
[[lt:Gnosticizmas]]
[[lv:Gnosticisms]]
[[mk:Гностицизам]]
[[ml:ജ്ഞാനവാദം]]
[[ms:Gnostikisme]]
[[nl:Gnosticisme]]
[[no:Gnostisisme]]
[[pl:Gnostycyzm]]
[[pt:Gnosticismo]]
[[ro:Gnosticism]]
[[ru:Гностицизм]]
[[scn:Gnosticismu]]
[[sh:Gnosticizam]]
[[simple:Gnosticism]]
[[sk:Gnosticizmus]]
[[sl:Gnosticizem]]
[[sq:Gnosticizmi]]
[[sr:Гностицизам]]
[[sv:Gnosticism]]
[[ta:ஞானக் கொள்கை]]
[[th:ไญยนิยม]]
[[tl:Gnostisismo]]
[[tr:Gnostisizm]]
[[uk:Гностицизм]]
[[ur:معرفت]]
[[zh:諾斯底主義]]
