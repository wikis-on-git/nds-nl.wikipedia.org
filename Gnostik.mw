De '''Gnostiek''' is de naame veur 'n versaomeling van meerdere rilligieuze streumings binnen 't vrogge christendom. De tarm gnostiek is etymologisch ofkömstig van 't Griekse woord veur kennis, gnosis (γνωσις). Mar in de gnostiek kreeg ''gnosis'' 'n speciaalen betekenisse van de mystieken kennis over de verbörgen eerd van de warklukheid en de meense. Daormet onderscheide de Gnostiek zich met 't confessionaelen christendom, wölken zich baseerd op geleuf. Gnosis en geleuf vörmden in 't begöntied van 'n christendom twee rilligieuze tegenpolen onder de volgelingen van Jezus.

De gnostiek beleefdn 'n bleuitied in de eerste drie eeuwn nao Christus. Sömmige heedndaagse historici neigt d'rnaor de gnostiek 'n invloedrieke positie te verleenn in de wördingsgeschiedenisse van 't vrogge christendom. Vanof halfwege de twiede eeuwe werd de gnostiek fel bestreedn en as ketteri'je verordeeld deur 't zich doe vörmnde, op 'n geleuf ebaseerdn kaarklijke christendom. Op 't Concilie van Nicaea in 325 anvaordn de Kaarke de Geleufsbeliedenisse van Nicea. Hoewel de inhold van disse geleufsbeliedenisse veural richt was teegn 't arianisme verwörp de beliedenisse ok gnostische leerings.

de gnostiek hadden zien bleuitied in de eerste drie eeuwe nao Christus. Sömmige hedendaagse historici wilt der nao neigen de gnostiek 'n invloedriekse positie te verlenen in 'n wördingsgeschiedenisse van 'n vrogge christendom. Vanof halfwege de tweede eeuwe werd de gnosteik fel bestreden en as ketteri'je veroordeeld deur 't de zich doe vörmdende, op geleuf baseerden karkluk christendom. Op 't Concilie van Nicaea in 325 anvaorden de Karke 'n Geleufbeliedenisse van Nicea. Okal is de inhold van disse geleufsbeliedenisse veural erich tegen 't [[arianisme]], verwörp de beliedenisse ok de gnostiese leringen. 

De gnostiek is opni'j onder de andacht ekom deur de vondst, in 1945, bi'j Nag Hammadi in Egypte van 52 geschriften uut 't begöntied van 't christendom. Onder disse Nag Hammadi-geschriftn bevönden zich merendeels töt dan toe onbekande, verleuren egaone gnostiese teksten.

==Dwaoling==
Iene van de blangriekstn thema's in de Gnostiek is dat 'n meense van zichzölf vervrömd kan raakn. Meensn könt vergettn wie zi'j zölf in warklijkheid bint. De onverlöste meense is 'zichzölf kwiet'. 't Gevolg daorvan is dat zo iemand 't kontakt met zien innerlijk weetn, de ''gnosis'', verlös. Wie zichzölf kwiet is, lef as 'n slaove van onpersoonlijke machtn. Disse staot van vervrömming van 'n waore zölf wördt in de gnostische tekstn met völle verschillnde tarms beschreevn, zo as slaoverni'je, vergettelheid, slaop, drönkenschap, blindheid, de dood. 'n Miest algemien tarm die daorveur vake wördt gebruukt is 'de dwaoling', in de betiekenisse van 'verdwaold weezn'.

Daorbi'j past de gliekenisse van 't [[Lied van de parel]] uut de [[Haandelings van Thomas]]. Dit verhaal vertelt over 'n koningszeune wölk deur zien olders naor 'n verre laand estuurd wödt. De koningszeune kreg de opdrach in 'n laand verre weg 'n paorel te zuukn. As e in dat laand an-ekomm is, verget e echter zien opdrach. Hi'j nemp de zeedn van 't vrömde laand an en wördt zo 'n 'zeune van 't laand'. Daordeur verget e ok wie hi'j van orsprung is, waor hi'j verdan kump en wat zien opdrach ok alweer waar. Mar dan kump d'r 'n boschopper van zien olders. Die herinner 'm an zien ofkomst. Now wet e weer wie hi'j is en hi'j herinnert zich ok zien opdrach. Hi'j slög d'r in de paorel te vinn en hi'j keert terugge naor zien geboortelaand en wördt daor koning. 'n Lied van de Parel verbeeldt de staot van de meense die verdwaold is eraakt in 'n vrömdn warklijkheid, zichzölf vergettn is en vervolgns deur 'n verlösser weer an zien waore aard herinnerd wördt en zo leert zichzölf en zien bestemming te hervinn. In de gnostische tekstn is Jezus die verlösser.

==Herstel==
De verlössing uut de dwaoling kan de meense verkriegn deur zich zien orsprunklijkn aard te herinnern, deur zich te verbinn met zien waore zölf. Dat proces wördt beschreevn as bevri'jding, wakker wön, weer nuchter wön, de genezing van blindheid, de opstaanding uut de dood. De algemien tarm daorveur is ' 't herstel.'

In de gnostische tekstn is Jezus de verlösser die de meense kump opruupn "zichzölf te herinnern". In 'n Apocryphon van Johannes zeg Jezus: "Meense, staot op en herinnert oezölf.". Da's 't herstel in de gnostische betiekenisse van verlössing uut de slaoverni'je van 'n onweetnd bestaon.

't Woordtie 'herstel' dient te wön verstaon in de zin van 'genezing'. In 't [[Ni'je Testement]] wördt verteld hoe Jezus wondern verrichn. Hi'j genas ziekn en wekkn zölfs doodn weer töt leevn. Veur de gnostici waarn dat gien feitlijke gebeurtenissn; 't bint gien wonder. 't Bint symbolische beschrievings van ' 't herstel' as 'n spirretweel proces. De gnostische Jezus geneest meensn van de dwaoling, hun zölfvergettnheid. Hier zöt wi'j heel kört saomm-evat de karn van de gnostiek: de opstaanding is gien verriezenis uut de lichaomlijkn dood, mar 'n spirretweel proces. Disse spirretweeln opstaanding bestiet d'r uut da-j oezölf herinnert as 'n vri'j meense. Wie zichzölf zo hervindt zol nie allinnig weetn wie as e is, mar ok zien bestemming kenn. Ok dat weetn beheurt töt de ''gnosis''. Daorover haandelt iene tekste uut 'n [[Evangelie van de Waorheid]], ok iene van de tekstn die evunn bint bi'j Nag Hammadi, toe-eschreevn an [[Valentinus]]:

''Wie zo gnosis hef, wet waor e vört ekom is en waor e hen zol gaon. Hi'j wet, zo as iemand die drönken ware, en weer nuchter wön is en, töt zichzölf ekom, zien zaakn weer op orde steld hef.''

=='t Thomas Evangelie==
't [[Evangelie van Tomas]] is de naam van 'n oale papyrus wölk stamp uut 't vrogge christendom, 't wötd eplaast in de gnostiek. De gnostiek is iene, naos 't [[katholicisme]], van de invloedriekse streumings uut 'n vrogge [[christendom]] ewest, wölk later verketterd, vervolgd en uut-evaagd werd deur 'n orthodoxie van die tied. Di-s dan ok de reedn dat 't Thomas [[evangelie]] later evunn is deur 'n paar boerties uut Egypte, in 't middn van de 20e eeuwe, in 'n aole kruuke. Dit papyrus werd later ok bi'j de Nag Hammadi geschriftn terugge vunn. D'r bint nog völle meer boekies evunn daorzoot, die uut 'n de begöntied van 't christendom stamp, mar disse hef extra andach ekregen vanweegn zien vrogge datering ('t zol zölfs eerder eschreevn weezn as de [[Biebel]]se evangelies) en vergeliekings met de Biebelse over-eleverde evangelies. 't Verschil zit 'm juuste in dat dit evangelie gien verhaal vertelt, mar enkel bestiet uut uutspraakn die deur [[Jezus]] zegd zol weezn. 'n Hef zölfs de titel ekreegn as 't 'viefde evangelie', ok al is de karke 't daor nie met iens. Ok gef 't, net as de aandre gnostische geschriftn, 'n better beeld van hoe 't allemaole an toe göng in de eerstn eeuwn van oons jaortelling.
{{Dialekt|sdz}}

[[Kattegerie:Grunnegs artikel]]
[[Kattegerie:Geleuf]]

[[af:Gnostisisme]]
[[an:Gnosticismo]]
[[ar:غنوصية]]
[[arz:الغنوسطيين]]
[[bar:Gnosis]]
[[be-x-old:Гнастыцызм]]
[[bg:Гностицизъм]]
[[bs:Gnosticizam]]
[[ca:Gnosticisme]]
[[cs:Gnóze]]
[[cy:Gnostigiaeth]]
[[da:Gnosticisme]]
[[de:Gnosis]]
[[el:Γνωστικισμός]]
[[en:Gnosticism]]
[[eo:Gnostikismo]]
[[es:Gnosticismo]]
[[et:Gnostitsism]]
[[eu:Gnostizismo]]
[[fa:گنوستیک]]
[[fi:Gnostilaisuus]]
[[fr:Gnosticisme]]
[[fy:Gnostisisme]]
[[gl:Gnosticismo]]
[[he:גנוסיס]]
[[hr:Gnosticizam]]
[[hu:Gnoszticizmus]]
[[ia:Gnosticismo]]
[[id:Gnostisisme]]
[[ilo:Gnosticismo]]
[[it:Gnosticismo]]
[[ja:グノーシス主義]]
[[kk:Гностиктер]]
[[ko:영지주의]]
[[ky:Гностицизм]]
[[la:Gnosis]]
[[lt:Gnosticizmas]]
[[lv:Gnosticisms]]
[[mk:Гностицизам]]
[[ml:ജ്ഞാനവാദം]]
[[ms:Gnostikisme]]
[[nl:Gnosticisme]]
[[no:Gnostisisme]]
[[pl:Gnostycyzm]]
[[pt:Gnosticismo]]
[[ro:Gnosticism]]
[[ru:Гностицизм]]
[[scn:Gnosticismu]]
[[sh:Gnosticizam]]
[[simple:Gnosticism]]
[[sk:Gnosticizmus]]
[[sl:Gnosticizem]]
[[sq:Gnosticizmi]]
[[sr:Гностицизам]]
[[sv:Gnosticism]]
[[ta:ஞானக் கொள்கை]]
[[th:ไญยนิยม]]
[[tl:Gnostisismo]]
[[tr:Gnostisizm]]
[[uk:Гностицизм]]
[[ur:معرفت]]
[[zh:諾斯底主義]]
