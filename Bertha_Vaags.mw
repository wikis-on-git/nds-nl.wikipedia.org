'''Bertha Vaags''' is ne [[Achterhooks]]e schriefster en is geboren in [[1923]] op ne [[boerderieje|boerderi'je]] in de buurtschap [[Miste]] bi'j [[Wenters]] in de Nederlands previnsie [[Gelderlaand|Gelderland]]. In eure jeugd, vanaf eure schooljaoren, schreef ze gedichtjes veur zichzelf en gelaegenheidsgedichtjes. In [[1945]] trouwen ze met G.J. Vaags, den lateren schriever van ''Zoerkooldrellen''. Samen met um richten ze een horecabedrief op in Wenters. Nao zienen dood in [[1981]] ging ze daor wieter met, samen met eure kinder tot in [[1997]]. Zee warken an verschillende verzamelbundels met, zo as o.a. ''De Oelenwanne'', ''Den Zaodbarg'' (1967) en ''Schriewied''. Ok publicaeren ze geregeld in [[De Moespot]], het dreemaondelijks tiedschrift van het ''Verbond van Neersasse Dialektkringen''. Ok schreef ze verscheiden toneelstukken, waor ze verschillende prieze met won. Van eure hand verscheen in [[1989]] den roman ''Het arfgood Diekshoes'' en in [[1992]] ''Felix en Daffie op avontuur'', ne bundel veur kindere in het Nederlands. Enkelt schrif ze no gedichten, in de aerste plaatse veur zichzelf.

==Uutgaonde verwiezing==
*[http://www.dialectkring.nl/?pageId=177&Bertha_Vaags Bertha Vaags]

{{Bron|*Dialectkring.nl}}

[[Kattegerie:Achterhooks_artikel]]
[[Kattegerie:Nederlaandse schriever]]
