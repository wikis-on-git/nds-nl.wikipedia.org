'''E.B. Vaags-Krosenbrink''' ('''Bertha Vaags''') ([[Miste]], [[1923]]) is ne [[Achterhooks]]e schriefster. Eure schrieveri-je hef ze uutebracht as E.B. Vaags-Krosenbrink.

==Laeven==
Vaags is geboren op ne [[boerderieje|boerderi'je]] in de buurtschap Miste bi'j [[Wenters]] in de Nederlands previnsie [[Gelderlaand|Gelderland]]. In eure jeugd, vanaf eure schooljaoren, schreef ze gedichtjes veur zichzelf en gelaegenheidsgedichtjes. In [[1945]] trouwen ze met G.J. Vaags, den lateren schriever van ''Zoerkooldrellen''. Samen met um richten ze een horecabedrief op in Wenters. Nao zienen dood in [[1981]] ging ze daor wieter met, samen met eure kinder tot in [[1997]].

==Schrieveri'je==
Zee warken an verschillende verzamelbundels met, zo as ''De Oelenwanne'' (1964), ''Den Zaodbarg'' (1967) en ''Schriewied'' (1969). Ok publicaeren ze geregeld in ''[[De Moespot]]'', het dreemaondeleks tiedschrift van het [[Verbond van Nedersaksische Dialektkringen]]. Ok schreef ze toneelstukken, waor ze verschillende prieze met won.

Van eure hand verscheen in [[1989]] den roman ''Het Arfgood 't Diekshoes'' en in [[1992]] ''Felix en Daffie op avontuur'', ne bundel veur kindere in het Nederlands. Enkelt schrif ze no gedichten, in de aerste plaatse veur zichzelf.

==Uutgaonde verwiezing==
*[http://www.dialectkring.nl/?pageId=177&Bertha_Vaags Dialectkring Achterhook en Liemers ovver Bertha Vaags]

{{Bron|*Dialectkring.nl}}

[[Kategorie:Achterhooks_artikel|Vaags, Bertha]]
[[Kategorie:Schriever in 't Achterhooks|Vaags, Bertha]]
