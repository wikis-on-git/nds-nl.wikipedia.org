'''Romani''' of '''Romanes''' is ne sproake van t zigeunervolk de [[Roma]]. Wat geleardn meant det dr meardere soortn Romani beent, dee at allemoal aparte sproakn beent, umdet t [[dialekt]] van verskeaidene stämme slim oet mekaander kan loopn.

Oonderzeuk hef oet eweazn det t Romani verbaand hef met sproakn in noord-[[India]] en [[Pakistan]], zo as t [[Hindi]], mear ook t [[Punjabi]]. Doarumme wörd ook an enömn det de Roma doar oorsproonkelik oet de buurte komt, umdet an de haande van verskeaidene leenwöarde n pad te volgen is van öarn trek noar t westn. Ne studie van kort geleene wis oet det t Romani verbaand hef met t [[Sinhala]].

De meeste Romaas hebt öare sproake beheuldn, mear doar ook aait de sproake bie eleard van t laand woer at ze tiedelik wondn, want det kon wal honderden van joarn doern. Van ooldsher is de sproake [[Indisch]], mear zee hef ook [[Iraans]]e, [[Armeens]]e, [[Grieks]]e en [[Sloavies]]e invloodn ehad. De stämme dee at wieter treukn hebt zik nog mear noar aandere sproakn an epast. Det is meesttieds wat slimmer as allene mear n antal leenwöarde: de Roma op de [[Balkan]] hebt nog aait dialekte met alle acht naamvaln van t [[Sanskriet]] bewoard, wat meugelik was duur de stoarke verbuging van de Sloaviese sproakn, mear de [[Karpaatn]], dee at nöast öar eegne sproake ook [[Duuts]] leardn, hebt zowat alns dr van dr achterhen edoan. Doarumme köant völle Romaas mekoar rechtevoort neet mear verstoan.

Kortns beent ze begunn met t opskriewn en standaard-maakn van t Romani. Doarumme geet t dr op an det de dialekte töt meardere sproakn oetdiejn zöalt.

== Refereansies ==
* Gray, RD; Atkinson, QD (2003). "[http://users.ox.ac.uk/~soca0108/Quentins_website/Publications_&_CV_files/Gray%26Atkinson2003.pdf Language-tree divergence times support the Anatolian theory of Indo-European origin]" ''[[Nature]].'' '''426''', 435-439.

[[Kategorie:Tweants artikel]]
[[Kategorie:Taol]]

[[ar:لغة رومنية]]
[[az:Qaraçı dili]]
