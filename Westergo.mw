'''Westergo''' is een oolde [[gouw]] in de [[perveensie]] [[Frieslaand]]. Vrogger was et iene van de [[Zeuven Fraise Zeelanden|Zeuven Zielanen]] en iene van de drie gouwen die in de tegenwoordige perveensie Frieslaand liggen. De aandere twie bin [[Oostergo]] en [[Zeuvenwoolden]]. 

== Gebied == 
An de oostziede greenst Westergo an de [[Middelzee]] mit an de aandere ziede [[Oostergo]]. Zudeliker was de greens oorspronkelk mit [[Boornego]]. Laoter wodde dit gebied opheven en ontston [[Zeuvenwoolden]]. De aandere greenzen weren de kusten.

== 1200 ==
Westergo is omenbi'j 1200 opdield in [[Franeker]], [[Wildinge]] en [[Wymbrits]]. Franeker en Wildinge hadden meugelik et oorspronkelike Westergo vormt, tot Wymbrits derbi'j kwam doe in de loop van de [[12e eeuw|12e ieuw]] t [[Zudergo]] as ienhied verdween. 

Van Franeker wodde de opsplitsing in de Vuufdielen al in de 13e ieuw zo belangriek dat de naeme "Franeker" veur et laand an et ende van die ieuw al niet meer bruukt wodde. 

== 1500 ==
Omenbi'j 1500 was [[Et Bilt]] in et noorden bi'j Westergo kommen, mar deur de oprichting van de [[Zeuvenwoolden]] was et [[Gaasterlaand]], [[Doniawerstal]] en [[Lemsterlaand]] in et zuden kwietraokt. Veerder weren uut et gebied van Westergo acht steden opkommen. [[Harlingen]] en [[Franeker]] weren opkommen in et gebied van de Vuufdielen. [[Bolsward]] was opkommen an de oostziede van Wildinge, mit [[Woonserediel]], et zuudpunt was [[Workum]] en [[Hindeloopen]] wodden. De rest van Wymbrits is uutmekaar valen in drieje steden en zes laandsdielen. [[Stavoren]], [[Sneek]] en [[Ielst]] weren zelsstaandige steden wodden, mar de zes laandsdielen vormden de twie ni'je gemientes [[Wymbritserediel]] en [[Hemelumer Ooldeferd]] (en [[Noordwoolde]]).

[[Ofbeelding:Westergoa.png|left|thumb|450px|Laandsdielen (oolde gemientes) in et Westergo in de 17e ieuw]]

{| cellspacing="0"
!colspan=2|De 9 laandsdielen van Westergo
|-
|1||[[Menaldumediel]]
|-
|2||[[Franekerediel]]
|-
|3||[[Barrediel]]
|-
|4||[[Baarderediel]]
|-
|5||[[Hennaarderediel]]
|-
|6||[[Woonserediel]]
|-
|7||[[Wymbritserediel]]
|-
|8||[[Hemelumer Ooldeferd]]
|-
|9||[[Et Bilt]]
|}

{| cellspacing="0"
!colspan=2|8 steden:
|-
|Ha||[[Harlingen]]
|-
|F||[[Franeker]]
|-
|B||[[Bolsward]]
|-
|Sn||[[Sneek]]
|-
|Dr||[[Drylts]]
|-
|W||[[Workum]]
|-
|Hy||[[Hindeloopen]]
|-
|St||[[Stavoren]]
|}

[[Categorie:Stellingwarfs artikel]]
[[Categorie:Gemiente in Frieslaand]]
[[Categorie:Geschiedenis van Frieslaand]]

[[fy:Westergoa]]
[[nl:Westergo]]
