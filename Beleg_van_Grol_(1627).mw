[[Image:Siege of Grol (Groenlo) 1627 - Grolla Obsessa et Expugnata (J.Blaeu).jpg|thumb|right|300px|Beleg van Grol deur Frederik Hendrik (1627)]]
't '''Beleg van Grol''' was ne [[belegering|belegeringe]] van de [[vesten|veste]] [[Grolle]] in [[1627]] deur [[Frederik Hendrik]], ok wal den 'Stedendwinger' geneumd. 't Was in den tied van den [[Tachtigjoarigen Oorlog]], en Grolle was in dizzen periode meerdere keer'n bezet e-wodn deur de [[Spanje|Spaansen]]. Um den stad noa joaren van Spaanse bezetting end'lijk definitief weer terug te kriegen veur de Nederlanden, hef Frederik Hendrik ne grootse belegeringe op-e-zet. Nadat hee met zien leger van wal twintigduuzend man in iets meer dan ene wekke een onmeunige 'circumvallatielinie' van 16 kilometer lang hadden an-e-legd, zodat niemand den stad nog in of oet kon, begon hee Grolle duftig onder vuur te nemmen met kogels en vuurballen. Ondertussen gef Hendrik zien [[Engelaand (regio)|Engelse]], [[Friesland|Friese]] en [[Holland|Hollandse]] soldaten opdracht greppels richting de stad te graven en, eenmoal doar angekommen probeerden zee de stadsmuure oaver te klimmen. Al met al duurde 't bi-jnoa 'n maand veurdat de Spanjaarden er enog van hadd'n en zich oaver gaven.<br>
De Spaanse troepen mochten vertrekken van Frederik, zoas dat in een verdrag was beslotten. De Grolse leu moggen in de stad blieven, op de veurwaarde dat zee het [[Rooms-Katholieke Karke|Katholieke geleuf]] af zollen zweren. Dat deed ze dan moar, veur de vorm, want in 't geniep blivven zee met z'n allen Katholiek. Grolle was noo end'lijk was ingenommen en ut zol in Staatse handen blieven tot 't end van de oorlog.

{{Dia|Dit artikel is schreevn in t [[Grolle|Grols]], verbetteringn bint altied welkom.}}
[[Kattegerie:Achterhooks artikel]]

[[en:Siege of Groenlo (1627)]]
[[nl:Beleg van Groenlo (1627)]]
