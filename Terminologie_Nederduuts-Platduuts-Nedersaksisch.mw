Over de '''terminologie''' veur de taolen en dialekten ten noorden van de zonende [[Benraoderliene]] heerst veul ondudelikheid. Woorden as '''Nederduuts''', '''Platduuts''' en '''Nedersaksisch''' wordt deur elkander broekt. De juuste terminologie is zuks:

==Nederduuts==
t [[Nederduuts]] is de groep taolen dij praot wordt ten noorden van de [[Benraoderliene]]. Dit beteikent dat ok t [[Nederlaands]] en de Nederlaandse en Vlaomse dialekten daortou heurt, man ok de taolen dij bekent zunt as Platduuts/Nedersaksisch. Dizze naom heurt tou de indeiling up t nivo van ''Nederduuts''-[[Middelduuts]]-[[Opperduuts]].

==Platduuts en Nedersaksisch==
t [[Platduuts]] of Nedersaksisch is de groep taolen dij ten noorden van de Benraoderliene praot wordt, man zunder de Nederfrankische (Nederlaandse) taolen en dialekten. In [[Duutslaand|de Proeze]] wordt veuraal de term ''Platduuts'' gebroekt, wiel in Nederlaand t woord ''Nedersaksisch'' gebroekeliker is. Daordeur kriegt de woorden ok wel eins de beteikenis van Nederlaands-Nedersaksisch (Nedersaksisch) en Duuts-Nedersaksisch (Platduuts), man taolkundig is dit nich korrekt. In grensoverschriedende saomenwarkensverbaanden wordt vaok de gemeinschoppelike benaomen ''Nedersaksisch/Neddersassisch'' gebroekt, of wordt kortweg ''Saksisch/Sassisch''.

==West-Nedersaksisch==
t [[West Leegsaksisch|West-Nedersaksisch]] is de naom veur de groep taolen binnen t Platduuts/Nedersaksisch, man zunder de Oost-Nedersaksische varianten. De grub tusken de westelike en oostelike varianten ligt ungeveer up de oolde grub tusken de [[West-Duutslaand|BRD]] en de [[DDR]]. In de middeleiwen was dit ok de grup tusken t [[Hertogdom Saksen|hartogdom Saksen]] en de oostelike Slavische gebieden.

==Oost-Nedersaksisch of Oost-Nederduuts==
Umdat t taolgebied van t Oost-Nedersaksisch vrouger nich tou t hartogdom Saksen heurde, wordt de naom [[Oost Leegduuts|Oost-Nederduuts]] vaoker broekt um de verwiezings naor Saksen zo luk meugelik te hoolden. Dit is taolkundig nich terecht, umdat de taolen gewoon untstaon zunt oet de [[Oldsaksisch|Saksische varianten]]. t Grootste en haost einige underscheid tusken de oostelike en de westelike variant is de meervooldsoetgung bie warkwoorden, dat in de meiste westelike varianten -t is en in de oostelike varianten -en. t Grönnigs, t [[Oostfreisk Nederduutsk|Oostfreis]], t [[Stellingwarfs]], t [[Veluws]] en t [[Sleeswieks]] hebt ok -en, man daor wordt gein underscheid veur maokt up dit nivo.

==Westelik Nedersaksisch==
De term Westelik Nedersaksisch kumpt ok was veur um de Nedersaksische dialekten te beschrieven in Nederland, mit oetzundering van de [[Grunnegs|Grönnigse]] varianten, man mit t [[Westerwoolds]], [[Eemslaands]], t [[Waterplat|Bentumers]] en t [[Westmuunsterlaands]]. Normaolerwies wordt dizze varianten tou t Westfeels reikend, man deurdat der n dik verschil besteit wat de breking angeit, wordt de westelike varianten sums ok wel apaart zein. Taolkundigen hebt dit underscheid aanders nog nich officieel beschreven, behaalve under de naom ''Frankisch-Westfeels''. Dizze term is tegenswoordig nich meer gangbaor.

{{dia|Schreven up Westerwoolds in de [[Wikipedia:Algemene Nedersaksiese Schriefwieze|ANS]]}}

[[Kategorie:Grunnegs artikel]]
[[Kategorie:Nedersaksies]]
