Over de '''terminologie''' veur de taolen en dialekten ten noorden vön de zonende [[Benraoderliene]] heerst veul ondudelikhaeid. Woorden as Platduuts, Nedersaksisch en  Nederduuts wordt deur elkander broekt. De juuste terminologie is zuks:

==Nederduuts==
t '''Nederduuts''' is de groep taolen dei praot wordt ten noorden van de [[Benraoderliene]]. Dit beteikent dat ok t [[Nederlaands]] on de Nederlaandse on Flaomse dialekten daortou heurt, man ok de taolen dei bekent zunt as Platduuts. Dizze naom heurt tou de indeiling up t nivo van Nederduuts-[[Middelduuts]]-[[Opperduuts]].

==Platduuts en Nedersaksisch==
t '''[[Platduuts]]''' is de groep taolen dei ten noorden van de Benraoderliene praot wordt, man zunder de Nederfankiese (Nederlaandse) taolen on dialekten. n Aandere naom veur dizze groep is '''[[Nedersaksisch]]'''. Umdat in [[Duutslaand|de Proeze]] t woord ''Niedersächsisch'' of ''Neddersassisch'' ok verwiezen kan naor de deilstaot [[Nedersaksen]], wordt daor veurkeur geven an de term ''Platduuts'', wiel in Nederlaand t woord ''Nedersaksisch'' gebroekeliker is. Daordeur kriegt de woorden ok wel eins de beteikenis van Nederlaands Nedersaksisch (Nedersaksisch) on Duuts Nedersaksisch (Platduuts), man taolkundig is dit nich korrekt.

==Westnedersaksisch==
t '''[[West Leegsaksisch|Westnedersaksisch]]''' is de naom veur de groep taolen binnen t Platduuts, man zunder de Oostnederduutse varianten. De grub tusken de westelike on oostelike varianten ligt ungeveer up de oolde grub tusken de [[BRD]] on de [[DDR]]. In de middeleiwen was dit ok de grup tusken t [[Hertogdom Saksen|hartogdom Saksen]] on de oostelike Slaviese gebieden. 

==Oostnederduuts of Oostnedersaksisch==
Umdat t taolgebied van t '''Oostnedersaksisch''' vrouger nich tou t hartogdom Saksen heurde, wordt de naom '''[[Oost Leegduuts|Oostnederduuts]]''' vaoker broekt um de verwiezings naor Saksen zo luk meugelik te hoolden. Dit is taolkundig nich teraecht, umdat de taolen gewoon untstaon zunt oet de [[Oldsaksisch|Saksiese varianten]]. t Grootste en haost einige underschaeid tusken de oostelike en de westelike variant is de meervooldsoetgung bie warkwoorden, dat in de meiste westelike varianten -t is on in de oostelike varianten -en. t Grönnigs, t [[Oostfreisk Nederduutsk|Oostfreis]], t [[Stellingwarfs]], t [[Veluws]] en t [[Sleeswieks]] hebt ok -en, man daor wordt gein underschaeid veur maokt up dit nivo.

==Westelik Nedersaksisch==
De term '''Westelik Nedersaksisch''' kumpt ok was veur um de Nedersaksische dialekten te beschrieven in Nederland, mit oetzundering vön de [[Grunnegs|Grönnigse]] varianten, man mit t [[Westerwoolds]], [[Eemslaands]], t [[Waterplat|Bentumers]] on t [[Westmuunsterlaands]]. Normaolerwies wordt dizze varianten tou t Westfeels reikend, man deurdat der n dik verschil bestaeit wat de breking angaeit, wordt de westelike varianten sums ok wel apaart zein. Taolkundigen hebt dit underscheid aanders nog nich offisjeel beschreven, behaalve under de naom ''Frankies-Westfeels''. Dizze term is tegenswoordig nich meer gangbaor.

{{dia|Schreven up Westerwoolds in de [[Wikipedie:Algemene Nedersaksiese Schriefwieze|ANS]]}}

[[Kattegerie:Grunnegs artikel]]
[[Kattegerie:Nedersaksisch]]
