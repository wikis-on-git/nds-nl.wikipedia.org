[[Ofbeelding:Tweante.png|250px|thumb|Vlagge van Tweante]]
'''Tweante''' is n gebeed in t oostn van [[Nederlaand]]. t Is t oostelik deel van [[Oaveriessel]] en t wördt begreansd duur de riviern [[Regge]] en [[Deenkel]] en de greanzn met [[Duutslaand]] en n [[Achterhook]] in [[Gelderlaand]]. n Naam ''Tweante'' is ofkumstig van n [[Latiens]]n naam ''Tuihanti'' vuur 'n Germoans volk dat in den hook wonn in de tied van de [[Romeinn]], de [[Tubantn]]. In de elfde eeuw wördn t gebeed al ''Tuente'' neumd. 

==Ekonomie==
De belangriekste steedn in Tweante bint [[Eanske]], [[Hengel (Oaveriessel)|Hengel]] en [[Almelo]]. Disse steedn ontwikkeln zik pas in de neegnteende eeuw, doo't de fabrikeurs van linngood noar disse kontrein kwamn. Oet disse tied bint ok de völle [[baan]]n in t gebeed anlegd vuur t anveurn van groondstofn en t eksporteern van t linn. De produktie van linngood gung duur töt in de joarn zeuvntig, doo't de industrie instörtn. n Anleg van de autobaan [[Rieksweg 1|A1]] noar de Duutse steedn [[Osnbrug]], [[Hannover]] en [[Berlien]] zoargn vuur nen niejn impuls vuur de Tweantse ekonomie.

==Gebroekn en religie==
Tweante is van vrogger oet ne [[rooms]]e regio, mer in n paar steedn en dörpe besteet ne [[griffomeerd]]e meerderheid. Vuural [[Riesn]] steet bekeand um ziene grifformeerde gemeenschop. Doar teagnoaver is t noordoostn van Tweante vuural katteliek, met de Healige [[Plechelmus]] in [[Oldnzel]].

Tweante steet bekeand um ziene oalde gebroekn en tradities, zooas t [[mirreweenterhoorn]]bloazn, t [[klootscheetn]] en t stokkern van [[poasveur]]n. Met [[Poasken]] wördt in [[Oatmörsken]] biej de roomsn t [[vlöggeln]] doan duur de [[poaskearls]]. Umdat n groot deel van Tweante katteliek is, wördt ok hier [[karnaval]] vierd.

==Strektaal==
In Tweante sprekt nog völle Tukkers, zooas de inwonners van t gebeed ok wal neumd wördt, de strektaal [[Tweants]], un dialekt van t [[Neersassies]]. In t oostn van de regio wik ut gesprökne Tweants meer of van t [[Nederlaands]] as in t westn. In t [[Vjenne]], [[Eanter]] en [[Riesn]] hef t dialekt nog wier aandere klaankn en weurde.

==Plaatsn in Tweante==
[[Aadorp]] - [[Albeargn]] - [[Almelo]] - [[Beantel]] - [[Beckum]] - [[Böaningn]] - [[Bokel]] - [[Boorn]] - [[Boornerbrook]] - [[Breklenkaamp]] -  [[Buurse]] - [[Dealdn]] - [[Dealdnerbrook]] - [[Dealdner Es]] - [[Deankaamp]] - [[Deepn]] - [[Doarle]] - [[Döarningn]] - [[Eanske]] - [[Eanter]] - [[Eul]] - [[Fleringn]] - [[Gammelke]] - [[Geestern]] - [[De Glanerbrug]] - [[Goor]] - n [[Ham]] - n [[Haarbrik]] - [[Hoksebarge]] - [[Heldern]] - [[Hengel (Oaveriessel)|Hengel]] - [[Hertem]] - [[De Hoeve (Oaveriessel)|De Hoeve]] - t [[Langnven]] - [[Lattrop]] - [[Lönnker]] - [[Loster]] - [[De Lut]] - [[Mariaparochie]] - [[Maander]] - t [[Maanderven]] - [[Maarkel]] - [[Nijverdal]] - [[Nötter]] - [[Nutter]] - [[Oagel]] - [[Oatmörsken]] - [[Oaverdeenkel]] - [[Oazele]] - [[Oldnzel]] - [[Ossel]] - [[Reutum, Hoal]] - [[Riesn]] - [[Rossum]] - [[Soasel]] - [[Tilgt]] - [[Tubbig]] - [[Twekkel]] - [[Vas]] - t [[Vjenne]] - [[Vroomshoop]] - [[Weersel]] - [[Westerhaar]] - [[Wierdn]] - [[Zeander]] - [[de Zoeke]]

[[Kattegerie:Tweants artikel]]
[[Kattegerie:Oaveriessel]]

[[de:Twente]]
[[en:Twente]]
[[it:Twente]]
[[nl:Twente]]
[[nn:Twente]]
[[pl:Twente]]
[[pt:Twente]]
