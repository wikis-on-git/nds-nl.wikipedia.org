[[Bestaand:Vaccinium vitis-idaea (flowering).jpg|thumb|Vossebeze]]
De '''vossebeze''' of '''rooie bosbeze''' ([[Latien]]: ''Vaccinium vitis-idaea'') is n plaante uut de [[heedfamilie]] (''Ericaceae'').

== Botaniese beschrieving ==
De [[dwargstruke]] wörden tussen de 10 en 40 sentimeter groot en hef n kompakte, rechtopstaonde vorm. De ovale [[blad|blaojen]] bin aofwisselend eplaotst en tweedelig erangschikt, donkergreun en leerachtig. An t einde van de greuischeuten hangen de trossen mit witte, soms raozige, klokvormige [[bloeme]]n. De bloemtrossen bestaon uut vier bloemen. Bie aandere soorten [[bosbeze]]n is dat meestentieds vuuf bloemen. An t einde van augustus en begin september riepen de [[beze]]n in vuuf tot zes weken van wit naor helderrood. [[Kultivar]]s riepen onder goeie umstaandighejen nog n tweede keer in september en oktober. De vossebeze is [[greunblievend]].

== Veurkoemen ==
Umdat de vossebeze [[vorstbestendig]] is (temperaturen tot -22&nbsp;°C wörden verdragen), kömp de soort overal op t [[noordelik halfrond]] veur, van de noordelike [[gemaotigde klimaot]]szaone tot in t bereik van de [[Noordpoolsirkel]] (71 °N in [[Greunlaand]]). In Nederlaand is de soort onder meer te vienen op de [[Sallaandse heuvelrogge]] en op de [[Veluwe]]. t Tiert best in zunnige en dreuge staandplaotsen op zure, schraole grond en verdraagt zelfs nog schaoduwrieke bossen en voedingsarme zaandgronden.

== Vermeerdering ==
Vossebezen vermeerderen der eigen naost de gebrukelike weg via [[bestuving]] oek deur ondergrondse uutlopers. Allewel vossebezen meestentieds in de buurte van [[blauwe bosbeze]]n (''Vaccinium myrtillus'') greuien, [[hybride (biologie)|hybridiseren]] beie soorten zelden. De hybride tussen beie soorten heet ''Vaccinium × intermedium''.

== Gebruuk ==
In [[Noord-Europa|Noord-]] en [[Sentraal-Europa]] wörden vossebezen vake bie [[wild]]gerechten egeten, veural in de [[Skandinavië|Skandinaviese laanden]], [[Polen]], [[Slowakije]] en [[Karelië]] ([[Ruslaand]]). Vanwegen zien vrange, zure smaak, die deur t hoge gehalte an fruitzuren wörden veroorzaakt (onder meer [[askorbinezuur]], [[benzoëzuur]] en [[salisylzuur]]), wörden de vrucht haost niet rauw egeten en meestentieds verwarkt in n [[schem|sjem]] of [[kompot]].

In de vruchten zitten veule gezonde stoffen zo as [[vitamine C]], [[vitamine B1]], [[vitamine B2]], [[vitamine B3]], β-[[karoteen]], [[proanthosyanidine]], [[kwersitine]] en [[arbutine]]. Oek zitten der mineralen in de vruchten zo as [[kalium]], [[kalsium]], [[magnesium]] en [[fosfaot]].

De bezen bin goed bie t laoten verdwienen van [[niersteen|nierstenen]], t kan [[scheurbuuk]] veurkoemen en de vitamine C en de [[flavonoïde]]n kunnen n positieve invleud op t [[aofweersysteem]] hebben. t Zol oek goed ween veur de ogen. Naost de bezen zitten der oek in de blaojen alderhaande stoffen mit n geneeskrachtige warking, zo bin blaojen veural goed te gebruken bie n vergrote [[prostaot]] of bie [[blaosontsteking]]en.

==Plaotjes==
<gallery>
Bestaand:Preiselbeeren-WJP-1.jpg
Bestaand:Preiselbeeren-WJP-2.jpg
Bestaand:Preiselbeeren-WJP-3.jpg
Bestaand:Cowberry.jpg
</gallery>

== Voedingsweerde ==
{| border="1" cellspacing="0" cellpadding="5" style="border-collapse:collapse;"
| colspan="8" align="center" bgcolor=#ececec | 100 g vossebezen
|-
| [[kcal]] || [[kilojoule|kJoule]] || [[Waoter]] || [[Vet]] || [[Kalium]] || [[Kalsium]] || [[Magnesium]] || [[Vitamine C]]
|- align="center"
| 35-39 || 148-162 || 88 g || 0,5 g || 72 mg || 14 mg || 6 mg || 12 mg
|}
Bron: EU (EU NWKRL 90/496/EWG)

{| border="1" cellspacing="0" cellpadding="5" style="border-collapse:collapse;"
| colspan="4" align="center" bgcolor=#ececec | 100 g vossebezen, persentazie van de [[ADH]]
|-
| [[Kalium]] || [[Kalsium]] || [[Magnesium]] || [[Vitamine C]]
|- align="center"
| 3% || 2% || 2% || 16%
|}
Bron: EU (EU NWKRL 90/496/EWG)

== Trivia ==
Vake wörden de blaojen an-etast deur de [[schimmels|schimmel]] ''[[Exobasidium vaccinii]]''.

== Uutgaonde verwiezing ==
* [http://www.soortenbank.nl/soorten.php?soortengroep=flora_nl_v2&id=1591&menuentry=soorten Soortenbank.nl: vossebeze (''Vaccinium vitis-idaea'')]
{{Commons|Vaccinium vitis-idaea}}

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Plaante]]
