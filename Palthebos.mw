[[Ofbeelding:Palthebos.JPG|thumb|330px|right|Een open veld in 't Palthebos, esteuken in een winters jassien]]

't '''Palthebos''' is een [[bos|kuierbossien]] det aj vienden kunt op 't dörp [[Ni'jlusen]] in [[Oaveriessel]].

==Geschiedenis==
't Palthebos is enuumd naor de welgestelde femilie Palthe, oorspronkelijk ofkomstig uut [[Twente]]/[[Graofschop Bentheim|Bentheim]]. In 1754 wördden Jan Arend Palthe domeneer op Ni'jlusen. Tiedens zien vieftigjaorige predikaantschop verwörf hi'j nog aordig wat invloed en bezittings, waoronder 't Palthebos. Dit bleef töt an 1928 femiliebezit; toen kwaamp Gulia Palthe, 'de laandvrouwe van Ni'jlusen',<ref>H. Sterken Rzn (1976), ''Ni'j luusen mien dörpien: Drie en een halve eeuw Nieuwleusen'', Ni'jlusen: eing beheer (p.24)</ref> de leste telg van de femilie, uut de tied en kwaamp 't bos in beheer van de daornaost elegen hervörmde karke.<ref>[http://www.palthehof.nl/museumpalthehof.html Museum Palthehof] - ''Uit de historie''</ref>

== Wat aj viendt in 't Palthebos ==
An de raand van 't Palthebos lig sund 1998 't dörpshistorische [[Museum Palthehof]] van de historische veriening 'Ni'jluusn van vrogger'. Naost 't museum lig een luttik old karkhof, in 1943 esleuten.

De 'bult van Dirk-Jan' is een veurmaolig openlochttheater, half umcirkeld deur een briede sloot. Op dizze bult wördt, as d'r sni'j lig, sleegien ereden.

't Palthebos bevat een antal weides, die deur lanen mit bomenriegen umzoomd bint en daoraj - seizoens-ofhaankelijk - dieren in vienden kunt. Vaste bewoners bint de [[seeg|segen]] en [[hert]]en. In de zomer loopt op aandere weides [[ko]]enen en/of [[peerd]]e.

An de raand van 't Palthebos staot verscheiden bieldhouwwarken.

==Slag um Ni'jlusen==
Op 21 en 22 april 2007 wördden in en um 't Palthebos een veldslag nao-espeuld tussen troepen van [[Napoleon Bonaparte|Napoleon]] en de alliaansie. Dizze veldslag stund al rap bekend as de 'Slag um Ni'jlusen', allewal d'r nooit een warkelijke Slag um Ni'jlusen ewest hef. De slag, daoras volk uut binnen- en butenlaand an mitspeulden, was organiseerd deur de Stichting Midzomeravondfestival Nieuwleusen, in samenwarking mit de Napoleontische Associatie der Nederlanden (NAN) en de daorbi'j an-esleuten verienings veur lèventige geschiedenis.<ref>[http://www.meppelercourant.nl/index.php?n_id=10639&s_id=693 Meppeler Courant] - ''Zonder tijdmachine terug naar het verleden'', 21 april 2007</ref><ref>[http://www.destentor.nl/vechtdal/article1190557.ece De Stentor] - ''Geschiedenis herleeft in Palthebos''</ref>

== Rifferenties ==
<references />

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents_artikel]]
[[Kategorie:Bos in Nederlaand]]
[[Kategorie:Netuurgebied in Oaveriessel]]
[[Kategorie:Geografie van Sallaand]]
[[Kategorie:Neilusen]]
