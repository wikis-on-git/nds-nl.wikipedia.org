t '''Nynorsk''' (Niejnoors) en t [[Bokmål]] bin de twee [[Noors]]e [[standardtaal|standardtalen]]. Van die twee is t [[Bokmål]] (boekentaal) de gebrukelikste taalvorm. Ongeveer 16% van de Noren leerden in 2003 Nynorsk op schoele. Beie standardtalen bin veurnamelik schrieftalen. [[Noorwegen]] hef gien standardtaal en der bin regionaal aordig wat verschillen.

t Nynorsk is ontwikkeld deur de Noor [[Ivar Aasen]] in de [[19e eeuw]] as alternatief veur t stark op t schriftelike [[Deens]] liekende [[Bokmål]]. t Nynorsk wörden veural in westelik [[Noorwegen]] gebruukt en is evormp op baosis van veural westelike plattelaandsdialekten, en lik in veule aspekten op t [[Ieslaands]].

Dat Ieslaands en Nynorsk meer op mekaar lieken as Ieslaands en Bokmål kömp deurdat t Ieslaands en zuudwestelike dialekten van t Noors n gemeenschappelikere oorsprong delen. Dit ku'j onder aandere zien an de dree geslachten die t Nynorsk onderscheit (namelik: mannelik, vrouwelik, en neutraal), liekas t Ieslaands en t [[Faeröers]]. t [[Zweeds]] en t [[Deens]] hebben der mer tweje. Bokmål hank n bietjen tussen de twee systemen in, waordeur der vaker twee vormen naost mekaar veurkoemen.

== Zie oek ==
* [[Noors]]
* [[Bokmål]]

== Uutgaonde verwiezingen ==
{{Interwiki|kode=nn|naam=Niejnoorse}}
* [http://www.dokpro.uio.no/ordboksoek_nynorsk.html Woordeboek (Noors-Noors) veur Bokmål en Nynorsk]
* [http://www.sprakrad.no/ De Noorse Taalraad (in t Noors)]

{{Bron|
* Lars S. Vikør - ''The Nordic Languages'' subtitel:''Their status and Interrelations'' bij Novus forlag, 2001 (darde uutgave) ISBN 82-7099-336-0
}}
{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Germaanse taol]]
