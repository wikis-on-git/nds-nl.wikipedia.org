{{wrapper}}
|
{{Gemeente |
naam = Montfoort |
bestaansnaam vlagge = Flag of Montfoort.jpg |
bestaansnaam wapen = Coat of arms of Montfoort.jpg |
lokasie = LocatieMontfoort |
previnsie = [[Utrecht (previnsie)|Utrech]] |
heufplaose = Montfoort |
oppervlak = 38,22 |
oppervlak laand = 37,75 |
oppervlak waoter =  0,47 |
inwoeners = 13.510 |
daotum inwoeners = 1 juli 2006 |
dichtheid = 353 |
breedtegraod =52° 2'  |
lengtegraod = 4° 57 |
verkeersaoder =  |
netnummer = 0348 |
postcode = 3417 |
webstee =[http://www.montfoort.nl/ www.montfoort.nl] |
}}
'''Montfoort'''  is een [[stad]] en [[gemeente]] in den Nederlaandse proveensie Utrecht en hef een oppervlaakte van 38,25 km².

==Geskiednis==
Umstreaks et joar 1170 leet biskoppe [[Godfried van Rhenen]] op nen strategisch punt lengs den [[Hollaandsen Iessel]] ne kastele bouwen. Dizzen burcht möst et [[Sticht Utrecht]] – et gebeed van den biskoppe van Utrecht – bescharmen teagen den anvallen van den Hollaandsen graven. Boavendeen kon den biskoppe hiervandan et mangs reurigen Utrecht under den doem holden. Et kastele droog den name [[Kasteel Montfoort]], dee woarschienlek is ofgeleid van “Mons Fortis”, dat starken barg of burcht betekkent. Deezelfde plaetsenoam kump ok veur in [[Spanje]] en [[Portugal]], zee [[Monforte]]. As commandant van et kastele wöd nen deenstkearl uut den ridderstaand beneud. Dizzen kreg de titel van burggrave van Montfoort, alsmet enige in den umgaeving eleagen gooderen. Den burggraven ontpopten zich as machtige heern, dee 'n  belangriek stempel drükten op den historie van den streke.

Rundumme et kastele ontstond ne neaderzetting, dee in 1329 stadsrechten kreg. Den stad Montfoort wierd ommuurd en doar wödden nen grachte egroaven. In den ommuring bevonden zich 24 verdeadigingstoorns en nen [[bolwark]] waorop den mölle stond. Den [[stellingkoornnmölle]] van noe “De Valk” wierd in 1753 ebouwd op den plekke woar al sinds den middeleeuwn ne mölle steet. Den veurgänger was deur den burggrave ebouwd as [[dwangmölle]]. Den leu van Montfoort en de umrengende noaberschoppen, woarunder [[Heeswiek]], [[Achthoven]], [[Mastwiek]], [[Cattenbrook]], [[Bloklaand (Montfoort)|Bloklaand]] en [[Willeskop]], verplicht waren (under dwang) hier eur [[graon|groan]] te loaten maolen. Van de olde verdeadigingswarken van et stadjen rest alleenig den Iesselpoorte en n klein dele stadsmure langs den Proveensialen wegge en Achterdiek.


In 1629 kreg Montfoort te maken mit nen grootn stadsbraand, woarbi-j den [[St. Janskarke]] in den asse wierd elegd. Den herbouw van de hervormde karke van noe wörd in 1634 volteuid en kon mede wödden bekostigd uut den verkoop van laanderi-jen van den karke. 
In 1648 dwongen toornnhoogn schulden den burggrave zien rechten en bezittingen in Montfoort te verkopen. Den rolle van de burggraven van Montfoort was hiermet uutespeuld. In et rampjoar 1672 wierd den stad bezet deur den Fraanse tröppen. Stadholder [[Willem III]] wist hen snel te verjoagen, moar den vijand blees bi-j et vortgoan nog wal rap et middeleeuwsen kastele op. Den veurburcht blef beholden en wödt noe “het kasteel” eneumd.

===Archeologie===
In januari 2008 wörd doar archeologies onderzook edoan an den Skoolstroate. Hierbi-j wödden resten van bewonning uut den veerteenden tot zeventeenden eeuwe ontdekt. Ok blek hieruut dat den binnenstad in dee tied n vri-j oppen karakter had mit arven, graven, mest- en ofvalkuulen. (ref:Onbekende auteur (2008). ''Archeologisch onderzoek Schoolstraat afgerond.'' Zenderstreeknieuws Montfoort/Oudewater, 23 januari 2008, p. 32.)

==Karnen==
*[[Achthoven-West]]
*[[Achthoven-Oost]]
*[[Bloklaand (gemeente Montfoort)|Bloklaand]]
*[[Cattenbrook]]
*[[Linschoten]]
*[[Mastwiek]]
*[[Willeskop]]


==Trivia==
*Montfoort is ok ofgebeeld as underlegger veur den gravure "Dag en Nacht" van [[Maurits Cornelis Escher]]. Heerveur is zeer woarschienlek broekemaakt van ne Luftmachtfoto uut [[1926]].
*In Montfoort is den [[renaissance]]skilder [[Anthonie van Blocklandt]] en den organist en muzeektheoretikus [[Hennie Schouten]] geboarn.
*In 1993 richtte [[Mat Herben]] den lokoalen partie Leafboar Linschoten op dee loater is oaveregoan in Leafbaar Montfoort.
* Montfoort wödt rendum [[carnaval]]stied umedeupt tot Knopengein.

==Galeri-je==
<gallery>
Ofbeelding:Montfoort_grachte.jpg|Grachte 
Ofbeelding:Montfoort_kastele.jpg|Poorte van et Kasteel
Ofbeelding:Montfoort_stroate.jpg|Stroate in Montfoort
</gallery>

==Uutgoande verwiezing==
*http://www.montfoort.nl/ 

{{Utrecht}}
[[Kattegerie:Achterhooks_artikel]]
[[Kattegerie:Utrecht]]

[[de:Montfoort]]
[[en:Montfoort]]
[[eo:Montfoort]]
[[fr:Montfoort]]
[[id:Montfoort]]
[[it:Montfoort]]
[[li:Montfoort]]
[[ms:Montfoort]]
[[nl:Montfoort]]
[[ro:Montfoort]]
[[sv:Montfoort]]
[[vo:Montfoort]]
