{{wrapper}}
|
{{Gemeante |
naam = Montfoort |
bestaandsnaam vlagge = Flag of Montfoort.jpg |
bestaandsnaam woapn = Coat of arms of Montfoort.jpg |
lokatie = LocatieMontfoort |
proveensie = [[Utrecht (previnsie)|Utrech]] |
heufdplaats = Montfoort |
öppervlakte = 38,22 |
öppervlakte laand = 37,75 |
öppervlakte water =  0,47 |
inwonners = 13.510 |
doatum inwonners = 1 juli 2006 |
dichtheid = 353 |
breedtegroad =52/2/0/N  |
lengtegroad = 4/57/0/E |
verkeersoader =  |
netnummer = 0348 |
postkode = 3417 |
webstie =[http://www.montfoort.nl/ www.montfoort.nl] |
}}
'''Montfoort'''  is ne [[Stad (woonstee)|stad]] en [[gemiente (bestuur)|gemeente]] in de Nederlandse previnsie Utrecht en hef ne oppervlaakte van 38,25 km².

==Geskiednis==
Umstreaks et joar 1170 leet biskop [[Godfried van Rhenen]] op n strategies punt langs den [[Hollandsen Iessel]] n kasteel bouwen. Dizzen burcht mos et [[Sticht Utrecht]] – et gebeed van de biskop van Utrecht – bescharmen teagen de anvallen van de Hollandsen graven. Boavendeen kon den biskop hiervandan et mangs reurige Utrecht under den doem holden. Et kasteel droog den name [[Kasteel Montfoort]], den woarschienlek is ofgeleid van “Mons Fortis”, dat starken barg of burcht betekkent. Denzelfden plaatsname kump ok veur in [[Spanje]] en [[Portugal]], zee [[Monforte]]. As kommandant van et kasteel wöd nen dienstkearl uut den ridderstaand beneumd. Dizzen kreg den titel van burggraaf van Montfoort, en ok wat in de umgaeving eleagen goderen. De burggraven ontpopten zich as machtige heern, dee nen  belangrieken stempel drukten op de historie van de streake.

Rundumme et kasteel ontstond ne neaderzetting, dee in 1329 stadsrechten kreg. De stad Montfoort wierd ommuurd en der wödden ne grachte egroaven. In de ommuring bevonden zich 24 verdeadigingstoorns en n [[bolwark]] waorop de mölle stond. De [[stellingkoornnmölle]] van noe “De Valk” wierd in 1753 ebouwd op de plaaatse woar al sinds de middeleeuwn ne mölle stoand. Den veurgänger was deur den burggraaf ebouwd as [[dwangmölle]]. De leu van Montfoort en de umrengende noaberschoppen, woarunder [[Heeswiek]], [[Achthoven]], [[Mastwiek]], [[Cattenbrook]], [[Bloklaand (Montfoort)|Bloklaand]] en [[Willeskop]], waren verplicht (under dwang) hier eur [[graon|groan]] te loaten malen. Van de olde verdeadigingswarken van et stadjen rest alleneg de Iesselpoorte en n klein dele stadsmure langs den Provensialen weg en Achterdiek.


In 1629 kreg Montfoort te maken mit nen grootn stadsbraand, woarbi-j de [[St. Janskarke]] in de asse wierd elegd. Den herbouw van de hervormde karke van noe wodden in 1634 volteujd en kon mede wödden bekostegd uut den verkoop van laanderi-jen van de karke. 
In 1648 dwongen toornnhoge schulden den burggraaf ziene rechten en bezittingen in Montfoort te verkopen. De rolle van de burggraven van Montfoort was hiermet uutespöld. In et rampjoar 1672 wierd de stad bezet deur de Franse tröppe. Stadholder [[Willem III]] wist eur raps te verjagen, moar den vi-jand blees bi-j et vortgoan nog wal et middeleeuwse kasteel op. Den veurburcht blef beholden en wöd noe “et kasteel” eneumd.

===Archeologie===
In januari 2008 wodden der archeologies onderzook edoan an de Skoolstroate. Hierbi-j wödden resten van bewonning uut de veertiende tot zeuventienden eeuwe ontdekt. Ok blek hieruut dat de binnenstad in dee tied n vri-j oppen karakter had mit arven, graven, mest- en ofvalkulen. (ref:Onbekende auteur (2008). ''Archeologisch onderzoek Schoolstraat afgerond.'' Zenderstreeknieuws Montfoort/Oudewater, 23 januari 2008, p. 32.)

==Karnen==
*[[Achthoven-West]]
*[[Achthoven-Oost]]
*[[Bloklaand (gemeente Montfoort)|Bloklaand]]
*[[Cattenbrook]]
*[[Linschoten]]
*[[Mastwiek]]
*[[Willeskop]]


==Trivia==
*Montfoort is ok of-ebeeld as underlegger veur de gravure "Dag en Nacht" van [[Maurits Cornelis Escher]]. Hierveur is zeer woarschienlek broekemaakt van ne Luchtmachtfoto uut [[1926]].
*In Montfoort is den [[renaissance]]skilder [[Anthonie van Blocklandt]] en den organist en muziektheoretikus [[Hennie Schouten]] geboarn.
*In 1993 richen [[Mat Herben]] de lokale parti-je Leafboar Linschoten op dee later is oaver-egoane in Leafbaar Montfoort.
* Montfoort wöd rondum [[carnaval]]stied um-edeupt tot Knopengein.

==Galeri-je==
<gallery>
Ofbeelding:Montfoort_grachte.jpg|Grachte 
Ofbeelding:Montfoort_kastele.jpg|Poorte van et Kasteel
Ofbeelding:Montfoort_stroate.jpg|Stroate in Montfoort
</gallery>

==Uutgoande verwiezing==
*http://www.montfoort.nl/ 

{{Utrecht}}
[[Kattegerie:Achterhooks_artikel]]
[[Kattegerie:Utrecht]]

[[ca:Montfoort]]
[[de:Montfoort]]
[[en:Montfoort]]
[[eo:Montfoort]]
[[fr:Montfoort]]
[[id:Montfoort]]
[[it:Montfoort]]
[[li:Montfoort]]
[[ms:Montfoort]]
[[nl:Montfoort]]
[[ro:Montfoort]]
[[sv:Montfoort]]
[[vo:Montfoort]]
[[war:Montfoort]]
