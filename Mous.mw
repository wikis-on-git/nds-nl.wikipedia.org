[[Bestaand:Gkohl.jpg|250px|thumb|Mous]]
[[Bestaand:Boerenkool.jpg|thumb|250px|Mous]]
[[Bestaand:Boerenkool stamppot.jpg|250px|thumb|Mous mit rookworst en spek]]
'''Mous''' ([[Latien|Latain]]: ''Brassica oleracea var. laciniata'') is n simpel gewas dat op alle [[grond]]soorten teeld worden kan en n typische wintergruinte is. 

Der binnen twij soorten mous:
* Stroekmous
* Dwaargmous

== Stroekmous ==
Stroekmous vörmt n vraai laanke stengel en wordt van begun septìmber tot febrewoari wonnen veur de verse konsumpsie. In meert goan de planten deurschaiten en kommen zai in blui.

== Dwaargmous ==
Dwaargmous wordt teeld en wonnen veur de industrie, van haalf septìmber tot begun november, omdat dizze mous nait tegen vôrst ken. Noa de winnen komt t in [[puut|puten]] en wordt t in de supermaarkt verkocht. Dwaargmous mag gain laanke stoal môken, omdat de mous ôfmaaid wordt. Ook mouten de bloader dunne stoalen en n dunne middelnaarf hebben. Doarom worden hier rassen bruukt dij min of meer n rozet vörmen. Bie dwaargmous is der allend n herfstteelt. 

== Vouersstoffen ==
Per 100 gram vris gewicht bevat mous gemiddeld:
* 167 [[Kilojoule|kJ]]
* 4 g [[Koolhydraot|koolhydroaten]]
* 4 g [[Eiwit|proteine]]
* 0,9 g [[vet]]
* 200 mg [[calcium]]
* 1 mg [[iezer]]
* 5,3 mg [[caroteen]]
* 100 mg [[Vitamine C|vitamien C]]
* 0,20 mg [[Vitamine B2|vitamien B2]]
* 0,02 mg [[Vitamine B1|vitamien B1]]

== Poteten ==
Mous wordt voak eten as stamppot mous. t Wordt veural eten in Nederlaand en dailen van de [[Duutslaand|Duutse]] dailstoat [[Leegsaksen]] (Oostfraislaand, Oldenbörg, [[Bremen]], enz.).
De mous wordt den deur de [[eerdappels]] hìn stampt en as ain gehail serveerd. Doarbie komt der ook wat jus en n stôk worst ([[rookworst]] of [[metworst]]). Ook worden der voak gortkes deurhìn mieterd, dit het veur de smoak nait zo veul effekt.

== Mous in de toal ==
In t [[Grunnegs]] bestaait n oetdrokken: "Hest in t mous lopen?" wat betaikent "Bist nait hailmoal goud wies?". In t Nederlaands betaikent de oetdrokken "Heb je een klap van de molenwiek gehad?" t zulfde.
In t [[Twìnts]] is de oetdrokken "roepn in n moos" veul broekt. t Betaikent dat dr koapers op de kust binnen.

== Nedersaksisch ==
* [[Achterhoeks]]: ''moos''
* [[Drèents]]: ''boerenkool'', ''moos'', ''mous''
* [[Grunnegs]]: ''mous''
* [[Stellingwarfs]]: ''boerekool'', ''moes''
* [[Tweants]]: ''moos''
* [[Urkers]]: ''boerekool''
* [[Veluws]]: 
** ''boere{{small()|n}}kool''
**''boere{{small()|n}}moes'' ([[Une]], [[Garder]])
** ''gelle kool'' ([[Putten]]; zoemerboerekool)
** ''moes''
** ''moesmuis'' ([[Putten]]; stamppot boerekool)
** ''toddenmoes'' ([[Hoenderloo]])
** ''zwartmoes'' ([[Harskamp]])

[[Kategorie:Grunnegs artikel]]
[[Kategorie:Greunte]]
