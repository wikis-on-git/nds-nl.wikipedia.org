[[Ofbeelding:Gkohl.jpg|250px|thumb|Mous]]
[[Ofbeelding:Boerenkool.jpg|thumb|250px|Mous]]
[[Ofbeelding:Boerenkool stamppot.jpg|250px|thumb|Mous mit rookworst en spek]]
'''Mous''' ([[Latien|Latain]]: ''Brassica oleracea var. laciniata'') is n simpel gewas dat op alle [[grond]]soorten teeld worden kan en n typische wintergruinte is. 

Der binnen twij soorten mous:
* Stroekmous
* Dwaargmous

== Stroekmous ==
Stroekmous vörmt n vraai laanke stengel en wordt van begun septìmber tot febrewoari wonnen veur de verse konsumpsie. In meert goan de planten deurschaiten en kommen zai in blui.

== Dwaargmous ==
Dwaargmous wordt teeld en wonnen veur de industrie, van haalf septìmber tot begun november, omdat dizze mous nait tegen vôrst ken. Noa de winnen komt t in [[puut|puten]] en wordt t in de supermaarkt verkocht. Dwaargmous mag gain laanke stoal môken, omdat de mous ôfmaaid wordt. Ook mouten de bloader dunne stoalen en n dunne middelnaarf hebben. Doarom worden hier rassen bruukt dij min of meer n rozet vörmen. Bie dwaargmous is der allend n herfstteelt. 

==Vouersstoffen==
Per 100 gram vris gewicht bevat mous gemiddeld:
*167 [[Kilojoule|kJ]]
*4 g [[Koolhydraot|Koolhydroaten]]
*4 g [[Eiwit|Proteine]]
*0,9 g [[vet]]
*200 mg [[calcium]]
*1 mg [[Iezer|ieder]]
*5,3 mg [[caroteen]]
*100 mg [[Vitamine C|vitamien C]]
*0,20 mg [[Vitamine B2|vitamien B2]]
*0,02 mg [[Vitamine B1|vitamien B1]]

== Poteten ==
Mous wordt voak eten as stamppot mous. t Wordt veural eten in Nederlaand en dailen van de [[Duutslaand|Duutse]] dailstoat [[Leegsaksen]] (Oostfraislaand, Oldenbörg, Bremen, enz.).
De mous wordt den deur de [[eerdappels]] hìn stampt en as ain gehail serveerd. Doarbie komt der ook wat jus en n stôk worst ([[rookworst]] of [[metworst]]). Ook worden der voak gortkes deurhìn mieterd, dit het veur de smoak nait zo veul effekt.

== Mous in de Grunnegse toal ==
In t [[Grunnegs]] bestaait n oetdrokken: "Hest in t mous lopen?" wat betaikent "Bist nait hailmoal goud wies?". In t Nederlaands betaikent de oetdrokken "Heb je een klap van de molenwiek gehad?" t zulfde.

== Nedersaksisch==
*[[Achterhoeks]]: ''moes'', ''moos''
*[[Drèents]]: ''boerenkool'', ''moos'', ''mous''
*[[Grunnegs]]: ''mous''
*[[Stellingwarfs]]: ''boerekool'', ''moes''
*[[Tweants]]: ''moos''
*[[Urkers]]: ''boerekool''
*[[Veluws]]: 
**''boere{{small()|n}}kool''
**''boere{{small()|n}}moes'' ([[Une]], [[Garder]])
**''gelle kool'' ([[Putten]]; zoemerboerekool)
**''moes''
**''moesmuis'' ([[Putten]]; stamppot boerekool)
**''toddenmoes'' ([[Hoenderloo]])
**''zwartmoes'' ([[Harskamp]])

[[Kattegerie:Grunnegs artikel]]
[[Kattegerie:Greunte]]
[[Kattegerie:Eten]]

[[da:Grønkål]]
[[de:Grünkohl]]
[[en:Kale]]
[[eo:Krispa brasiko]]
[[es:Brassica oleracea convar. acephala var. sabellica]]
[[fi:Lehtikaali]]
[[fr:Chou frisé]]
[[hr:Raštika]]
[[hsb:Zeleny kał]]
[[hu:Fodros kel]]
[[is:Grænkál]]
[[ja:ケール]]
[[nds:Gröönkohl]]
[[nl:Boerenkool (groente)]]
[[no:Grønnkål]]
[[pl:Jarmuż]]
[[pt:Couve-de-folhas]]
[[sco:Kail]]
[[sv:Grönkål]]
[[tr:Kara lahana]]
[[zh:羽衣甘藍]]
