'''Tongeren''' is n [[buurtschap]] in de gemeente [[Epe]], in de [[Nederlaand|Nederlandse]] [[pervincie|provinsie]] [[Gelderlaand|Gelderland]]. t Ligt tussen [[Epe]] en [[Nunspeet]] in. De buurtschap stiet ok bekend as ''Landgoed Tongeren''.

De buurtschap ligt op ongeveer vief kilometer ten westen van Epe, en ongeveer zeuven kilometer ten zuudoosten van [[t Harde]]. De buurtschap hef volgens t [[Sentraal Buro veur de Staotistiek]] (CBS) 30 inwoners, waorvan 10 vrouwlu en 20 keerls.<ref>[http://www.cbs.nl/nl-NL/menu/themas/dossiers/nederland-regionaal/publicaties/gemeente-op-maat/gemeente-op-maat/2005/alfabet/e/2005-epe.htm Staotistieken van de gemeente Epe in 2005]</ref>.

Op t landgoed, zo'n viefhonderd [[bunder]] groot, he'j veural heedvelden, mit n uutgebreid fiets- en wandelnetwark. Tongeren had één basisschoele die sinds t einde van de [[1990-1999|jaoren 90]] niet meer as schoele gebruukt wordt. Tegenswoordig worden in t olde schoelgebouw verschillende (kleinschaolige) evenementen eholden.

==Natuur en kultuur==
Vandage de dag bestiet t [[landgoed]] uut [[loofbos]], [[dennenbos]], [[heed (vegetasie)|heed]], [[landbouw]]gronden en [[boerderieje]]n. n Deel van Tongeren is openesteld veur wandelaars, t andere deel is wildrustgebied. t Is t leefgebied van [[edelhart]] en [[wild varken]] en ok de [[dasse]] hef der n burcht. In de bos breujen [[havik]], [[buizerd]] en [[ransule]]. Op de heed kommen [[nachtzwalve]], [[gele gis|gaele garste]], [[roodborsttapuit]] en [[boomleeuwerik]] veur. Swienters verblif der vake n [[klapaekster]]. In de heed zit ok n redelik antal [[adder]]s. Ok de [[kleine aeverdasse]], [[zandaeverdasse]] en [[bliende slange]] leven der. In de paartied, rond einde meert, bint flinke groepen [[heedkikker]]s te zien en te heuren en sinds kort ok de [[rugstreeppadde]].

==Referensies==
<references/>

==Uutgaonde verwiezing==
* [http://www.landgoedtongeren.nl/ Landgoed Tongeren]

{{Epe}}
{{Dialekt|ovel|Epe|Algemene Nedersaksiese Schriefwieze}}

[[Kategorie:Plaotse in Gelderlaand]]
