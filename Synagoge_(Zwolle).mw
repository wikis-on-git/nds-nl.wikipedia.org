[[Ofbeelding:Synagogezwolle1.JPG|thumb|220px|right|Totaalbield van de veurgevel van de Zwolse synagoge, veur zowied aj 't deur de bebouwing rondumme kunt ziene]]
[[Ofbeelding:Synagogezwolle2.JPG|thumb|220px|right|Veurgevel van de synagoge. Links hej 't bi'jgebouw.]]
De '''Synagoge''' is een religieus bouwwark van de [[Jodendom|Jeudse]] gemienskop in [[Zwolle]]. 't Bouwwark hef een zaal veur de dienst en een bi'jgebouw mit een woning d'rin. 't Bi'jgebouw gebruukt ze ok as [[synagoge|wintersjoel]].

==Geskiedenis==

Van [[1747]] töt [[1758]] had de Jeudse gemienskop heur gebedsstee in een gebouw an de Bitterstraote mit de name de Olde Munte. Naodet 't huurcontract hiervan niet kun wörden verlengd, vreug de gemienskop um bouwgrond veur een synagoge. In plaatse daorvan hebt ze heur 't gebouw [[De Libri'je]] an-ebeuden, det bi'j een Dominicanerklooster had eheurd. Op 6 september 1758 wördden dizze plek in-ewi'jd. An 't end van de [[19e eeuw|neengtiende ieuw]] wördden de an de stadsgrachte legen Libri'je eplaogd deur oaverstreumings. 't Gebouw was zo slim of-etakeld det de Jeudse gemienskop, die now uut zeshonderd mèensen bestund, opni'j op zuuk mus.

In de Schoutenstege wördden vief paanden eköcht, waornao de Zwolse architect F.C. Koch 't [[Eclecticisme|eclectische]] bouwwark ontwörp det d'r vandage nog stiet. De veurgevel is 't ontwarp van de Zwollenaor J. Gosschalk. Op 21 juli 1899 wördden de ni'je synagoge in-ewi'jd.

Niet veule leden van de Jeudse gemienskop in Zwolle hebt de [[Tweede Wereldoorlog|Tweide Wereldoorlog]] oaverleefd. Hierdeur gunk 't gebouw nao de oorlog aachteruut, waornao ze 't erinnoveerd hebt. Deur een köppel planologische wiezigingen hef de synagoge now as adres Samuel Hirschstraote 8. Dizze straote lig nog aal in 't verlengde van de Schoutenstege (Schoutenstraote).

==Bron==
* ''Zwolle, Mijn stad, nr. 17 St-Ti'', Uutgeveri'je Waanders b.v., Zwolle, ISBN 90 400 1331 4

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents_artikel]]
[[Kattegerie:Oaveriessel]]
[[Kattegerie:Gebouw]]
