[[Bestaand:Cello front side.png|thumb|right|200px|Cello van vuurten en opzied]]
[[Bestaand:Cello study.jpg|thumb|right|Nen cello]]

Nen '''cello''' (sprek oet: ''SEL-lo'' of ''TSJEL-lo'') is n [[striekinstrumeant]]. n Naam is ne ofkorting van ''violoncello''. Enen den't cello spölt, neumt ze nen ''cellist''. Nen cello wörd gebroekt as eankelspel-instrumeant, mer ook in [[kamermuziek]] en grote [[orkest]]en. t Is t één-noa-grötste striekinstrumeant in t hudige [[symfonieorkest]]; allene n [[kontrabas]] is grötter.

== Beskriewing ==
n Naam ''cello'' is ne ofkorting van t [[Italiaans]]e ''violoncello'', wat "kleaine [[violone]]" beduudt. Dit verwis noar de violone ("grote viola"), t leegst-estemde instrumeant oet de [[viola da gamba|violafamilie]]. Dit is de groep striekinstrumeanten dee't later vervöngen of oawertröffen wörden duur de vioolfemilie. n Offisjelen naam is dus "viola grote kleaine". Teegn t [[20e eeuw|20ste joarhoonderd]] wör t gebroekelik um n naam violoncello of te korten töt 'cello.<ref>Delbanco, Nicholas. (1 jannuwoari, 2001) [[Harper's Bazaar]]. ''[http://www.encyclopedia.com/doc/1G1-70397117.html The Countess of Stanlein Restored. (Violoncello van [[Bernard Greenhouse]] wörd op elapt).]'' Volume 302; Issue 1808; Page 39.</ref> Rechtevoort wörd ''cello'' (zoonder hogen komma) algemeen gebroekt. 

Nen cello hef veer snoaren dee't op viefde toonintervallen van mekoar estemd zeent. De leegste snoare is estemd op C2 (twee [[oktaaf|oktawen]] leger as de [[middelste C]]), vervolgens de aandere snoaren op G2, D3 en A3. n Cello is dus t zelfde estemd as de viola, mer dan n oktaaf leger.

Nen cello wörd oawer t algemeen zittende bespöld. An de eunderkaante van n cello zit ne pinne woerop n cello steet. De spöller zit achter n cello, den't rechtop eheulden wörd, tusken de bene. n Toon wörd emaakt duur met nen [[striekstok]] (ook wal "striekboage" neumd) oawer de snoaren de strieken.

n Cello wörd vake in verbaand ebracht met Europese klassieke muziek, en der wörd mangs van ezegd det t geluud van t instrumeant t meest op de meanskelike stemme lik. t Instrumeant is deel van t standaard orkest, leawert de bastoon in [[striekkwartet]]ten en keump ook vake vuur in völle kamermuziekgroepen. Der zeent n hoop stukke skrewen vuur cello, zo as [[cellokonsert]]en en [[cellosonate]]s, zo as de bekeande [[Cellosuites (Bach)|Cellosuites]] van [[Johann Sebastian Bach|J.S. Bach]].

t Instrumeant keump nit zovölle in [[popmuziek]] vuur, mer der zeent wal pop- en [[rockmuziek|rockvärskes]] woerin't ne cello vuurkeump, zo as bv. in t nommer ''Wonderwall'' van n [[Groot-Britannië|Britsen]] band [[Oasis]]. Mer ook in grote [[hiphop]] en [[R&B]] oetvoerings, zo as bie zängeresse [[Rihanna]].

== Refereansies ==
<references/>

== Oetgoande verbeending ==
* [http://www.cello.org/ The Internet Cello Society] ([[Engels]])

{{Commonscat|Cello}}

[[Kategorie:Tweants artikel]]
[[Kategorie:Muziekinstrumaent]]
