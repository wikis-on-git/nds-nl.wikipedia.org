n '''Lös hoes''' was ne [[boerderieje]] van t ''Saksiese type'', dee vuural in [[Tweante]] en n [[Achterhook]] vuurkwaam, mer ok in t westn van Oaveriessel as ''lös <small>(</small>h<small>)</small>uus''.<ref>[http://www.ijsselacademie.nl/ijsselacademie/kernactiviteiten/streektaal/woorden/los_hoes.html ''Lös hoes'' oetlegd op de webstie van de IJsselacademie]</ref> t Was ne plaatse woar de bewonners en de beeste saamn met de familie oonder een dak leafdn.

==Komn en goan==
Herman Hagens, konservator van de ''Oaldheidkamer Tweante'', zegt dat t lösse hoes pas besteet seend net iets noa [[1100]] en nich, zooas de leu algemeen hebt dacht, seend de oaldheid.<ref>Herman Hagens (1992), ''Boerderijen in Twente'', Utrecht: Matrijs</ref>

Van [[1870]] ofan bint der, vuural vuur de braandveiligheid, [[mure|muurn]] komn tusken t achterhoes en de beeste. Dit beteekn t eande van t lösse hoes. In de vrogge [[20e eeuw]] was t leavn in n lös hoes al n biejzunderheid.

==Andere beteakenis==
n ''Lös huussie<small>(</small>n<small>)</small>'' har in [[Sallaand]] en [[Drenthe|Dreante]] ok de beteakenis van een hoes woor meakens oppasten. Kabé (pseudoniem van Klaas Borgers) schreaf in ''Ni'jluusn van vrogger'', t tiedschrift van de gelieknamige historiese vereaniging van [[Ni'jlusen|Nijleusen]]:

:''"Wat was een lös huussien?''
:''Als vader en moeder 's avonds op bezoek waren bij familie of kennissen, zoals dat bijvoorbeeld in januari gebeurde met de nieuwjaarsvisites, dan kwamen meisjes van zo'n duizend weken of ouder om op te passen. Vanzelfsprekend kwamen vrijgezelle jongens daar op af en werd het vaak een gezellige boel. Menige verkering begon op zo'n avond."''<ref>Klaas gaat naar een erfhuis, oet: ''Ni'jluusn van vrogger'', meert 1988</ref>

Biej oetgeaverieje Neerlandia in [[Möppelt|Meppel]] verscheen van L.H. Vos t toneelstuk ''Lös huussie en.... gien jonges'' (gen joartal; vúúr 1956).<ref>Hendrik Nijkeuter (2001), ''De "pen gewijd aan Drenthe's dierbren grond" : literaire bedrijvigheid in de Olde Lantschap, 1816-1956'', Grönningn: RUG (dissertatie, p.634)</ref>

==Trivia==
*In [[Oatmörsken]] is n [[museum|oopnlochtmuseum]] '''t Lös Hoes'' vestigd in n lös hoes. Ok in [[Arnem|Arnhem]] is der ene.
*De Amsterdamse firma Artitec, leverancier van bouwpakketten vuur de modelspoorbane, hef n pries wunn vuur n model dat ze ''los hoes'' neumdn. <ref>[http://www.ijsselacademie.nl/ijsselacademie/kernactiviteiten/streektaal/woorden/los_hoes.html ''Lös hoes'' oetlegd op de webstie van de IJsselacademie]</ref>
*De laandelike jeugdorganisatie [[Jong Nederlaand]] hef in [[Haopert|Hoapert]] de ofdeling 
Jeugdstichting Los Hoes.

==Refereansies==
<div class="references-small">
<references/>
</div>

[[Kattegerie:Tweants_artikel]]
[[Kattegerie:Gebouw]]

[[nl:Los hoes]]
