{{Zie dv|Aj zuukt naor 't vroggere sociaole gebruuk van een '''lös huusien''' waor jonges en deerns menare zöchten umme te vri'jen, kiekt dan bi'j '''[[gespin]]'''.}}
n '''Lös hoes''' was ne [[boerderieje]] van t ''Saksiese type'', dee vuural in [[Tweante]] en n [[Achterhook]] vuurkwaam, mer ok in t westn van [[Oaveriessel]] (as ''lös <small>(</small>h<small>)</small>uus'') en in [[Drenthe]].<ref>[http://www.ijsselacademie.nl/ijsselacademie/kernactiviteiten/streektaal/woorden/los_hoes.html ''Lös hoes'' oetlegd op de webstie van de IJsselacademie]</ref><ref>[http://www.encyclopediedrenthe.nl/Boerderijen Encyclopedie Drenthe: ''Boerderijen'']</ref> t Was ne plaatse woar de bewonners en de beeste saamn met de familie oonder een dak leafdn.

==Komn en goan==
Herman Hagens, konservator van de ''Oaldheidkamer Tweante'', zegt dat t lösse hoes pas besteet seend net iets noa [[1100]] en nich, zooas de leu algemeen hebt dacht, seend de oaldheid.<ref>Herman Hagens (1992), ''Boerderijen in Twente'', Utrecht: Matrijs</ref>

Van de zeuvntiende eeuw of an bint der, vuural vuur de braandveiligheid, [[mure|muurn]] komn tusken t achterhoes en de beeste.<ref>[http://www.encyclopediedrenthe.nl/Boerderijen Encyclopedie Drenthe: ''Boerderijen'']</ref> Dit beteekn t eande van t lösse hoes. In de vrogge [[20e eeuw]] was t leavn in n lös hoes n biejzunderheid.

In Drenthe is nog een vuurbeeld van t lösse hoes beweerd bleavn: t Bruntingerhof, n [[17e eeuw]]se boerderieje dee ze in [[1968]] van [[Brunting]] noar [[Örvelt]] oaverbracht hebt. Later, in [[1728]], is biej disse hof nog n aparte vuurkamer doan, oetvoerd in vakweark met baksteenvulling.<ref>[http://www.encyclopediedrenthe.nl/Boerderijen Encyclopedie Drenthe: ''Boerderijen'']</ref>

In [[Oatmörsken]] is n [[museum|oopnlochtmuseum]] '''t Lös Hoes'' vestigd in n lös hoes. Ok in [[Arnem|Arnhem]] is der ene.

==Gebroek van n naamn==
*De Amsterdamse firma Artitec, leverancier van bouwpakketten vuur de modelspoorbane, hef n pries wunn vuur n model dat ze ''los hoes'' neumdn.<ref>[http://www.ijsselacademie.nl/ijsselacademie/kernactiviteiten/streektaal/woorden/los_hoes.html ''Lös hoes'' oetlegd op de webstie van de IJsselacademie]</ref>
*De laandelike jeugdorganisatie [[Jong Nederlaand]] hef in [[Haopert|Hoapert]] de ofdeling Jeugdstichting Los Hoes.

==Refereansies==
<div class="references-small">
<references/>
</div>

[[Kattegerie:Tweants_artikel]]
[[Kattegerie:Gebouw]]

[[nl:Los hoes]]
