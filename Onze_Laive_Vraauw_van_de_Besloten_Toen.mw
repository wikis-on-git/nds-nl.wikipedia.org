[[Image:Gardenenclosed.jpg|thumb|right|300px|Ons Laive Vrauw van Besloten Toen]]
De [[kluus]] van '''Ons Laive vrauw van Besloten Toen''' is jongste van Nederlaandse kluzen. Zai is ien 2001 sticht ien veurmoalige [[kaark|parochiekìrk]] van [[Waarfhoezen]] ien prevìnzie [[Grunnen]]. 

Kluus ien Waarfhoezen bouwt deur op gewoonte van [[Limbörg]]se en [[Broabant]]se kluzenoars dij ontstoan is in tied van tegenreformoatsie ien 16e aiw. Leste kluusfroater van dij gewoonte is ien 1930 sturm in Kluus op Schaelsbaarg bie [[Valkenbörg oan Geul]]. Ien tegenstelling tot mainste kluzen ien t boetenlaand haren dizze kluzen een openboare [[kapel]] dij voak een rol speulde ien ploatselieke volksdevotie. 

Sunt [[Twijde Vatikoanse Konsilie]] t kluzenoarsideoal het willen doen heropleven is der ien joaren doarnoa nije regelgeving kommen. Ien kìrkeliek wetbouk (Codex Iuris Canonici) wordt veur kluzenoars een strakkere vurm van oafzundering verlangd. Zodounde is der ien Waarfhoezen een oafgesloten terrain (klausuur) woarbinnen de froater dij der woont (froater Hugo) waarkt en bidt. Ien kìrk kins dat zien aan t imposante klausuurhek dat priesterkoor van schip schoidt. 

Zoals ien [[kontemplatieve]] kloosters wordt ien Waarfhoezen t [[offizie]] onderholden. t Wordt zongen ient [[Latijn]]. Invloud van Limbörgse gewoonte is merkboar aan verschillende touvougingen oet [[volksdevotie]], zoals haardop bidden van [[rozenkrans|rozenkraansgebed]] en verschillende [[litanie]]s dij zongen worden. Verering van hailige [[Antonius-Abt]] van wel een [[reliek]]schrien aanwezig is ient [[retoabel]] van rechter ziedaltoar nimt doarbie een biezundere ploats ien. Ook ienrichting van kìrk verraid t voortborduren op 17e aiwse veurbeelden veur [[barok]]ke elementen.

Noast oale zuudelieke kluzenoarsgewoonte bennen der ien Liturgie nog wat aanere invlouden maarkboar. t Feit dat der n poar vrijwilligers [[Russisch-orthodox]] bennen, het der tou laid dat er s oavends noa kompleten [[Jezusgebed]] zongen wordt (ien t [[Grieks]].) Verder is veuraal ient gebruukte [[dialekt]] van t [[gregorioans]] de ienvloud van [[kartuzer]]gewoonte maarkboar.

==Waarfhoezen als Mariaploats==
Mainste bezuikers van kìrk kommen ien t biezunder om [[Maria]] te vereren. De beeltenis 'Ons Laive Vrauw van Besloten Toen' is n levensgrode [[mouder van smaart]] van beeldhouwer Miguel Bejarano Moreno oet [[Sevilla]]. Hai is ain van beeldhouwers dij spezialiseerd bennen ien t moaken van beelden veur de beroemde [[prozessie]]s ien goie week ien [[Andalusië]]. Dizze verbeelding van medelieden van Maria mit heur Zeun trekt veul bedevoartgangers noar Waarfhoezen, ien t biezunder mensen dij heur zurgen moaken over heur kiender, getuuge t intentsiebouk. Ook kommen er tiedens bedevoartseizoen (ien Waarfhoezen van sikkom haalf April tot en mit t patroonsfeest op 15 September) regelmoatig groepen. Het ontstoan van van dizze bedevoartskultuur is woarschienliek te danken aan t feit dat er ien wiede umtrek naargens een dergelieke ploats van volksdevotie is.

Een biezunder gebruuk ien Waarfhoezen is t "ruilen van buusdouk." Maria dragt ien Waarfhoezen een witte buusdouk om heur troanen mit oaf te wissen. Gelovigen vroagen om dij buusdouk ien ruil veur n nije dij ze zulf mitnemen of ter ploatse kopen. Ze schenken Maria's buusdouk aan zaiken of mensen dij veur n stoere opdracht stoan (zoals exoamens.)

Aan devotie veur Ons Laive Vrauw van Besloten Toen is een bruierschap (m/v) verbonden dij t gebed veur welzien van Kìrk en bisdom tot doul het. Drijmoal ient joar tuugt men mit n kruus en voandels van parochiekìrk ien [[Wij-Hörn]] noar Waarfhoester kluuskìrk om Kompleten te zingen.

==Boetende hìnwiezen==
*[http://www.beslotentuin.nl Webstee van kluus en hailigdom]

{{Dia|Dizze pagina is schreven in t [[Hoogelaandsters]]}}

[[Kattegerie:Grunnegs_artikel]]
[[Kattegerie:Klooster]]

[[en:Our Lady the Garden Enclosed]]
[[nl:Kluizenarij Onze-Lieve-Vrouwe van de Besloten Tuin]]
