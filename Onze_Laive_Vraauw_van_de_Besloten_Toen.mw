[[Ofbeelding:Beslotentuinfeest.jpg|thumb|right|300px|Onze Laive Vraauw van de Besloten Toen]]
De [[Rooms-Katholieke Karke|Roomse]] [[Kluus (woonderij)|kluus]] van '''Onze Laive Vraauw van de Besloten Toen''' is jongste van Nederlaandse kluzen. Zai is ien 2001 sticht ien veurmoalege [[Kaark (gebouw)|parochiekìrk]] van [[Waarfhoezen]] ien prevìnzie [[Grunnen (provìnzie)|Grunnen]]. 

Kluus ien Waarfhoezen baauwt deur op gewoonte van [[Limburg (Nederlaand)|Limbörgse]] en [[Noord-Braobant|Broabantse]] kluzenoars dij ontstoan is in tied van tegenreformoatsie ien 16e aiw. Leste kluusfroater van dij gewoonte is ien 1930 sturm in Kluus op Schaelsbaarg bie [[Valkenbörg oan Geul]]. Ien tegenstellen töt mainste kluzen ien t boetenlaand haren dizze kluzen n openboare [[kapel]] dij voak n rol speulde ien ploatselieke volksdevotie. 

Sunt [[Twijde Vatikoanse Konsilie]] t kluzenoarsideoal het willen doun heropleven is der ien joaren doarnoa nije regelgeven kommen. Ien kìrkeliek wetbouk (''Codex Iuris Canonici'')<ref>[http://www.intratext.com/IXT/LAT0010/_P1X.HTM ''Codex Iuris Canonici'' 1983, can. 603]
</ref> wordt veur kluzenoars n strakkere vörm van oafzundern verlangd. Zodounde is der ien Waarfhoezen n oafgesloten terrain (klausuur) woarbinnen de froater dij der woont (froater Hugo) waarkt en bidt. Ien kìrk kins dat zien aan t imposante klausuurhek dat priesterkoor van schip schaaidt. 

Zo as ien [[kontemplatieve]] kloosters wordt ien Waarfhoezen t [[offizie]] onderholden. t Wordt zongen ien t [[Latain]]. Ienvloud van Limbörgse gewonen is maarkboar aan verschaaidene touvougens oet [[volksdevotie]], zo as haardop bidden van [[rozenkrans|rozenkraansgebed]] en verschaaidene [[litanie]]s dij zongen worden. Vereren van hailege [[Antonius-Abt]] van wel een [[reliek]]schrain aanwezeg is ien t [[retoabel]] van rechter ziedaltoar nimt doarbie n biezundere ploats ien. Ook ienrichten van kìrk verraid t veurtborduren op 17e aiwse veurbeelden veur [[barok]]ke elementen.

Noast oale zuudelieke kluzenoarsgewoonte bennen der ien Liturgie nog wat aanere invlouden maarkboar. t Feit dat der n poar vrijwilligers [[Oosters-Orthodoxe Karke|Russisch-orthodox]] bennen, het der tou laid dat er s oavends noa kompleten [[Jezusgebed]] zongen wordt (ien t [[Grieks]].) Verder is veuraal ient gebruukte [[dialekt]] van t [[gregorioans]] de ienvloud van [[kartuzer]]gewoonte maarkboar.

== Waarfhoezen as Mariaploats ==
[[Ofbeelding:Processie-marjo1.JPG|thumb|200px|Prozessie van Wij-Hörn noar Waarfhoezen]]
Mainste bezuikers van kìrk kommen ien t biezunder om [[Maria]] te vereren. De beeltenis 'Onze Laive Vraauw van de Besloten Toen' is n levensgrode [[mouder van smaart]] van beeldhouwer Miguel Bejarano Moreno oet [[Sevilla]]. Hai is ain van beeldhouwers dij spezialiseerd bennen ien t moaken van beelden veur de beroemde [[prozessie]]s ien goie week ien [[Andelusië|Andaluzie]]. Dizze verbeelding van medelieden van Maria mit heur Zeun trekt veul bedevoartgangers noar Waarfhoezen, ien t biezunder mensen dij heur zurgen moaken over heur kiender, getuuge t intentsiebouk. Ook kommen er tiedens bedevoartseizoen (ien Waarfhoezen van sikkom haalf April tot en mit t patroonsfeest op 15 September) regelmoatig groepen. Het ontstoan van van dizze bedevoartskultuur is woarschienliek te danken aan t feit dat er ien wiede umtrek naargens een dergelieke ploats van volksdevotie is.

Aan devotie veur Onze Laive Vraauw van de Besloten Toen is een bruierschap (m/v) verbonden dij t gebed veur welzien van Kìrk en bisdom tot doul het. Drijmoal ient joar tuugt men mit n kruus en voandels van parochiekìrk ien [[Wij-Hörn]] noar Waarfhoester kluuskìrk om Kompleten te zingen.

=== Buusdouk ruilen ===
Een biezunder gebruuk ien Waarfhoezen is t "ruilen van buusdouk." Maria dragt ien Waarfhoezen een witte [[buusdouk]] om heur troanen mit oaf te wissen. Gelovigen vroagen om dij buusdouk ien ruil veur n nije dij ze zulf mitnemen of ter ploatse kopen. Ze schenken Maria's buusdouk aan zaiken of mensen dij veur n stoere opdracht stoan (zoas exoamens.)

== Notes ==
<div class="references-small"><references /></div>

== Boetende hìnwiezen ==
* [http://www.beslotentuin.nl Webstee van kluus en hailigdom]

{{Dia|Dizze pagina is schreven ien t [[Hoogelaandsters]]}}

[[Kategorie:Grunnegs_artikel]]
[[Kategorie:Klooster]]
