De term noordoost-Nederlaand slat op 't diel van [[Nederlaand]] det in 't noordoosten van 't laand lig. In verschillende contexten umvat 't een verschillend gebied; de term vaalt nogal ies as d'r spraoke is van 't gebied daoras vanolds de [[Nedersaksisch|Nedersaksische]] streektaal epraot wördt. Hiel wat orgenisaties hebt heur eigen warkdefinitie van noordoost-Nederlaand.

In cultuurlijk opzicht hebt de noordoostelijke streken veul gemienschappelijks: denkt naost de streektaal an spöllen en gebruken as [[klootscheetn|klootschieten]], [[karbietskeetn|karbitschieten]] en de [[autorodeo]], sociaole gebruken as de [[noaberschap|naoberplichten]] en gerechten as [[knieperties]] en de [[krentenstoete|krentenwegge]]. De [[Grunnen (provìnzie)|pervincie Grunning]] hef historisch veul gemien mit de [[Frieslaand|pervincie Frieslaand]] en de [[Duutslaand|Duutse]] streek [[Oostfraislaand|Oostfrieslaand]]. Ok aandere streken trekt oaver pervinciegrèenzen hen op mekaar an, zoas [[Twente]] en de [[Achterhoek]].

==Noord en oost==
Grunning, [[Drenthe]] en [[Frieslaand]] wördt vake töt'' 't noorden'' erekend en hebt veul samenwarkingsverbaanden. Zo kump de [[Partij voor het Noorden]] op veur de belangen van dizze pervincies. [[Oaveriessel]] en [[Gelderlaand]] ziet heurzölf as Oost-Nederlaand; dit ziej beveurbield terogge in de name van de Oaveriesselse umroep [[RTV Oost]].

{{Begin|twd}}
