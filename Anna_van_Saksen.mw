[[Ofbeelding:Annasaxony1544.jpg|thumb|200px|right|Anna van Saksen]]
'''Anna van Saksen''' ([[Dresden]], [[Duutslaand]], [[23 december]] [[1544]] - aldoar, [[18 december]] [[1577]]) was nen dochter van [[Maurits van Saksen (1521-1553)|Maurits van Saksen]] en Agnes van Hessen, en den tweeden echtgenote van [[Willem van Oranje]]. Zi-j trouwden in [[Leipzig]] op [[24 augustus]] [[1561]]. Den broedlachte kreg teggenwarkingen deur et verskil in geleufs ovvertuugingen tussen beiden aanstoande echteleu (Anna was streng [[luthers]]) en Willem was dee tied katholeek. Hi-j zetten toch deur umdat hi-j nen gooden partie in zien rieke bruud zag en hi-j mit et huwelek ok den steun van [[Keurvörstendom Saksen|Saksen]], [[Hessen]] en den [[Rijnpalts|Palts]] kreg.

Et huwelek wierd geen succes, ondanks vief kinder dee zie kreggen: 
* Anna (([[31 oktober]] [[1562]], vri-jwal geliek störven)
* [[Anna van Oranje-Nassau (1562-1588)|Anna]]  ([[5 november]] [[1563]] — [[13 juni]] [[1588]]), trouwden mit [[Willem Lodewiek van Nassau]]
* [[Maurits van Nassau (1564-1566)|Maurits]]  ([[18 december]] [[1564]] — [[8 december]] [[1566]]) 
* [[Maurits van Oranje|Maurits]] (den lateren [[stadholder]]) ([[14 november]] [[1567]] — [[23 april]] [[1625]])
* [[Emilia van Nassau|Emilia]]  ([[10 april]] [[1569]] — [[16 maart]] [[1629]]), trouwden mit [[Emanuel van Portugal]] (1568-1638)

Anna was wispelturig, kreg reagelmoatig woodeanvallen en depressieve bui-jen. Zi-j drunk mangs en gaf veul geld uut. Ok pleagden zi-j oaverspel mit [[Jan Rubens]] (den vader van den beruumden skilder). Zi-j kreg in 1571 zelfs nen kind van him, Christine von Diez. Dit kind wöd neet deur Willem van Oranje erkend en zi-j wöd hierveur vast enommen. Twee joar loater wöd et huwelek untbonden.

Anna wöd doarnoa [[krankzinnigheid|krankzinnig]] verkloard. Heur kinder wödden heur ofenommen en den resterenden tied van heur leaven breg zi-j deur in nen dichtgematselden ruumte in et paleis van den Saksische keurvörst in Dresden. Zi-j steerf doar van uutputting. Zi-j ligt in [[Meissen]] begroaven.


[[Kattegerie:Achterhooks_artikel]]
[[Kattegerie:Geschiedenis]]

[[de:Anna von Sachsen (1544–1577)]]
[[en:Anna of Saxony]]
[[es:Ana de Sajonia]]
[[fr:Anne de Saxe]]
[[fy:Anna fan Saksen]]
[[nl:Anna van Saksen]]
[[ja:アンナ・ファン・サクセン]]
