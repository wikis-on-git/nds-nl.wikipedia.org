'''Gendringen''' is een darp in de [[Achterhook]], gemeente [[Olde Iesselstreek]]. Tot 1 januari 2005 was Gendringen een zelfstandige [[gemeente]]. Deur de gemeenteleke herindeling bunt de gemeentes [[Wisch]] en Gendringen samen'evoegd tot de ni-je gemeente [[Olde Iesselstreek]]. In Gendringen steet het gemeentehuus van de veurmalige gemeente Gendringen, dat now dienst dut as gemeentehuus van de gemeente Olde Iesselstreek.

Het vast aan de Duutse grens eleagen Gendringen hef umsgeveer 4700 inwoners. Het darp was in de middeleeuwen een vesting, deur een muur en gracht omgeven. De vrogger drassige umgeving, meteen um het darp, zal een rol in de weerbaorheid hebben espöld. Het darp was bezit van de aartsbisschop van [[Köln]] en net als [[Etten]] in leen egeven aan de heren van [[Bargh]] die in het [[kasteel Bargh]] in [['s-Heerenbarg]] wonen. Het darp wodden in 1830 deur een groten brand etroffen, dèn bi-jnao het hele darp vernietigen. De tegenswoordige [[Nederlaanse Hervormde Karke|Nederlands Hervörmde Karke]] in het centrum is de opvolger van de middeleeuwse kerspelkerk dèn ok afbranne. De tegenswoordige [[Rooms-Katholieke Karke]] in het centrum is aan het ende van de negentiende eeuw ebouwd. 	 

An de rand van Gendringen steet een van beide gemeentehuzen van gemeente Olde Iesselstreek: het gemeentehuus waor de Publieksbalie is.

In de naoste contreien van Gendringen bunt verschillende natuur- en recreatiegebieden, waoronder Engbergen, met theepaviljoen en de hoogste spöltuin van de [[Achterhook]].

In Gendringen is zörgcentrum Maria Magdalena Postel (van de Stichting Verenigde Gasthuzen) evestigd. Gendringen hef een moderne sporthal De Iesselweide en een atletiekbaan van atletiekvereniging Atletico ‘73. Jaorleks wordt een zeuvendarpenloop eholden. 

Karmis wordt in Gendringen evierd in het letste weekend in augustus. Wekkeleks is er markte in Gendringen, op vri-jdagmiddag op het Kerkplein. In Gendringen wordt jaorleks ende december een traditionele ganzenmarkte eholden. Volgens aoverlevering zol de name Gendringen verwiezen naar ‘genten’, mannetjesganzen. De gent stond samen met dri-j ringen in het woapen van de vroggere gemeente Gendringen as verwiezing noar de name: Gend-ringen.

== Bekende leu oet Gendringen ==
[[Anthony Christiaan Winand Staring]], dichter en skriever is in 1767 in Gendringen geboorn.

==Uutgoande verwiezings==
* [http://www.oude-ijsselstreek.nl Webstae van gemeente Olde Iesselstreek, waor Gendringen onder völt]

{{Olde Iesselstreek}}

[[Kattegerie:Achterhooks artikel]]
[[Kattegerie:Plaose in Gelderlaand]]

[[de:Gendringen]]
[[en:Gendringen]]
[[fr:Gendringen]]
[[it:Gendringen]]
[[nl:Gendringen]]
