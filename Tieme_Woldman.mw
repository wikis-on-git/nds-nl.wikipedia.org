[[Ofbeelding:Tieme 5704.jpg|thumb|300px|Tieme Woldman]]
'''Tieme Woldman''' ([[Assen]], [[1965]]) is een [[Drenthe|Drèentse]] prozaschriever. Hij is opegruid in [[Wiester]] en woont vandage de dag in [[Zwolle]], waor e warkt as freelance-softwareontwikkelaar.

Woldman schref romans en körte verhalen in 't [[Drèents]] en [[Nederlaands]]. Thema's daor as e drok op is, bint sport en misdaod. Wark van hum hef estaone in bladen as ''Hard gras'' en Drèents letterkundig tiedschrift ''[[Roet (tiedschrift)|Roet]]''. Ok hef e een [[nöalstukken|column]] in Drèentstalig blad ''[[Zinnig]]''.

In 2013 verscheen bij [[Het Drentse Boek]] Woldmans roman ''Moord in het Mantingerveld'', een combinatie van historische fictie en misdaodroman. Stof veur de roman beud de beruchte dreivoldige moord in 't [[Koekangerveld]] van begun twintigste ieuw. De grootolders van Woldman hebt dizze nooit opeloste moorden van dichtebij mitemeuken. Mit heur verhalen wakkerden ze Woldman zien liefde veur misdaodverhalen an. De roman is Nederlaandstalig mit Drèentse dialogen.

Op [[Facebook]] schreef Woldman de Drèentstalige thriller ''De Vrouw van Gemmekers Huus''. In 2015 verscheen in eigen beheer zien novelle ''Mannen bint maakt van jonges'', aover voetbal en mannenvrundschop. In 2019 kwaamp bij [[Van Gorcum]] de Nederlaandstalige detectiveroman ''Doodzonde'' uut. In 2021 kump bij Het Drentse Boek zien körte roman ''De Affaire'' uut, aover een journalist die bliend carrière perbeert te maken, twee vrouwelijke politici die menare de tente uutvecht en een subsidiefraude van jewelste.

In 2013 wun Woldman mit zien verhaal 'Soap' de IVIO-Andries Greiner Prijs veur schrieftalent in [[Flevolaand]].

==Uutgaonde verwiezings==
*[https://www.huusvandetaol.nl/schrievers/woldman-tieme-1965/ Ziede aover Tieme Woldman op de webstee van 't Huus van de Taol]

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel|Woldman, Tieme]]
[[Kategorie:Schriever in 't Drèents|Woldman, Tieme]]
