[[Ofbeelding:Tieme 5704.jpg|thumb|300px|Tieme Woldman]]
'''Tieme Woldman''' ([[Assen]], [[1965]]) is een [[Drenthe|Drèentse]] prosaskryver.

Woldman is opegrüyd yn [[Wiester|Wyster]] en kwaamp later yn [[Zeewolde|Seewolde]] terechte.

Hy skrif romans en (slim) körte verhalen yn 't [[Drèents]] en [[Nederlaands]] mit sportthematyk of åver misdåd. Wark van hüm hef eståne yn bladen as ''Hard gras'' en Drèents letterkündig tydskrift ''[[Roet (tiedschrift)|Roet]]''. Ok hef e een column yn Drèentstalig blad ''[[Zinnig]]''.

Yn 2013 verskeen by [[Het Drentse Boek]] Woldmans roman ''Moord in het Mantingerveld'', een kombynaatsy van historyse fiksy en misdådroman. Stof vöör de roman bööd de bekende dreivoldige moord yn 't [[Koekangerveld]] van begün twintigste yw. De grootolders van Woldman hebt disse nooit opelöste moorden van dichtby mitemöken, en mit höör verhalen wakkersen se syn leyfde vöör misdådverhalen an. De roman is yn 't Nederlaands mit Drèentstalige dialogen.

Ok yn 2013 wün Woldman mit syn verhaal ''Soap'' de IVIO-Andries Greiner Prijs vöör skryftalent yn [[Flevolaand]].

Op [[Facebook]] skreef Woldman de Drèentstalige thriller ''De Vrouw van Gemmekers Huus''.

Yn 2015 verskeen yn eigen beheer syn novelle ''Mannen bint maakt van jonges'', åver vootbal en mannenvründskop.

Yn 2019 kwaamp by [[Van Gorcum]] de Nederlaandstalige detektiveroman ''Doodzonde'' üüt.

==Uutgånde verwysings==
*[https://www.huusvandetaol.nl/literatuur/drentse-schrievers-a-z/item/3400-woldman-tieme-1965 Syde van 't Huus van de Taol mit wat van Woldmans körte prosa en een filmpyn wårin e üüt syn wark vöörles]

{{Dia|Dit artikel is eskreven in 't [[Zuudwest-Drèents]] van de Drèents-Åverysselse grèensstreek.}}

[[Kategorie:Drèents artikel|Woldman, Tieme]]
[[Kategorie:Schriever in 't Drèents|Woldman, Tieme]]
