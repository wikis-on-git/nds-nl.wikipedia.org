Et '''oustpommersk''' is en oustelik dialekt van et [[neadersassisk]], dat vrogger in [[Achterpommeren]] espröäken wördden ten ousten van de destyds düütske stad [[Stettin]], dee sinds [[1945]] de poolske name ''Szczecin'' voort.

Disse neadersassiske varieteit is döär 13. eywske kolonisten üüt westeliker eleagen streaken meadenöämen en wördden gangbår under de geheyle pommerske bevolking, howel et [[slaviske talen|slavisk]] van de oorsprungelike bevolking as en [[substraatspråke|substraat]] in en reaks [[Archaïsche periode|archaiske]] woorden bewaerd bleyv, vöäral in de meyst oustelike gebeden wår et slavisk eyrst in de loup van de 18. en 19. eyw üütstörv.

Nå et ende van de [[Tweyde Wearldoorlog]] wördden souwat de geheyle düütske bevolking, en dårmead düs ouk de spreakers van et oustpommersk, üüt Achterpommeren nå et westen verdreaven, wår se sumtyds dialekten van höär nye ümgeaving, mär noch vaker as se in de geboardestreak gewoan waren, jüüst et [[hoogduuts|hougdüütsk]] as dagelikse ümgangsspråke oavernammen. Et oustpommersk is as gevolg dårvan nun sou good as üütestörven.

Allinnig in [[Brazilië|Brasilie]] spreaken de olde lüde in de kolonys van pommerske immigranten, in de ståten [[Espírito Santo]], [[São Paulo]] en [[Paraná]], et dialekt dat bekend steyt as [[pomerano]] noch.<ref>(de)[http://www.spiegel.de/spiegel/print/d-114257857.html ''Pommern im Urwald''], Der Spiegel, 25-09-2013</ref>

==Underverdeylinge==
Et oustpommersk wördt in de volgende [[subdialekt]]en underverdeyld:
* Westoustpommersk
* Oustpommersk
* Bublitzisk
* Pommerellisk, wår noch vaker de slaviske språkformen bewaerd waren as in de andere dialekten.

==Literatuurverwysingen==
<references/>

{{Dialekt|wvel||Nysassiske Skryvwyse}}

[[Kategorie:Nedersaksies]]
[[Kategorie:Duutse streektael en dialekt]]
