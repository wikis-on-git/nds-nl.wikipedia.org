[[Ofbeelding:Square compasses.svg|right|thumb|250px|Logo van de vrijmezzelderij]]
De '''Vrijmezzelderij''' is n wereldomspannende demokroatische bewegen, woarbie de leden streven om n beter mìns te worden en willen biedroagen aan n betere soamleven. Leden kommen bieainkander ien lozies veur rituwele bieainkomsten en om lezingen bie te wonen. Aan t heufd van zonnen lozie staait n achtboare meester. Aal lozies ien n gebied kommen geregeld bieainkander onder n "[[Groot Oosten]]" of "[[Groot Lozie]]", dij veurzitten wordt deur n [[Grootmeester]]. t Woord "Groot Oosten" of "Grand Orient", slog op t Uropese kontinìnt, woarbie de lozies op de Britse aailanden t oetgangspunt, t westen vörmen.

== Rangorder ==
Binnen de vrijmezzelderij heerst n staarke rangorder. Dizzent wordt kenmaarkt deur de groaden van vrijmezzelderij. Ien totoal binnen der 33 groaden, môr der binnen lutje dij ook waarkelk de 33. groad berieken. En hou hoger joen groad, hou meer kennes van zoaken man krigt. Ien veul lutjedere lozies kin man den ook nait hoger worden as 3. of 4. groad.

[[Ofbeelding:Freemasons.hall.london.arp.750pix.jpg|250px|right|thumb|Freemasons hall ien Londen]]
[[Ofbeelding:Masonic Register 1876.jpg|250px|right|thumb|n Vrijmezzeldersdokumìnt mit veul symboliek]]
== Oorsprong ==
Man leuft dat de vrijmezzelders heur failiekse rödden hebben as stainmezzelders dij grote kìrken en domkìrken baauwden en oorspronkelk zulfs de [[tìmpel van Solomon]]. Zai zollen gehaime kennes oet olle tieden hebben, volgens summege luu zulfs oet Atlantis, en binnen woarschienlek ôfstammers van de [[tìmpelders|tìmpelder ridders]], dij oorspronkelk oet [[Kampaanje]] (Champagne) en [[Languedoc]] (Frankriek) kwammen. Zai binnen, noa de jacht op heur deur de Franse keunen, noar [[Skotlaand]] vlucht en binnen doar bie de bestoande gildes kommen. Ien 1420 wordt doar de eerste Skotse lozie opricht. De aaldereerste vrijmezzelderslozie wör sticht ien 926 ien [[York]], [[Engelaand]], ien 1717 begon de nijmoodse vrijmezzelderij pas ien [[Westminster]], bie (tegenswoordeg ien) [[Londen]]. Doar staait den ook de [[Freemasons hall]], de belaangriekste trefstee en tìmpel(s) van de vrijmezzelderij ien t Veraind Keunenkriek. Ien 1771 wör de "Grand Orient de France" oprichten, woarbie ien dezulfde tied ook aander lozies onder t Groot Oosten ontstonden, woaronder de oldste van Nedelaand, [[L'Union Provinciale]] ien [[Grunnen (stad)|Stad]].

== Symboliek ==

Vrijmezzelderij kent n apaarte symboliek dij de "lutje man" over t aalgemain nait opmaarkt of de betaikenis van wait. Veul [[Olle Egypte|Egyptische]] symboliek komt ook veur bie de vrijmezzelderij, woarvan de pyramide en t oog de bekendste binnen. Dizzent staait onder aander ook op t [[zegel van de Verainde Stoaten]]. Ook de obelisk nemt n grote ploats in in de symboliek van de vrijmezzelders. Ook de twij piloaren van de tìmpel van Solomon, Boaz en Joachim, worden broekt deur de vrijmezzelders, onder aander bie de ienwaaidensrituwelen. Voak zugt man ook n steern, dij de steern [[Sirius]] veurstelt en schoaktiggelvlouers, dij de verainen van licht en duusternis symboliseren zollen. 

t Aigense symbool bestaait oet n passer dij n houklat kruust, mit voakentieds ien t midden de letter G. Woar dit veur staait waiten boetenders nait. Der binnen theorien dat dit staait veur "gate" (poort). Dit symbool wordt ook wel ien verbaand brocht mit t hexagram, zo as de steern van Doavid.

== Opruir ==
Deurdat de vrijmezzelders n organizoatsie vörmen dij nait ien t publieke zicht treedt, is der deur de aiwen hìn n hail ìnde spekuleerd worden over dizze groep. Zo maint man dat de hogere groads vrijmezzelders veul macht hebben, veur en aachter de schaarms. Veul hoge luu, woaronder olle keunens, prinsen en tsaren wazzen lid, môr ook luu as [[George Washington]], [[Benjamin Franklin]], [[George Bush]] en aander hoge luu binnen/wazzen lid van de vrijmezzelderij.

Der wordt ook maind dat de vrijmezzelders kennes hebben van hogere zoaken, zo as de [[Kabala]] en [[duvel]]aanbidden. Zo was t n vrijmezzelders dij oprichter was van de [[Ku Klux Klan]], n Amerikoanse organizoatsie dij vernuimd worden is om heur rassistische gewèld. Volgens summege luu is os nait t haile verhoal vertèld, den de luu dij slachtovver wörren van de Ku Klux Klan wazzen nait zomôr luu, môr n bepoalde minderhaid dij man boeten de vrijmezzelderij holden wol. Dit is aans nait bewezen. Ook binnen veul luu dij lid binnen van organizoatsies as [[Skull & Bones]] en de [[Bohemian Grove]] ook hoge groads vrijmezzelders. Ook zol de vrijmezzelderij verbondschop hebben mit de [[Illuminati]] order oet [[Baiern]], wat tegenswoordeg n woord is dij bruukt wordt veur elk dij verdocht wordt van n komplot veur n wereldregeren.

Deur t aal meer opkommen van de komplottheorien en deurdat dizze theorien aal meer aksepteerd worden as woar, kommen de vrijmezzelders ook weer ien aandocht.

[[Kattegerie:Vrijmezzelderij]]

[[af:Vrymesselary]]
[[ar:ماسونية]]
[[az:Masonluq]]
[[be:Масонства]]
[[be-x-old:Масонства]]
[[bg:Масонство]]
[[bn:ফ্রিম্যাসনরি]]
[[bs:Slobodno zidarstvo]]
[[ca:Francmaçoneria]]
[[cs:Svobodné zednářství]]
[[cv:Масон тĕнĕ]]
[[cy:Seiri Rhyddion]]
[[da:Frimureri]]
[[de:Freimaurerei]]
[[el:Ελευθεροτεκτονισμός]]
[[en:Freemasonry]]
[[eo:Framasonismo]]
[[es:Francmasonería]]
[[et:Vabamüürlus]]
[[eu:Masoneria]]
[[fa:فراماسونری]]
[[fi:Vapaamuurarit]]
[[fr:Franc-maçonnerie]]
[[gl:Masonaría]]
[[he:הבונים החופשיים]]
[[hr:Slobodno zidarstvo]]
[[hu:Szabadkőművesség]]
[[hy:Մասոնություն]]
[[id:Freemasonry]]
[[io:Framasonaro]]
[[is:Frímúrarareglan]]
[[it:Massoneria]]
[[ja:フリーメイソン]]
[[ka:თავისუფალი მასონები]]
[[ko:프리메이슨]]
[[la:Ordo Massonicus]]
[[li:Vriemetselariej]]
[[lt:Laisvieji masonai]]
[[lv:Brīvmūrniecība]]
[[mk:Масони]]
[[ms:Freemason]]
[[mzn:فراماسونری]]
[[nl:Vrijmetselarij]]
[[no:Frimureri]]
[[oc:Francmaçoneria]]
[[pl:Wolnomularstwo]]
[[pt:Maçonaria]]
[[ro:Francmasonerie]]
[[ru:Масонство]]
[[sh:Masonstvo]]
[[simple:Freemasonry]]
[[sk:Slobodomurárstvo]]
[[sl:Prostozidarstvo]]
[[sr:Слободно зидарство]]
[[sv:Frimureri]]
[[ta:விடுதலைக் கட்டுநர்]]
[[th:ฟรีเมสัน]]
[[tr:Masonluk]]
[[uk:Масонство]]
[[vec:Masoneria]]
[[vi:Hội Tam Điểm]]
[[zh:共济会]]
