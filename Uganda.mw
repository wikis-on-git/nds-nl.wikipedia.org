'''Uganda''' (offisjeyl '''Repüblyk Uganda''') is een lånd in [[Oost-Afrika]]. Et grenzet met de klokke met an [[Zuud-Soedan|Zuyd-Sudan]] in et noorden, [[Kenia]] in et noordoosten, [[Tanzania]] in et zuydwesten, [[Rwanda]] in et zuyden en [[Kongo-Kinsjasa]] in et westen. Uganda lig in de Afrikaanse [[Grote-merenstrekke]]. Et lig ok in et ströymgebeyd van den [[Niel|Nyl]] en hef een [[ævenårsklimaat]].

De inwonners van Uganda warren [[jager-gadderaars]] töt ongevear 1700 of 2300 jår eleyden, tu as [[Bantu]]-volker op et zuyden an tröyken. Et lånd splitsen zik op [[9 oktober]] [[1962]] van et [[Vereanigd Keuninkriek|Verænigd Köninkryk]]. Den naam hebt ze van et olde köninkryk [[Buganda]]. Det beslöyg et züdelike deyl van et lånd, met inbegrip van de hüdige höyvdstad [[Kampala]]. Dårnöst warren der in Uganda nog veyr köninkryken: Ankole, Bunyoro-Kitara, Busoga en Togo. 

Nå öre ofsplitsing bröyk der ne börgeroorlog oet, wuurduyr der tienduuzenden uut de tyd kömmen en meyr as nen miljuun löy op de vlücht mossen. De onröste in et lånd böyd onder meyr [[Idi Amin]] nen kåns üm de macht te grypen. Hey ontwikkelen zik as eyne van de meyst gevreysde [[diktatuur|diktators]] van de wærld.

Uganda is nu ne repüblyk met 77 distrikte åwer veyr låndsstrekken. Den hüdigen presidænt is [[Yoweri Kaguta Museveni]], den as nå nen zesjårigen bosoorlog in [[1986]] an de macht köm. De offisjeyle språke is [[Engels]]. Et [[Luganda]] is ne språke dey as duyr et heyle laand köjerd wörd. Dårnöst gef et nog et [[Runyoro]], [[Royankole]], [[Rukiga]] en et [[Luo]].

{{begin}}

[[Kategorie: Tweants artikel]]
[[Kategorie: Laand]]
[[Kategorie: Afrika]]
