

'''Rivella''' is n [[koolzuur]]holdende [[frisdrank]] die gedeeltelik uut [[wei]] emaakt wordt.

t Wordden in [[1952]] in [[Zwitserlaand]] deur Robert Barth ontwikkeld, naor n resept dat zien breur verkregen had uut de arfenisse van n bioloog.<ref>[http://www.rivella.com/ch/de/unternehmen/geschichte/von-der-idee-bis-heute/ Rivella Geschichte ist Schweizer Geschichte], rivella.com</ref>

De drank wordt sinds [[1957]] in lisensie in [[Nederlaand]] emaakt, vanaof 2012 deur [[Vrumona]]. Lange tied was Rivella der in twee variaanten: de 'gewone' Rivella (mit n veurnamelik rood etiket), mit [[suker]] als zeutstof, en n versie zonder suker, ''Rivella Light'', dat in aandere laanden ''Rivella Blauw'' eneumd wordt.

Sinds 2005 wordt in Nederlaand ook Rivella mit [[greune thee]]-extrakten verkocht, mit suker as zeutstof. t Is op aandere aofzetmarkten bekend as Rivella Greun.

Rivella kan ezien worden as de nasionale drank van Zwitserlaand mit n marktandeel van 15% (2002) en is veerder eigenlik allinnig bekend in de regio's rond Zwitserlaand (Zuud-Duutslaand, Oostenriek, Oost-Frankriek), Luxemburg en Nederlaand. Wat noen Rivella Light heet wordden veur t eerst in Nederlaand op de markt ebröcht, in 1958<ref>[http://www.rivella.com/ch/de/unternehmen/geschichte/50-jahre-rivella-blau/ 50 Jahre Rivella Blau], rivella.com</ref> veur [[sukerziekte|suker]] en hef daor t grootste marktandeel buten Zwitserlaand.

Rivella gebruukten lange tied de reklameslagzinne "Rivella, n bietjen vremd, mer wel lekker", die arg bekend eworden is.

==Referensies==
<references/>

==Uutgaonde verwiezingen==
* [http://www.rivella.nl/ Offisiële webstee van Rivella]

{{Dialekt|ovel|Doorspiek|Algemene Nedersaksiese Schriefwieze}}

[[Kategorie:Frisdraankmark]]
