[[Ofbeelding:20090719_Crkva_Gospa_od_Zdravlja_Kotor_Bay_Montenegro.jpg|thumb|right|371x371px|Oetzicht oawer den Baai van Kotor.]]
'''Kotor''' (in et [[Sirillies skrift]]: Котор, in et [[Italjaans]]: ''Cattaro'') is ne kuststad in [[Montenegro]]. Et lig in een ofslötten deel van de [[Golf van Kotor]]. Der wont 13.510 leu. Et is de heuwdstad van de [[Kotor (gemeente)|gemeente Kotor]].

De Middellaandse Zeehawen van Kotor ligt tusken [[fort]]en dee bouwd bint in de [[Reppubliek Venesië|Venesiaanse tied]]. Et lig in de [[Baai van Kotor]] (''Boka Kotorska''). Wat leu neumt et et meest zudelike [[fjord]] van [[Europa (werelddeel)|Europa]]. Toch is et ne [[ria]], ne blaankstoande riviercanyon. Met de oawerhangende kalksteenklippen van de boargen [[Orjen]] en [[Lovćen]] maakt Kotor en de umgewing een indrukwekkend en skeelderachtig laandskop.

De leste joaren komt der alverdan mear toeristen op Kotor of. Völle komt der met [[cruiseskip]]. Ze komt vuur de Golf van Kotor en de oolde stad. Kotor steet op de [[wereldarfgoedlieste|wearldoarfgoodlieste]] van [[UNESCO]].

==Verleden==
Kotor wörd in 168 [[Jezus Kristus|vuur Kristus]] duur de [[Romeinse Riek|Romeinen]] al neumd as ''Acruvium''. Et lea in de Romeinse [[proveensie Dalmasië]].<ref>[http://books.google.com/books?id=ZyOYDrSkX80C&pg=PA287 Jackson, Hamilton. ''The Shores of the Adriatic (Illustrated Edition)''. Echo Library, 2010. blz. 269.] Bekekken: febrewoari 2011.</ref>

Den Romeinsen keizer [[Justin I]] verdreef de [[Oostgoten]] bouwden een fort boawen Acruvium in [[535]]. Hier wör skienboar heanig ne nieje stad umhen bouwd, umdet [[Constantien Porphyrogenitus]] in den [[10e eeuw|10den eeuw]] verwis noar Leeg Kotor. in [[840]] reuwden de [[Saracenen]] de stad löag.  Kotor was ene van de mear invloodrieke Romaniseerde [[Illiriërs|Illiriaanse]] stadsstoaten in de [[Middeleeuwen]]. Töt en met den [[11e eeuw|11den eeuw]] kuierden ze [[Dalmaties]] in Kotor.

In [[1002]] wör de stad in enömmen duur et [[Eerste Bulgaarse Riek]] en et joar doarop wör de stad oawer edreagen an [[Servië]]. De lokale bevolking köm in opstaand tegen et verdrag. Kotor har nog een verdrag met de [[Reppubliek Ragusa]] en kon doarduur den oawerdracht nog töt [[1184]] bevechten. In den [[13e eeuw|13den eeuw]] wörden der [[Dominikaansen Order|Dominikaner]] en [[Fransiskaner]] orders esticht um de verspreading van de [[Bogomielen]] tegen te goan.

In [[1420]] köm Kotor oonder [[Reppubliek Venesië|Venesiaans besteur]] en wör et indeeld bie de proveensie Albanië. De [[Ottomaanse Riek|Ottomanen]] beleagerden et in [[1538]] en [[1657]]. Duur de veerhoonderd joar Venesiaans besteur hef Kotor nen kenmoarkend Venesiaansen anblik ekregen.


In den [[14e eeuw|14den]] en [[15e eeuw|15den eeuw]] kömmen der grote groepen intrekkers noar Kotor, oet de [[oblast]]s van [[Trebinje]] (de strekke um de forten  Klobuk Ledenica en Rudina) en de ''[[Zahumlje|Humlaanden]]'' ([[Gacko]] en [[Dabar]]).<ref>[http://scindeks-clanci.nb.rs/data/pdf/0350-2112/2005/0350-21120516221T.pdf Tošić, Đuro. ''Trebinjci i Zahumljani u srednjovjekovnom Kotoru''. in ''Istraživanja'', 2005. blz. 221-227].</ref>

In [[1563]] en [[1667]] wör Kotor zowat verwoost duur [[eardbewing]]en.

==Volk==
Kotor is de heuwdstad vuur de lieknamige gemeente, woer as ook de städkes [[Risan]] en [[Perast]] too heurt. Wiedters gef et nog een antal gehuchten roond de [[Baai van Kotor]]. Der wont 22.601 leu.<ref>[http://www.monstat.org/eng/page.php?id=392&pageid=57 Monstat. Montenegriense volkstelling 2011.2011]</ref> 

Bestuurlik bekik et stadsbesteur allene de ooldstad. Doarumme hef Kotor offisjeel 961 inwonners. Mer de stadsstrekke um Kotor, woer as [[Dobrota]] (8819 leu) en [[Škaljari]] (3807) ook bie heurt, huuzet dus 13000 inwonners. A'j doar nog de gehuchten [[Muo (Kotor)|Muo]], [[Prčanj]] en [[Stoliv]] bie rekkent.

===Etnisiteat===
De inwonners van Kotor rekkent zik bie de volgende groepen.
*11.047 [[Montenegrienen (volk)|Montenegrienen]] (''48,88%'')
*6910 [[ServiËrs|Serviërs]] (''30,57%'')
*1553 [[Kroaten]] (''6,87%'')
*3091 Aanders (''13,68%'')

===Geleuf===
Volgens wellen oet [[1900]] har Kotor 7617 [[Rooms-Katholieke Karke|Rooms-Katholieken]] en [[7207]] [[Orthodox Kristelik]]en. Kotor is nog aait de heuwdplaats van et [[Bisdom Kotor]], dee as de hele golf beslöt. In [[2011]] warren 78% van de Kotorse leu Orthodox Kristelik, terwiel as 13% zik Rooms-Katholiek rekkenden.

== Vervoor ==
Kotor ligt an de [[Adriatiese Snelweg]]. In et binnenlaand kom iej duur de [[Vrmac-tunnel]]. A'j duur de [[Sozina-tunnel]] goat, kom iej vuurbie [[Budva]] of [[Sutomore]]. Der is ook ne oolde weg tusken Kotor en [[Cetinje]], vanof woer a'j mooi oawer de Baai kieken köant.

Op 5 km van Kotor lig [[Lochthawen Tivat]], met regelmoatige vluchten noar [[Belgrado]], [[Moskou]], [[Paries]] en verskeaidene aandere sjartervlochten. Op 65 km ligt [[Lochthawen Podgoritska]].

== Zeensweardigheden ==
Kotor hef ene van de bestbewoarde Middeleeuwse ooldsteaden an de [[Adriatiese Zee]] en steet op de [[wereldarfgoedlieste|Wearldoarfgoodlieste]] van [[UNESCO]]. Toeristen komt vuur de [[Kathedraal van Sunt Tryphon]] (bouwd in [[1166]]) en de oolde muren van 4,5 km laank. Wiedters komt de leu gearne noar de eileandkes [[Sveti Đorđe]] en [[Gospa od Škrpijela]] vuur de kuste bie [[Perast]].

== Partnersteaden ==
* [[Szeged]], [[Hongarieje]]
* [[Santa Barbara (Kalifornië)|Santa Barbara]], [[Verenigde Stoaten]]

==Referensies==
<references/>

[[Kategorie: Tweants artikel]]
[[Kategorie: Plaatse in Montenegro]]
