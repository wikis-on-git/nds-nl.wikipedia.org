'''Evert Baptist''' is n komische type van de [[Grunnen (provìnzie)|Grunneger]] radiopresintoater [[Wim Drent]] ([[Knoal (gemainte)|Knoal]], 1969), eerst te beluustern op Simone FM en vanôf febrewoari 2008 bie Radio Continu, baaidend stasjons veur Noordoost Nederlaand. Op dit lèste stesjon kin man Evert Baptist heuren ien t programma ''Drent Draait Door''.

Evert Baptist komt oet t [[Westerwoolde|Westerwôldse]] [[Vraiskelo]] en is traauwd mit ''Greta''. Zien noabers haiten ''Kloas'' en ''Gemkje''. Hai is nait hailmoal wies en schoamt zok naarngs veur. Hai belt voak noar bedrieven of mìnzen woar of er n advertinsie van in kraant zain het  en komt mit vrumde vroagen en veurstèllen. 

Baptist proat veuraal [[Grunnegs]], sumtieds Nederlaands mit n swoar aksìnt. Hai verkondegt voak mit noadrok dat er oet Vraiskelo komt. Hai staait veuraal bekend om zien stopzinnen "''Goeiedag even''" en "''Zeg maar''", wat tegenswoordeg in hail Oost-Grunnen en Oost-Drìnte overnomen wordt.

==Bronnen==
*[http://www.wimdrent.nl/evert.html Evert Baptist zien webstee, mit opnoames van zien tellefoontgesprekken en  Evert Baptist beltonen]

[[Kategorie:Grunnegs artikel]]
[[Kategorie:Nedersaksiese humor]]
[[Kategorie:Grunnen]]
