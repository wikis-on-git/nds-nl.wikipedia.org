[[Ofbeelding:IJsselhallen Zwolle.jpg|thumb|260px|De IJsselhallen]]
De '''IJsselhallen''' bint een evenementencomplex in [[Zwolle]] waor beurzen, concerten en tentoonstellings eholden wördt. 't Complex bestiet uut vier hallen, twee zalen, een restaurant en een bar en hef een totale vloeroppervlak van roem 20.000m². Der heurt ok een parkeerterrein mit meer as 3.000 plaatsen bij. De IJsselhallen ligt an de Rieteweg, in de onmiddellijke naobijheid van de [[Rieksweg 28|A28]], 't [[Stesjon Zwolle|treinstesjon]] en de binnenstad. Alle jaoren bint der 400.000 töt 500.000 bezukers.

==Geschiedenis==
In 1308 kreeg Zwolle van [[bisdom Utrecht|de bisschop van Utrecht]] toestemming um een veemarkt te holden. Ieuwenlaank wördden de markt in de open locht eholden. In 1972  kwaamp der veur de veemarkt een hal, de IJsselhal, naor een ontwarp van architect Gerrit Bastiaan Kalkman. Daorbij kwamen in 1985 de Meerhal, in 1990 de Aahal en Diezehal en in 1994 nog twee congreszalen. Alle zalen en hallen bint op de begane grond. In de beguntied wördden der ok zaalsporten in de IJsselhallen espeuld.<ref>Zwols Historisch Tijdschrift, jk. 11, no. 3, 1994</ref> Sinds 2001 wördt der de veemarkt niet meer eholden en bint de IJsselhallen uutslutend bestemd veur evenementen.

==Toekomst==
Umdet de gemiente Zwolle woningen wil bouwen op de locatie, is 't huurcontract mit exploitant [[Libéma]] niet verlengd. Eind 2023 gaot daorumme de deuren van de IJsselhallen dichte. De gemiente is an 't kieken as der argens aanders een neie, kleinere evenementenveurziening ontwikkeld kan wörden deur marktpartijen.<ref>[https://www.rtvfocuszwolle.nl/ijsselhallen-sluiten-eind-2023-zwolle-voert-marktverkenning-uit-voor-nieuwe-eventvoorziening/amp/ Rtvfocuszwolle.nl: 'IJsselhallen sluiten eind 2023; Zwolle voert marktverkenning uit voor nieuwe eventvoorziening', 20 juni 2018]</ref>

==Evenementen==
* [[Lego World]] (tot 2012)
* [[Tuinidee]]
* [[Spellenspektakel]]
* [[Boekenfestijn]]
* [[Dutch Darts Masters]]
* [[Pasar malam|Pasar Malam Istimewa]]

==Uutgaonde verwiezingen==
* [http://www.ijsselhallen.nl Webstee van de IJsselhallen]

==Rifferenties==
<references />

{{Dia|Dit stok is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Bouwwark]]
[[Kategorie:Evenementenhal]]
