De '''Vosbergenschriefwiese''' is een [[schriefwieze]] uut [[1955]] dee bedoeld was um een eenheidsspelling te vormen veur 't [[Nedersaksisch]] dat espreuken wönnen in [[Nederlaand]], [[Duutslaand]] en derbuten. 

De Vosbergenschriefwiese is op-esteld deur [[Jan Naarding]] en [[Arnold Rakers]] en hef in 't tiedschrif [['t Swieniegeltje]] estaon. Ondanks de andach en alle pogingen um 't [[Platduuts]] en 't [[Nederlaands Leegsaksisch|Nederlaans-Nedersaksisch]] dichter bie mekaar te brengen is de Vosbergenschriefwiese nooit an-eneumen as algemene [[Leegsaksische orthogroafie|Nedersaksische orthografie]]. Volgens sommigen was dat umdat der meuilijke tekens in stungen, zoas de [[korona|corona]] op de a en u, en de [[umlaut]].

De Vosbergenschriefwiese mos de greui van 't Nedersaksisch as cultuurtaal een zetjen in de goeie richting geven, mer daor bleek op 't les neet genog vraag naor te ween. Naardings dichtbundel ''Dååd en drööm'' (Daod en dreum) verscheen in [[1966]] in de Vosbergenschriefwiese. Hierin stung een stukjen van zien onvoltooide Reinaert-vertaling Reiner Robaord.

==Veurbeeld==
Hieronder steet 't Grunnings gedichte ''Tweidonker'' deur Nikl. Griep (Jelle Dijkstra) in de Vosbergenschriefwiese en in de Grunningse spelling. Uut '' 't Swieniegeltje'', darde jaorgang.
{| {{prettytable}}
| '''Vosbergenschriefwiese'''
:De regen tikt aintoneg
:En söört in ainernood
:Sien tröörlaid langs de wegen,
:Langs stoppellaand en sloot.

:De kimme spant sůk nauwer,
:De wereld wordt so klain;
:Hier våårt döör 't våle düüster
:De regenwind allain.

:De lichten, ver, in 't dörpke,
:Gåån ain vöör ain ůůt 't sicht;
:So slůten dågen... jåren
:Vöör ůns höör blinden dicht.

:De grauwe wilgen schůlen
:Daip důůknekt bie de sloot;
:De regen tikt aintoneg
:En söört in ainernood.
| '''Grunningse spelling'''
:De regen tikt aintoneg
:En zeurt in ainernood
:Zien treurlaid laangs de wegen,
:Laangs stoppellaand en sloot.

:De kimme spant zok naauwer,
:De wereld wordt zo klain;
:Hier voart deur t voale duuster
:De regenwind allain.

:De lichten, ver, in t dörpke,
:Goan ain veur ain oet t zicht;
:Zo sloeten doagen... joaren
:Veur ons heur blinden dicht.

:De graauwe wilgen schoelen
:Daip doeknekt bie de sloot;
:De regen tikt aintoneg
:En zeurt in ainernood.

|}

==De spelling==
Hieronder vie-j een uutleg van de Vosbergenschriefwiese deur Jan Naarding. Uut '' 't Swieniegeltje'', darde jaorgang.

<gallery>
Ofbeelding:Vosb1.jpg
Ofbeelding:Vosb2.jpg
Ofbeelding:Vosb3.jpg
</gallery>
<gallery>
Ofbeelding:Vosb4.jpg
Ofbeelding:Vosb5.jpg
</gallery>

[[Kategorie:West-Veluws_artikel]]
[[Kategorie:Nedersaksiese spellingsrichliene]]
