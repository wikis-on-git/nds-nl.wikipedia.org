De '''Vosbergenschriefwiese''' is n [[schriefwieze]] uut [[1955]] die bedoeld was um n eenheidsspelling te vormen veur t [[Nedersaksies]] dat espreuken wördt in [[Nederlaand]], [[Duutslaand]] en derbuten. 

De Vosbergenschriefwiese is op-esteld deur [[Jan Naarding]] en [[Arnold Rakers]] en hef in t tiedschrif [['t Swieniegeltje]] estaon. Ondanks de andacht en alle pogingen um t [[Platduuts]] en t [[Nederlaands Leegsaksisch|Nederlaands-Nedersaksies]] dichter bie mekaar te brengen is de Vosbergenschriefwiese nooit an-eneumen as algemene [[Leegsaksische orthogroafie|Nedersaksiese orthografie]]. Volgens sommigen was dat umdat der meuilike tekens in stungen, zo as de [[korona]] op de a en u, en de [[umluud]].

De Vosbergenschriefwiese mos de greui van t Nedersaksies as kultuurtaal n zetjen in de goeie richtige geven, mer daor bleek op t lest niet genog vraag naor te ween. Naardings dichtbundel ''Dååd en drööm'' (Doad en dreum) verscheen in [[1966]] in de Vosbergenschriefwiese. Hierin stung n stukjen van zien onvoltooiden [[Van den vos Reynaerde|Reinaert-vertaling]] ''Reiner Robaord''.

De eerste dichtbundel in de Vosbergenschriefwiese was ''De Tied blif Baas: Gedichten et Joor rund'' (1955) van de [[Graofschop Bentheim|Bentheimer]] [[Karl Sauvagerd]]. Daorop volgde ''Algerak'' (1959) van de [[Twente|Twent]] [[Arend Lamm]]. In zien inleiding op disse leste bundel schreef Arnold Rakers: ''"De schriefwiese van ''Vosbergen'' (of ''Everloo''!) is så maklik, dat ieder kind se heel gaue leren kan (wel 't anders vertelt, weet nich wat he seg, of is te löi üm te begriepen dat de schriefwiese van iedere "kultuur-språke" effenties "leerd" wodden mot)."''

==Veurbeeld==
Hieronder steet t Groningse gedichte ''Tweidonker'' deur Nikl. Griep (Jelle Dijkstra) in de Vosbergenschriefwiese en in de Groningse spelling. Uut '' 't Swieniegeltje'', darde jaorgang.
{| {{prettytable}}
| '''Vosbergenschriefwiese'''
:De regen tikt aintoneg
:En söört in ainernood
:Sien tröörlaid langs de wegen,
:Langs stoppellaand en sloot.

:De kimme spant sůk nauwer,
:De wereld wordt so klain;
:Hier våårt döör 't våle düüster
:De regenwind allain.

:De lichten, ver, in 't dörpke,
:Gåån ain vöör ain ůůt 't sicht;
:So slůten dågen... jåren
:Vöör ůns höör blinden dicht.

:De grauwe wilgen schůlen
:Daip důůknekt bie de sloot;
:De regen tikt aintoneg
:En söört in ainernood.
| '''Grunningse spelling'''
:De regen tikt aintoneg
:En zeurt in ainernood
:Zien treurlaid laangs de wegen,
:Laangs stoppellaand en sloot.

:De kimme spant zok naauwer,
:De wereld wordt zo klain;
:Hier voart deur t voale duuster
:De regenwind allain.

:De lichten, ver, in t dörpke,
:Goan ain veur ain oet t zicht;
:Zo sloeten doagen... joaren
:Veur ons heur blinden dicht.

:De graauwe wilgen schoelen
:Daip doeknekt bie de sloot;
:De regen tikt aintoneg
:En zeurt in ainernood.

|}

==De spelling==
Hieronder vie'j n uutleg van de Vosbergenschriefwiese deur Jan Naarding. Uut '' 't Swieniegeltje'', darde jaorgang.

<gallery>
Ofbeelding:Vosb1.jpg
Ofbeelding:Vosb2.jpg
Ofbeelding:Vosb3.jpg
</gallery>
<gallery>
Ofbeelding:Vosb4.jpg
Ofbeelding:Vosb5.jpg
</gallery>

== Bronnen ==
<nowiki>*</nowiki> Helmut Lensing, Die Niederdeutsch-Bewegung nach 1945 in den Regionen Grafschaft Bentheim, Emsland und Ost-Niederlande, in: Osnabrücker Mitteilungen. Mitteilungen des Vereins für Geschichte und Landeskunde von Osnabrück (Historischer Verein), Bd. 125, Osnabrücker 2020, S. 91-116.

* H.T.J. Miedema, Het Nedersaksisch symposion (1955), in: <nowiki>http://www.twentsetaalbank.nl/docs/DmB_1955_078-Het_Nedersaksisch_symposion-MiedemaHTJ.pdf</nowiki> 

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Nedersaksiese spellingsrichliene]]
