[[Bestaand:Parus major m.jpg|thumb|Biejevreter]]
De '''biejevreter''' of '''sjiet-in-t-vuur''' ([[Latien]]: ''Parus major'') is n [[zangvoegel]] uut de familie van de [[mezen]] (''Paridae''). Volwassen biejevreters bin oengeveer 14 sentimeter groot. De biejevreter het n zwarte kroen, witte wangvlekken, n gele borst en over de lengte op de borst n zwarte band. Mannetjes bin te herkennen an de dudelik brejere zwarte band. De jongere biejevreters bin wat vaoler ekleurd en mist n zwarte streep (dit verschient [[haarfst|sarest]]). t Is de grootste soort, zo as de Latiense naam verraoit.

Biejevreters bin niet schuw, en eten somtieds [[apenoeten|apenoetjes]] uut de hand. In de breuitied eten ze veural [[insektn|insekten]] en insektenlarven. De biejevreter nestelt in boomholtes en oek vaak in [[nestkast|nestkasjes]]. Zien veurkeur gaot uut naor n vlieggat dat n paor millimeter groter in deursnee is as dat van t [[blauwpaapjen (Parus caeruleus)|blauwpaapjen]]. An t eind van de leinte en in t veurst van de zoemer wort de biejevreter seksueel aktiever, mar vanof t moment dat de dagen langer worren ([[21 desember]]) begint t mannetjen al vaker te zingen. 

Biejevreters kommen in heel [[Europa (continent)|Europa]] veul veur, mar niet op [[Ieslaand|Iesland]]. Ze kommen veural veur in [[bos]]sen, parken en [[tune|hofjes]]. Meestal standvoegel, mar in sommige jaoren kunnen groepen uut [[Noord-Europa|Noordoost-Europa]] naor [[Centraol-Europa|Midden-]] en [[West-Europa]] trekken.

Biejevreters staon der um bekend dat ze doppen van [[melk]]flessen lospikken um bie de [[room]] te kunnen.

== Nedersaksies ==
{|
|
* [[Achterhooks]]: ''schiet-in-t-vuur''
* [[Drèents]]:
** ''bijenpikkertie{{small()|n}}''
** ''bijmeesie'' ([[Zeijen]]), ''bijmies''
** ''iemenpikkerdie'', ''iemenpikkertie{{small()|n}}''
** ''iemensnappertien'' ([[Ni'jlusen]])
** ''meze'' ([[Zuudwest-Drèents|ZWD]], [[Veenkelonioals|VK]], [[Zuudoost-Veen-Drèents|ZOV]]), ''mees''
* [[Grunnegs]]
** ''blaauwmaiske'' 
** ''blaauw-wintermaiske'' '
** ''iembieter'' 
** ''iempikkertje''
** ''spekmaiske''
| valign=top |
* [[Stellingwarfs]]:
** ''baordman''
** ''bi'j{{Small()|e}}bieter''
** ''bi'jepikker''
** ''bi'jevreter''
** ''geelbossien''
** ''iemenpikker'', ''iemkepikker''
** ''neutedoppe''
* [[Tweants]] ''biejmeze''
* [[Veluws]]:
** ''biejevreter'' ([[Putten]], [[Zwartebroek]])
** ''biemieze'' ([[Nunspeet]], [[Heerde]])
** ''schiet-in-t-vuur'' ([[Epe]])
** ''sjiet-in-t-vuur'' ([[Putten]])
|}

== Foto-uutstalling ==
<gallery>
Bestaand:Musvit.jpg
Bestaand:Parus major01.jpg
Bestaand:Parus major g1.jpg
Bestaand:Great Tit fledgeling.jpg
Bestaand:Parus major excelsus MHNT 232 Aïn Béïda Algerie.jpg
</gallery>

== Uutgaonde verwiezingen ==
{{Commons|Parus major}}
* [http://www.soortenbank.nl/soorten.php?soortengroep=vogels&record=Parus+major SoortenBank.nl - beschrieving, ofbeeldingen en geluud]
* [http://www.mezencam.nl/ Mezencam.nl - rechstreekse beelden (tiejens t breuiseizoen) in n nestkast van n biejevreter]

{{Dialekt|wvel|Putten|Algemene Nedersaksiese Schriefwieze}}

[[Kategorie:Voegel]]

{{Link FA|sv}}
{{Link GA|en}}
