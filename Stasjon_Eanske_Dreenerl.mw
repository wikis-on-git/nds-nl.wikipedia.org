{{Infobox
| bgcolor     = #0000DF
| kop         = {{kleur|#ffffff|Stasjon Eanske Dreenerl}}
| ofbeelding = Station Enschede Drienerlo.jpg
| caption     = De wachtroemte
| subkop1     = {{kleur|#ffffff|Informasie}}
| head1_1     = Ofkortige | item1_1 = Esd
| head1_2     = Los-doan | item1_2 = 22 noveamber 1996
| head1_3     = Perrons | item1_3 = 2
| head1_4     = Perronspeure | item1_4 = 2
| head1_5     = Lienden | item1_5 = [[Spoorliende Zutfent - Glanerbekke|Stoatsliende D]]
| head1_6     = Verveurders | item1_6 = [[Nederlandse Spoorwegen|NS]]
}}<noinclude>'''Stasjon Eanske Dreenerl''' is n [[spoorwegstasjon]] in de [[Neerlaand|Neerlaandse]] stad [[Eanske]], in [[Oaweriessel]]. t Gung los in 1996 veur t bedriewenterreain Dreenerl, det westlik van Eanske lig. [[De Grolsch Veste]] van vootbalklub [[FC Twente]] lig er dreks teagnoawer. Eawn wieter lig de [[Universiteat Tweante]].

t Stasjon hef n biejzönner keagelvörmig glöazen stasjonsgebaawsken. Öp n begoanen groond is der nen breudskensweenkel. Boawnin, öp perronheugte, is ne wachtroemte. De twea perronen ligt teagnoawer mekoar öp de spoordieke, an de kaanten van de twea speure. De perrons bint met mekoar verbönnen via nen tunnel.

De völgnde treanserien stopt öp Eanske Dreenerl:

{| class="wikitable vatop"
!Serie
!Treansoart
!Roete
!Biejzönnerheaden
|-
| 7000
| [[Sprinter (treane)|Sprinter]]
| [[Stasjon Apeldoorne|Apeldoorne]] - [[Stasjon Deventer|Deventer]] - [[Stasjon Almelo|Almelo]] - [[Stasjon Hengel|Hengel]] - [[Stasjon Eanske Dreenerl|Eanske Dreenerl]] - [[Stasjon Eanske|Eanske]]
| Ridt in n oawnd en öp zöndag nich tusken Almelo en Eanske.
|-
| 7900
| [[Sprinter (treane)|Sprinter]]
| [[Stasjon Zwol|Zwol]] - [[Stasjon Almelo|Almelo]] - [[Stasjon Hengel|Hengel]] - [[Stasjon Eanske Dreenerl|Eanske Dreenerl]] - [[Stasjon Eanske|Eanske]]
|
|}

Vanof deseamber 2009 rieden n 7900-serie nich wieter as [[Stasjon Nijverdal]] deur n anleg van nen spoortunnel doar. Öp 1 april 2013 is disse verbeendige wier trög-jouwd.

Öm reln biej vootbalwedstrieden, tusken supporter, te veurkömmen könt de perronen veur n deal of-slötten wörn met hekken. Biej thoeswedstrieden van FC Twente riedt der supportertreanen as stoptreane tusken [[Riesn]] en Eanske, riedt de reguleare treanen met mear kapasiteait, en stopt de Intercity's tusken [[Hengel]] en Eanske ok öp Eanske Dreenerl. t Öpskoalen van de kapasiteait van Sprinters en t biej Eanske Dreenerl loaten stoppen van Intercity's wör ok jöarliks doan öp n ochtend noa de [[Batavierenrace]], öm de doezenden studeanten dee dan vanof n universiteatskampus vertrekt wier öp hoes an te können brengn.

End 2006 is de vroej toogaanklike plearwealnstallige van t stasjon in eustlike richtige oet-breaid.

Laanks Stasjon Eanske Dreenerl löp busliende 1 ([[Wesselerbreenk]] - [[Stasjon Eanske]] - [[Universiteat Tweante|Universiteat Langenkampweg]]), den twea töt zes kear per oer biej t stasjon stöp.

Vanof 1 deseamber 2015 zöl n noam van t stasjon Eanske Dreenerl Eanske Kennispark wörn.

[[Kattegerie:Tweants artikel]]
[[Kattegerie:Spoorwegstasjon in Oaweriessel]]
