[[Bestaand:Lânkaart terreinferlies Frysk Magna Frisia.png|thumb|right|350px|Et terreinverlees van et [[freesk]] in [[Nederlaand|Neaderland]] en [[Duutslaand|Düütskland]] döär de eywen hinne]]
Et '''oldfreesk''' was de [[Germaanse taelen|westgermaanske taal]] dee in de [[middeleewn|middeleywen]] döär de [[freesken]] an de [[Noordzee|Noordseyküst]] van [[West-Europa|Noordwesteuropa]] spröäken wordde. Et was dårmid de vöärlouper van de moderne [[freeske taaln|freeske talen]]. Et oldfreesk untwikkelde him ruweg rund de [[7e eeuw|7. eyw]] uut et [[protofreesk]]e [[dialekt]] van et noordwestgermaansk. Et was een beholdende [[taal]], dee pas rund [[1550]] sodånig veranderd was, dat der van [[middelfreesk]] spröäken worden kan. Umdat de eyrste oldfreeske tekst uut de [[12e eeuw|12. eyw]] dateert, wordt de oldfreeske periode ouk wel umskreaven as dürend van [[1150]] tot [[1550]]. Disse taal is benamens oaverleaverd in de form van [[oorkunde]]s en [[wet]]steksten. Wel bestån der oldere inskriptys dee skreaven binnen in [[anglofreeske runen]], mar dat binnen der neet slim vöäle, en butendat vake vöär meyrdere uutleg vatber.

== Taalgebeed==
Et freesk wordde in de [[middeleewn|middeleywen]] in een vöäl grouter gebeed spröäken as dat vandage de dag et geval is. Dodestyds kun tot et freeske taalgebeed reakend worden: sowat et heyle küstgebeed van [[Seywsk-Vlaanderen]] tot et land [[Wursten]] an de andere kante de [[Waeser]]munding, mid dårby de [[Waddeneilanden]] van [[Westfreeskland]] tot en mid [[Wangeroog]], et isoleerde [[eiland]] [[Hellegolaand|Helligoland]], in de [[Düütske Buchte]], de küst van [[Noordfraislaand|Noordfreeskland]], et [[skyreiland]] [[Eiderstead]] inbegreapen, en alle [[noordfreeske eilanden]].<ref>Hutterer, Claus Jürgen, ''Die Germanischen Sprachen'', s. 236.</ref> An et begin van de oldfreeske periode sal et freesk når alle gedachten ouk buten dat gebeed in gebruuk west hebben as een handelstaal en möägelik as ''[[lingua franca]]''.

Gåndeweg de oldfreeske periode wordde et freeske taalgebeed lykewel stådigan kleiner. Teagen et ende van dee periode wordde et freesk ten westen van [[Vlieland]] inkeld noch spröäken up [[Texel]], in [[Noord-Hollaand|Noordholland]] boaven et [[IJ (rivier)|IJ]] (mar neet in [[Kennemerland]]), in [[Zuud-Holland|Süüdholland]] in de umkryten van [[De Kaag]], en in [[Zeelaand|Seyland]] in [[Zierikzee]] en umkryten. Vearder höyrden do ouk [[Frieslaand|Freeskland]] en [[Noordfraislaand|Noordfreeskland]] noch altyd tot et freeske taalgebeed, mar was dat in de [[Ommelaanden|Grönninger Ummelanden]] en [[Oostfraislaand|Oustfreeskland]] al flink an et ofbrokkelen. Rund [[1600]] was de teagenwoordige provincy [[Grunnen (provìnzie)|Grönningen]] geheyl untfreesked raked, wyls in Oustfreeskland inkeld noch et noordelike [[Harlingerland]], de meyrste [[Waddeneilanden]], et land [[Wursten]] en et [[Seelterlaand|Säälterland]] an et freesk bleaven vasteholden. Underwyls hadden ouk et [[Oostfrais|oustfreesk]] en et [[noordfreesk]] der eigen losmaked van et [[Westlaauwers Frais|westlauwersk freesk]] en wären de beide talen begunnen an een eigen untwikkeling.

== Geskydenis ==
De oldste oaverleaverde freeske tekst was lang een fragmentariske [[psalm]]vertaling uut et ende van de [[12e eeuw|12. eyw]], mar in [[2015]] wordde in een vearders [[Latien|latynsktalig]] manuskript een korte notity in et oldfreesk untdekked, bestånde uut de woorden ''Lesa mi, helpe mi'' ("Verlos my, help my") en ''herte ande lenden god'' ("Harte en nyren God"), dee dateert uut de periode [[1100]]-[[1125]].<ref>Boers, Erwin, ''Oudste Fries op perkament'', in: de ''Ljouwerter Krante'', 23 juni 2015.</ref> Alle andere oaverleaverde teksten, vöäral rechtshandskriften, binnen van de [[13e eeuw|13. eyw]] of later. De meyrsten dateren uut de [[14e eeuw|14. eyw]] en [[15e eeuw|15. eyw]], want tüsken [[1300]] en [[1500]] beleavde et freesk as skryvtaal een groute blööytyd. Et wordde bruked in alle facetten van et bestüür in [[Frieslaand|Freeskland]], en was so belangryk dat al rund [[1485]] et eyrste drukkede book in et freesk verskaen, de sonöömde ''Freeska Landriucht'' (oldfreesk vöär et ''freeske landrecht''). Dat is vöär so'n kleine taal slim seldsem, döärdat de bookdrükköänst amper 35 jår eyrder uutvünden was.

Umdeby [[1500]] kwam an de blööytyd van et freesk lykewel abrupt een ende. Vöär een grout deyl was dat een gevolg van de veroavering van westlauwersk Freeskland döär [[Albrecht van Saksen|Albrecht van Sassen]], dee de rechten oaver dat gebeed in [[1498]] in handen kreagen had. Dee trük nå dee tyd een grout antal butentlandske ambteners an en vervung et freesk as bestüürstaal döär et [[Hollaans (dialekt)|hollandsk]]. Et freesk wordde wearummedrungen når et platteland, wår et, relativ isoleerd van et hollandsk döär de minne verbindings van dee tyd, as spreaktaal van sowat de heyle bevolking voordleavde. Et ende van de oldfreeske periode, dee rund [[1550]] te book ståt, valt samen mid de teruggeval van skryv- når spreaktaal. Dårnå spreaken wy van [[middelfreesk]], een taalform dee pas rund [[1820]] stådigan in et moderne [[nyfreesk]] oavergån sol. Taalkündig seen is et groutste verskil tüsken et oldfreesk en et middelfreesk et feit dat et oldfreesk noch een [[naamval]]lesysteem had, wyls dat by de oavergang når et middelfreesk verdwaen of tenminsten in unbruuk raked was.

== Varianten van et oldfreesk ==
In et oldfreesk kan een verskil maked worden tüsken vrogge en late formen. Rund [[1400]] is der wat dat angåt stådigan een verandering te verneamen in de skrivtelike bronnen. Dat verskil is so grout dat de [[taalkunde|taalkündigen]] [[Reitze Johannes Jonkman|Reitze Jonkman]] en [[Arjen Versloot]] van mening binnen dat al et skreaven freesk van nå et jår [[1450]] eins tot et [[middelfreesk]] reakend worden moaten sol.<ref>Jonkman, Reitze J., en Versloot, Arjen P., ''Tusken Talen''.</ref> 

Vergelyk in de tabel hyrunder de vrogge en late oldfreeske formen mid mekäre:
{| class="wikitable"
|-
! woord
! vrog oldfreesk (1300)
! laat oldfreesk (1450)
|-
| wêze
| align="center"|''wesa''
| align="center"|''wessa''
|-
| dat
| align="center"|''thet''
| align="center"|''dat''
|-
| hja
| align="center"|''hia''
| align="center"|''hyae''
|-
| wurd
| align="center"|''word''
| align="center"|''wird''
|-
| wat
| align="center"|''hwat''
| align="center"|''haet''
|-
| foar
| align="center"|''for''
| align="center"|''for''
|}

== Vergelyking mid andere westgermaanske talen ==
Oaver et algemeyn kümt et oldfrysk stark oaverene mid et [[oldingelsk]] (of angelsassisk). So deylt et bygelyks in de [[palatalisåty]] van [[velair|veläre]] [[midklinker]]s, dee krekkengelyk in et oldingelsk vöärkümt. Düs wyls de [[germaanse taelen|süüdwestgermaanske talen]] [[oldsaksisch|oldsassisk]] en [[oldneaderlandsk]] et veläre bygeluud an et ende van ''dag'' behölden, kraeg et oldfreesk dårvöär ''dei'', en et oldingelsk ''dæġ'' (uutspråke: [dæj]). [[Assibilåty]] is een ander [[ingveonisme]], een [[taalkunde|taalkündige]] vernying dee wel in de [[germaanse taelen|noordwestgermaanske talen]] vöärkwammen, mar neet in de [[hoogduuts|hougdüütsk]]e talen, en mar sporadisk in de [[Nederfrankies|neaderfrankiske talen]]. Dårdöär wordde de beginklank van "karke" in et oldfreesk ''tziurke'' en in et oldingelsk ''ċiriċe'' (uutspråke: [ʧiriʧe]), wyls et in et oldsassisk en et oldneaderlandsk (dat beide neaderfrankiske talen binnen) ''kirika'' blaev. Vearder behöld et oldfreesk van alle kontinentåle westgermaanske talen et langst de stemhebbende [[th]] (van et ingelske ''this'') en stemlouse th (van et ingelske ''thin''), tot de [[13e eeuw|13.]] of möägelik selvs de [[14e eeuw|14. eyw]], wyls dee klank do in et oldsassisk en et oldneaderlandsk al lang vervangen was döär een [d], een verandering dee al in de [[19e eeuw|19. eyw]] in et [[oldhougdüütsk]] begunnen was. 

In de tabel hyrunder worden verskillende oldfreeske woorden mid vertalings van andere [[West-Germoanse toalen|westgermaanske talen]] vergeleaken:<ref>Sjölin, Bo, "Das Altfriesische", s.&nbsp;15-18.</ref>
{| class="wikitable"
|-
! woord
! oldfreesk
! [[oldingelsk]]
! [[oldsaksisch|oldsassisk]]
! [[oldhougdüütsk]]
|-
| fet
| ''fet''
| ''fæt''
| ''fat''
| ''faz''
|-
| man
| ''mon''
| ''mann''
| ''mon''<br> ''man''
| ''man''
|-
| moanne
| ''monath''
| ''monaþ''
| ''monath''<br> ''manuth''
| ''manod''
|-
| rêd
| ''red''
| ''ræd''
| ''red''<br> ''rad''
| ''rat''
|-
| oar
| ''othar''
| ''oðer''
| ''oðar''
| ''andar''
|-
| fiif
| ''fif''
| ''fif''
| ''fif''
| ''fimf''
|-
| ús
| ''us''
| ''ús''
| ''us''
| ''uns''
|-
| tsjerke
| ''tziurke''
| ''ċiriċe''
| ''kirika''
| ''kirihha''
|-
| lizze
| ''ledza''
| ''leċġan''
| ''leggian''
| ''legen''
|-
| hynder<br> hoars
| ''hors''
| ''hors''
| ''hors''<br> ''hros''
| ''hros''
|}

== Oaverleaverde teksten ==
[[Bestaand:Freeska Landriucht.jpg|thumb|Eyrste bladsyde van et ''[[Freeska Landriucht]]'', et eyrste drukkede book in et oldfreesk, daterend uut umdeby [[1485]].]]
Et groutste deyl van de geskrivten dee in et oldfreesk bewaerd bleaven binnen, binnen rechtsteksten. Dee binnen benamens oaverleaverd in sesteen kodeksen en eyn drukked book.<ref>Vries, Oebele (red.), ''Asega, Is het Dingtijd?: De Hoogtepunten van de Oudfriese Tekstoverlevering'', s. 11-14.</ref> De teksten worden döärgåns indeyld up grund van geografiske kumof:

* tüsken [[Lauwers]] en [[Waeser]]:
** ''Eyrste Riustringer Kodeks'' (R1)
** ''Tweyde Riustringer Kodeks'' (R2)
** ''Brookmerbreev''
*** ''Eyrste Brookmer Handskrivt'' (B1)
*** ''Tweyde Brookmer Handskrivt'' (B2)
** ''Eyrste Emsinger Handskrivt'' (E1)
** ''Tweyde Emsinger Handskrivt'' (E2)
** ''Darde Emsinger Handskrivt'' (E3)
** ''Fivelgoer Handskrivt'' (F)
** ''Eyrste Hunsinger Kodeks'' (H1)
** ''Tweyde Hunsinger Kodeks'' (H2)

* tüsken [[Lauwers]] en [[Vlieland]]:
** ''Kodeks Unia'' (U)
** ''Jus Municipale Frisonum'' (J)
** ''Kodeks Aysma'' (A)
** ''Kodeks Roorde'' (Ro)
** ''Kodeks Parisiensis'' (P)
** ''Kodeks Furmerius'' (Fs)
** ''Freeska Landriucht'' (olde druk) (D)

* tüsken [[Vlieland]] en [[Zwin]]
** uut dit gebeed binnen geyn teksten in et oldfreesk oaverleaverd.

== Vöärbealdtekst ==
{| class="wikitable vatop"
! colspan="2"|Uut et ''Fivelgoër Recht'':
|-
! oldfreesk 
! moderne vertaling
|-
| 
1''. Hueth is riucht? List ende kenst riuchtis ande godis. 'Riuchtes', thet queth rethelika thinga ande riuchtelika thinga, alsa bithiut hit thi paws.''
''2. Hwet queth thet wird 'godis'? Nethelikera thinga and erlikera thinga, sprecht thi kaiser.''
''3. Hv monich riucht ister? Twa, en godelic ende en manslic; thet erste is thi onbern, thet other scoltu lernia; thet en hath naturalis, thet other ciuilis.''
| 
1. Wat is rjocht? Wittenskip en kennis fan it rjocht en it goede. 'Fan it rjocht', dat betsjut ferstannige dingen en rjochterlike dingen, alsa tsjut de paus it.
2. Wat betsjut it wurd 'fan it goede'? Nuttige dingen en earlike dingen, sprekt de keizer.
3. Hoemannich rjocht is der? Twa, in godlik en in minslik; dat earste is dy oanberne, it oar silsto leare; it ien hjit ''naturalis'', it oar ''civilis''.
|}

== Uutgånde verwysings ==
* [http://www.11en30.nu/de-kanon-finsters/it-aldfryske-rjocht?language=1 Et oldfreeske recht in de kanon van de freeske geskydenis]
* [https://wikisource.org/wiki/Main_Page/Frysk Een päär oldfreeske teksten up de freeske versy van Wikibronnen]

{{Bron|
'''referentys''':<br>
<references/>
'''bronnen''':<br>
* Boelens, K., et al., ''Twataligens: Ynlieding yn Underskate Aspekten fan de Twataligens'', Leeuwarden, 1981 (Fryske Akademy), ISBN 9 06 27 30 086.
* Bremmer jr., Rolf H., ''A Bibliographical Guide to Old Frisian Studies'', Odense, 1992 (Odense University Press).
* Bremmer, Rolf H.; Johnston, Thomas S.B.; en Vries, Oebele, under red. van, ''Approaches to Old Frisian Philology'', Amsterdam/Atlanta, 1998 (Rodopi).
* Bremmer, Rolf H.; Laker, Stephen; en Vries, Oebele, under red. van, ''Advances in Old Frisian Philology'', Amsterdam/New York, 2007 (Rodopi).
* Bremmer, Rolf H.; Meer, Geart van der; en Vries, Oebele, under red. van, ''Aspects of Old Frisian Philology'', Amsterdam/Atlanta, 1990 (Rodopi).
* Bremmer, Rolf H., ''An Introduction to Old Frisian: History, Grammar, Reader, Glossary'', Amsterdam/Philadelphia, 2009 (John Benjamins Publishing Company).
* Hofmann, Dietrich, en Popkema, Anne Tjerk, ''Altfriesisches Handwörterbuch'', Leeuwarden, 2008 (Fryske Akademy).
* Hofstra, T., ''Oudnoors I'', Grönningen, 1996.
* Jonkman, Reitze J., en Versloot, Arjen P., ''Tusken Talen'', Leeuwarden, 2008 (Afûk).
* Sjölin, Bo, ''Das Altfriesische'', in: Anthonia Feitsma, W. Jappe Alberts en Bo Sjölin, ''Die Friesen und ihre Sprache'' (''Nachbarn'', band 32), 1987.
* Vries, Oebele, under red. van, ''Asega, Is het Dingtijd?: De Hoogtepunten van de Oudfriese Tekstoverlevering'', Leeuwarden/Utrecht, 2007 (Steven Sterk).
* Hutterer, Claus Jürgen, ''Die Germanischen Sprachen'', Wiesbaden, 1987 (2. druk), ISBN 3 92 23 83 521.
----
Vöär andere bronnen en veardere literatuur, kyk up: [http://en.wikipedia.org/wiki/Old_Frisian ''Notes'' en ''References'', up disse syde].
}}

{{Dialekt|stl||Nysassiske Skryvwyse}}

[[Kategorie:Freesk]]
[[Kategorie:Germaanse taol]]
