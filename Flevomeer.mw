[[Bestaand:500vc ex leg copy.jpg|thumb|An t begin van t [[Subatlantikum]] bestung t Flevomeer al.]]
t '''Flevomeer''' ([[Latien]]: ''Flevo Lacus'' of ''Flevum'') was in de [[Romeinse tied]] (tot ongeveer [[400 n.Chr.]]) n binnenwaoter in de [[Lege Laanden]], n zeutwaotergebied dat in umvang kleinder was as t [[Iesselmeer]] noen is. De naam van t meer is veural bekend ewörden mit dank an n beschrieving van [[Pomponius Mela]], n [[Romeinse Riek|Romeinse]] [[geografie|geograaf]]. n Verbiending mit de [[Noordzee]] was der in t begin niet. As gevolg van de hogere temperaturen steeg tussen de [[5e eeuw|5e]] en [[8e eeuw]] de zeewaoterspegel. Hierdeur nam t meer in umvang toe en wördden t in grootte vergeliekbaor mit t Iesselmeer. 

Dit meer kreeg bekendheid as t ''Almare'' of [[Almere (meer)|Almere]], vrie vertaald t ''grote meer''. In n proses dat in totaal n eeuw of achte duurden, sloekten de an-evoerde waotermassa's alsmar meer laand op. Brak en zeut waoter vermengden zich zeutjes an mit mekaar en in [[1340]] deuk veur t eerst de naam [[Zujerzee]] op. t Duurden nog tot umstreeks [[1600]] tot de boel volledig verzilt raakten en de Zujerzee n echte zee eneumd kon wörden.

t Flevomeer ontwikkelden zich nao de Romeinse tied deur de aofslag van de oevers tot t [[Almere (meer)|Almere]]. Waorschienlik ontstung in de [[middeleeuwen]]<ref>[http://books.google.nl/books?id=YzBj8Mt6-1YC&pg=PA361&dq=groot+landverlies+tussen+zijpe+en+vlie [[Jan Buisman|J. Buisman]] en A.F.V. van Engelen (2000) - ''Duizend jaar weer, wind en water in de lage landen, deel 1 tot 1300'', blz. 361, Uitgeverij Van Wijnen, ISBN 90-5194-075-0]</ref> mit t stiegen van de zeespegel en t aofgraven van [[vene|veengronden]] deur de [[Friezen]] in [[West-Frieslaand]] ([[Enkhuzen]], [[Medemblik]] enz.) via t [[Vlie]] n verbiending tussen t Almere en de [[Waddenzee]] en ontstung de [[Zujerzee]].

t Was oek de naam van de polders [[Oostelik Flevolaand|Oostelik]] en [[Zujelik Flevolaand]] veurdat ze in [[1957]] en [[1968]] dreugeleegd wördden en gien deel meer uutmaakten van t [[Iesselmeer]].

Allewel t niet juust is, wördden de term véúr de dreugeleging van disse polders oek wel as andujing veur t hele Iesselmeer gebruukt.

==Referensies==
<references/>

{{Coordinate|NS=52.284597|EW=5.233449|type=waterbody|maptype=relief|region=NL}}
{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Historiese geografie]]
[[Kategorie:Meer]]
[[Kategorie:Geschiedenis van Nederlaand]]
[[Kategorie:Woater in Nederlaand]]
