't '''Europees Haandves veur regionale talen of talen van minderheen''' ([[Engels]]: ''European Charter for Regional or Minority Languages'') is een verdrag dat op [[25 juni]] [[1992]] deur 't Comité van Ministers van de [[Raod van Europa]] vastesteld wönnen en op [[1 meert]] [[1998]] in warking etrejen is. 't Doel van 't Haandves is an d' ene kaante de bescharming en bevordering van regionale talen en talen van minderheen as bedreig onderdeel van 't Europees cultureel arfgoed en an d' aandere kaante sprekers van regionale talen of talen van minderheen de meugelijkheid te biejen disse talen in zowel 't openbaore as persoonlijke leven te gebruken.

==Erkenning van regionale talen in Nederlaand==
In [[1996]] hef de Nederlaanse overheid 't [[Nedersaksisch]] op-egeven onder Deel II van 't Haandves. Oek bin 't [[Jiddisch]] en [[Romani]] as neet-terretoriale talen erkend. 't [[Fries]] wönnen erkend volgens deel III, waordeur 't bieveurbeeld in overheidsgeschriffen gebruuk mag wonnen. 't [[Limbörgs|Limburgs]] wönnen in [[1997]] asnog erkend as regionale taal.

Een verzeuk um 't [[Zeeuws]] erkend te kriegen as [[Nederlaand|Nederlaans]] vierde regionale taal hef minister van Binnenlaanse Zaken [[Johan Remkes]] in [[2004]] of-ewezen, umdat 't Zeeuws historisch ezien een [[dialekt|dialek]] van 't Nederlaans is. <ref>http://www.regering.nl/actueel/nieuwsarchief/2004/06June/23/0-42-1_42-45131.jsp</ref> 't Nedersaksisch hef daorintegen, ondanks soms grote invleujen van en deur 't [[Hollaans]]/Nederlaans, zien eigen ontstaonsgeschiedenisse.

==Petisie veur een hogere erkenning van 't Nedersaksisch==
De ''Streektaal-Organisatie in het Nedersaksisch Taalgebied'' ([[SONT]]) hef in september [[2006]] namens de previnsies mit Nedersaksischpraotende inwoeners een petisie bie de laandelijke overheid in-eleverd um deel III van 't Haandves oek op 't Nedersaksisch van toepassige te maken.

't Tiedschrif ''Onze Taal'' schreef in september [[2007]] dat staotssikretaoris van Binnenlaanse Zaken [[Ank Bijleveld]] espreuken hef mit de Grunningse edippeteren Hans Gerritsen. Uut 't gesprek bleek dat 't Nedersaksisch kans maak um volgens deel III van 't Haandves erkend te wonnen. Mar 't ministerie van Binnenlaanse Zaken wil dat disse previnsies eers een koppel zaken onderzeuk. Der mut uut-eprakkezeerd wonnen ho of een hogere erkenning veur 't Nedersaksisch kan warken zonder dat de rieksoverheid der an te passe kump, en ho of ze de burokrasie beparken kunnen.

== Rifferenties ==
<references />

[[Kattegerie:West-Veluws_artikel]]
[[Kattegerie:Taol]]

[[ca:Carta Europea de les Llengües Regionals o Minoritàries]]
[[cs:Evropská charta jazyků]]
[[da:Den europæiske pagt om regionale sprog eller mindretalssprog]]
[[de:Europäische Charta der Regional- oder Minderheitensprachen]]
[[el:Ευρωπαϊκός χάρτης των περιφερειακών ή μειονοτικών γλωσσών]]
[[en:European Charter for Regional or Minority Languages]]
[[eo:Eŭropa Ĉarto pri la Regionaj kaj Minoritataj Lingvoj]]
[[fr:Charte européenne des langues régionales ou minoritaires]]
[[fy:Jeropeeske Hânfêst foar regionale talen of talen fan minderheden]]
[[gl:Carta Europea das Linguas Rexionais ou Minoritarias]]
[[hu:Regionális vagy Kisebbségi Nyelvek Európai Kartája]]
[[ie:Charta europan del lingues regional o minoritari]]
[[it:Carta europea per le lingue regionali e minoritarie]]
[[ja:ヨーロッパ地方言語・少数言語憲章]]
[[lb:Europäesch Charta fir Regional- oder Minoritéitssproochen]]
[[nds:Europääsche Charta vun de Regional- oder Minnerheitenspraken]]
[[nl:Europees Handvest voor regionale talen of talen van minderheden]]
[[oc:Carta Europèa des Lengües Regionaus o Minoritàries]]
[[uk:Європейська Хартія регіональних мов]]
