Et '''retoromansk''' is en [[Romaanse talen|romaanske språke]]. Et wördt vandage de dag espröäken in de kontreinen van et [[Zwitserlaand|switserske]] kanton [[Graubünden]]. By en volkstelling üüt [[1990]] gavven 66.356 meansken an dat se retoromaansk regelmåtig sprakken, en 39.632 dårvan had et as höyvdspråke. In 2000 gavven yts minder as 35.100 meansken an dat se retoromaansk as höyvdspråke hadden. 

Döärdat en bült städen en valleien in et kanton vrogger arg afgeleagen laggen untstünden der verskillende [[Dialekt|dialekten]] van de språke, en et kan upedeyld wörden in vyv undergruppen dee van west nå oust loupen, namelik: ''sursilvan'', ''sutsilvan'', ''surmiran'', ''puter'' en ''vallader''.

Alle vyv de dialektgruppen hebben höär eigen skrivtspråke untwikkeld. Et retoromaansk is sinds [[1938]] eyne van de veer officiele språken van Switserland, mär wördt mär min gebrüked in et oapenbår. In de nye grundwet van [[1999]] wördden de språke officieel as landsspråke erkend. Dårmead is et gelyk esteld mid de andere språken van et land; [[Duuts|düütsk]], [[fransk]], [[Italiaons|italiaansk]] en switserdüütske [[gebarenspråke]]. Der binnen verskillende pougingen edån üm en uniforme skryvwyse samen te stellen vöär et retoromaansk, mär dår binnen se en lange tyd neet in eslöägen. 

De lätste pouging üm en standardspråke vöär alle retoromaanskspreakenden samen te stellen kwam van de språkvereynige ''Lia Rumantscha''. Et initiativ kreyg de name ''Rumantsch Grischun'', in et sassisk ''graubündenromaansk'' nå de name van et kanton. Sinds [[1982]] is disse skrivtspråke de officiele skrivtspråke vöär kommunikaty mid de retoromaanskspreakende bevolking. In augustus [[2003]] beslöyt et kantonsparlement dat al et lesmateriaal vöär retoromaansktalige basisskolen söötjesan oaver solde mütten gån up disse gemeynskappelike variant. Vöär dee tyd wördden skoolboken in alle vyv de varianten üütegeaven. Dårnåst wördden de standardspråke nådat et inevoord de officiele skoolspråke in et Münsterdal (Val Müstair), in Oberhalbstein (Sursès), in et Albuladal, in et laeger eleagen gedeylde van Surselva en in Domat/Ems. 

In de vöärbye teen jår is et retoromaansk dårdöär årdig verstarked. ''Microsoft Office'' hevt 2005 en retoromaanske üütgåve üütebröcht.{{fotnotar}}

<div class="referansar-liten">
<references />
<div class="references-small "></div></div>
[[Kategorie:Romaanse taal]]
