'''Achter-Drempt''' is n [[darp]] in de [[gemiente (bestuur)|gemeente]] [[Bronckhorst]], in de Nederlandse previnsie [[Gelderlaand]]. Et lig in et zuudwesten van den [[Achterhook]] en telt zo'n 500 inwonners. Et darp beheurden tot [[1 januari]] 2005 tot de vroggere gemeente [[Hummel en Keppel]].

==Ontstaon==

Achter-Drempt is ontstaon uut ne karke en skole. Langs den ''Zommerweg'' is n lint ontstaon van boerderi-jen en arbeidershuze. De Rooms-Katholieke [[Kaark (gebouw)|Karke]] is deur zien umvang gezichtsbepaolend in et darp deur de verholdingsgewies kleinschaolige bebouwing. Et is n vri-j jong darp dat deur de bescharming van et umringende laandschap neet wieter zal greujen.

==Essenlaandschap==

Bi-j Achter-Drempt geet n hoger elaegen stuk graond wier aover in et bouwlaand van et essenlandschap. De landeri'jen rondumme den bebouwden kom bunt veural in gebruuk as bouwlaand.

De meeste bewonners warkt in ene van de naoberstaedn of in et boernbedrief. De plaatselike vootbalveraeneging ''Drempt Vooruit'' (nao et samengaon met ''H&K'' uut Keppel in 2003 ''HC'03'' eneumd) is ooit uut-ekommen in de 1st klasse van de zundagamateurs van den KNVB. Wieters bunt der nog beparkte veurzeeningen as de Rooms-Katholieke ''Willibrordusskole'', en wat kleine middenstanders.

{{Bronckhorst}}

[[Kategorie:Achterhooks artikel]]
[[Kategorie:Bronckhorst]]
[[Kategorie:Plaotse in Gelderlaand]]
