Den '''Gondelvoart en Breevoort''' is nen joarleks trögkerenden [[Gondelvoart]] dee vanof [[1928]] op den olden [[stadsgrachte]] van [[Breevoort]] wöd eholden in den [[Gelderlaand|Geldersen]] [[Achterhook]]. Et besteet uut nen tochte van deelnemmende voartuugen dee neet [[gondel (boot)|gondel]]s bunt moar vlotten mit velechte kunstveurwarpen. 

==Geskiednis==

Vanof 1928 wierd an-evangen veur den eersten kere moar zi-j mössen stoppen in 1935. Zie bunt in 1968 opni-j an-evangen en vanof dee tied joarleks op et letsten weakende van augustus en et eersten weakende van september. Wat velen in den tied neet wisten was, dat 40 joar doarveur, woonsdag [[15 augustus]] [[1928]] veur den allereersten keer in Breevoort nen gondelvoart te zeen was. Et bestuur van den Vereaniging Volksfeest had in [[Leag-Keppel]] nen gondelvaart ezeen en skref doarnoa in den Aaltensen Krante: ‘Doar veel zulk nen woaterfeest gans in de smaak. Veural bi-j aovond as alles feestelek verlecht wödt, bunt skitterenden anzichten te behoalen.’

Doar waren dee eersten kere in Breevoort 8 kleinen gondels, etrokken deur rooiboten en verlecht mit vetpötkes en lenteerns. Tot 1934 hebt zie den gondelvoarte eholden, altied as veurbereiding op et volksfeest en ok dee tied kwamen de kiekleu al wiet uut den umgeaving…

==Deurstart==

Et Comité Volksfeest reep in [[1968]] de Breevoortse leu op, um op [[21 meert]] noar Zale Goldewiek te kommen mit den slagzinne: "Dit kan den gewoarwödding van et joar wödden". Dee aovond is doar uutgebreid esproaken oaver den Gondelvoarte en den uutkomst was: Wi'j goat et doon. In fabreeken en schoppen gingen zi-j anvangen. Vakleu wödden doarbi-j eroopen. Et 2den weakende van september was et zowiet. Breevoort leep vol kiekleu um den gondelvoarte te zeen. Op zoaterdagoavond ging et nog bi'jnoa mis. Deur nen alderbastenden wolkbreuk um 18 uur dreigden dee gondelvoarte in et woater te vallen. Moar zeedoar, pastoor Metternich bad tiedens den Heiligen Misse um drögte, den lögt kloarden op en Breevoort beleafden nen dollen gondelvoartoavond…

==Ni-jen Tied==

Vandage bunt doar 14 gröppen bouwers, en rundumme et woarbi-j 350 vri-jwillers nen rolle spölt, en steet vandage los van et volksfeest, en is zelf nen volksfeest ewödden, mit nen broaderie, leavende muziek, en nen lechttocht deur den stad, woarbi-j völle inwonners tuunen en straoten hebt verlecht mit lämpkes en vetpötkes. Den Gondelvoarte is vandage de dag nen dele van den Breevoortsen- en zelfs Achterhooksen kultuur ewödden, neet meer weg te denken uut et leaven. 

Zee ok: [[Liest_van_regionaole_feesten]]

==Galleri-je==
<gallery>
Ofbeelding:Gondelvaart_breevoort_1928.jpg|Gondelvoarte 1928
Ofbeelding:Breevoort_gondelvoart_2008-01140.jpg|Leavende muziek (2008)
Ofbeelding:Breevoort_gondelvoart_2008-01150.jpg|Gondel mit lämpkes (2008)
Ofbeelding:Breevoort_gondelvoart_2008-01180.jpg|Gondel mit lämpkes (2008)
Ofbeelding:Breevoort_gondelvoart_2008-01332.jpg|Op Riege (2008)
Ofbeelding:Breevoort_gondelvoart_2008-01342.jpg|Ofsluuting mit vuurwark (2008)
Ofbeelding:Breevoort_gondelvoart_2008-01442.jpg|Nen verlechten tuun (2008)
Ofbeelding:Breevoort_gondelvoart_2008-01445.jpg|Broaderie (2008)
</gallery>

[[Kattegerie:Achterhooks_artikel]]
[[Kattegerie:Achterhook]]
[[Kattegerie:Kultuur]]
[[Kattegerie:Evenement]]

[http://www.gondelvaart-bredevoort.nl Bronne gondelvaart-bredevoort]
