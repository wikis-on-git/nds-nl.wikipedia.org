[[Ofbeelding:Zerstörung der Irminsaule durch Karl den Großen by Heinrich Leutemann.jpg|thumb|200px|right|Ofbeylding van de verwoosting van de Irminsul, wat anleiding was vöär de Saksenoorlogen.]]
De '''Saksenoorlogen''' ([[772]] - [[804]]) sint een antal oorlogen tüsken et [[Fraanken|frankiske]] ryk van [[Karel de Grote|Groten Karel]] en de [[Saksen (vôlk)|saksen]]. 

==Achtergrund==
Frankse köningen hadden töt dee tyd wal skatgelden kreygen van de saksen, mär se hadden se der nooit echt under kreygen. De saksen volgeden dårby noch altyd vaste an [[Germaanse mythologie|germaanske gelöyvsgebruken]], leyveden in lösse stamverbanden en güngen reygelmåtig up röyvtocht up frankiske grund. Et is nit düdelik of Karel eyrst enkel disse röyvtochten teagen wul gån of dat hee medeyne de sassen der under wul krygen en dwingen um [[Christendom|kristelik]] te worden.

De [[Annales regni Francorum]] (Frankiske Ryksgeskydenisse) en de [[Vita Karola Magni]] (leyvensbeskryving van Groten Karel) beskryvet de Saksenoorlogen uutvorig, mär der sint håste ginne upgravingen dån. In disse geskrivten wörd untvolking en vortvoring enöymet, mär dit is nargens so düdelik te seen as by de untvolking van [[Noordalbingië]] ([[Ditmarsken]], [[Holsteyn]] en [[Stormarn]]) en de invoring van de [[Slawiese volker|slaviske]] [[Abrodyten]].

==Oorsaak en verloop==
In 772 löyt Groten Kårel de [[Irminsul]]<nowiki/>e kapothauen. De Irminsule was nen groten stam, pål of stükke holt wat nen wearldboom vöärstellen mus. Dissen wearldboom (irminsule bedüdet letterlik ''sule van allens'') stütteden volgens de germanen den heamel en de earde (allens) en wör dårüm as vöärname heilige steyde anbeyden.<ref>''[[Annales Laureshamenses]]'', ad A. 772 (bij Pertz 1. 30) ("''Fuit rex Carlus hostiliter in Saxonia et destruxit fanum eorum, quod vocatur Irminsul.''"); ''[[Annales iuvavenses]]'', ad A. 772 (bie Pertz 1. 88) ("''Karolus idolum Saxonorum combussit, quod dicebant Irminsul.''").</ref> Ook wörd annöämen dat de steyde wår as disse sule stünd ne belangryke gadderplaatse was, wår as alle saksen te hope köämen üm et [[Ding (rechtsgeleardheid)|Ding]] (rechtdag) te holden. Et kapothauen van de Irminsule was düs medeyne nen anslag up et saksengelöyv en de saksen-"regeyring".

Dårüm stöyken de saksen in [[Deawnter|Deaventer]] [[Leefwin|Leevwin]] syne karke in 'n brand. Dat löyt Karel neet unbestraffed. Hee tröyk der up an üm de saksen te bestraffen. In et soamer van dat jår wün Karel eyrst: syn leyger stöyk de [[Rien|Ryn]] oaver, et saksiske gebeed in. Dår veröyvereden he under meyr de [[Hohensyborg|Syborg]] (by [[Dortmund]]) en de [[Eresborg]]<ref>Daniel Bérenger: Die eisenzeitliche Höhenbefestigung von Obermarsberg [http://www.gefao.de/bilder/publikation/aio06-PDF/AiO6_S28-32.pdf Digitalisat]</ref> (by [[Marsboarg|Marsbarg]]), wår as de Irminsule estån hebben sul. Van dåruut tröyk hee up de [[Wezer|Weser]] up an. Dår verslöyg he een saksenleyger. Öären leider, [[Hessi]], löyt sik töt Kristen döypen. Up basis van dit sukces bespröyk Karel syne wydtere plannen med een paar goodwillende saksiske edelmänne. Een antal dårvan setten he vöär de seykerheid wal gevangen. 

In [[773]] güng Karel når [[Italië|Italye]], wår as köning [[Desiderius van de Longobardn|Desiderius van de Longobarden]] de söäns van synen oaverleydenen bröyr [[Carloman I]] in huus har. Under 'n [[Westfalen|westfaalsken]] leider [[Wittekeend|Wittekind]] güngen de saksen vöärt-an med vechten en wunnen Deaventer, een paar frankiske dörpkes en karken, vöäral in et hüdigendaagse [[Duutslaand|düütske]] [[Reinlaand (Duutslaand)|Rynland]]. Underwyl völlen de [[Engern (volk)|Engeren]], een saksisk volk wat rund et hüdige [[Breemn|Bremen]] woaneden, et steydke [[Fritzlar]] an. Dee wörden döar de franken verslån.

In [[775]] köäm Karel met een leyger oaver Syborg, Eresborg en Brunsbarg (by [[Höxter (stad)|Höxter]]) by 'n rivyr 'n Oker, wår as een deyl van de saksen sik ewünnen gavven. Up de weg wearümme güng Karel med syn leyger langs [[Hildesheim (stad)|Hildesheym]] en [[Nordstemmen]] når de Bukkigouw rund Bukkeborg. Hyr hölden de engeren een antal franken in gevangenskap. Van dår uut tröyk Karel når "Hlitbeki" ([[Lubeek|Lübeake]]) üm syn leyger dår te helpen. 

Nå wear ne veldtocht in Italye in [[776]] köäm Karel wearümme når et sassiske gebeed, want de saksen hadden underwyl synen eresborg kort-höwwen. Hee verslöyg se, wårup Wittekind vlïchten mus når [[Deanemoarken|Deynemarken]].

In [[777]] wör vöär et eyrst in lange tyd nit evöchten. In dit jår was der vöär et eyrst ouk ne frankiske vergådering up sassisken grund, in de net estichtede ''[[Karlsborg]]''. Dit was 'n vöärloper van de [[Rieksdag (Heilige Roomse Riek)|ryksdag]]. Der wörd emeyned dat dit was by et nudaagse [[Paderborn (stad)|Paderborn]]. Uutkumst van de beköyerye was dat de saksen mär rap kerstened worden mussen. Hyrvöär nöydigeden se [[Angelsassen|angelsassiske]] sendelingen uut [[Engelaand|Engeland]]. Groten Karel had ouk gerne dat de karken en [[klooster]]s med öäre [[bookhoolding|bookholdingsgebruken]] allens dale skreyven.

In [[779]] kreyg Korel [[Oostfalen]], [[Westfalen]] en [[Engern|Engeren]] der under.

==Grootn opstaand==
Koarel vermoodn det de Saksen zik skoonwal neet lange heanig zoln hooldn. Oonderwiel voorn Koarel heffingn in, bestrafn oolde Germaanse geleufsgebroekn en dwung de Saksen oonder zik um Kristn te wordn. Hierduur wördn de Saksen inderdaad wier opstaandig. Wittekeend was dr wier oet Deanemoarkn en zorgen at de Saksen gungn saamnwoarkn. Ze oawervöln döarpe van de Fraankse [[Chatn]] in wat non [[Hessen]] is. Ze hadn zik ditmoal better organiseerd en dorven non ook in t lösse veeld te vechtn. Dit saksenleager besteund vuural oet boern. De heugere staandn hadn zik bie Koarel anslötn.

In de [[Slag bie de Süntel]] versleug t leager van Wittekeend n Fraanknleager, terwiel at Koarel zelf met ne veeldtocht teegn de [[Sorben (volk)|Sorben]] gangs was.

In [[782]] heuld Koarel in [[Lippspringe]] nen rieksdag. Hier wör al t Saksenlaand verdeeld in Fraankse groafskopn. Dit zorgen wier vuur grootn opstaand, woer at Koarel fel op reageern: hee gavn opdracht vuur t beruchte [[Bloodbad van Verdn]]. Hierbie zeent noar t skient 4500 Saksen n kop of ehöwn. Wat geskiedkeundigen geleuwt dit antal neet. Ze meant det dr nen skrieffout in de [[Latien|Latiense]] geskriftn zol stoan: ''delocabat'' (=wegvoorn) zol per oongelukke as ''decollabat'' (=heuwd ofhakn) eskreewn wean. Hartog Wittekeend zat oonderwiel al in Deanemoarkn.

Koarel kreeg in zinn oorlog teegn de Saksen hulpe van zeandelingn. Hee leut ne wet oetskriewn: op iederen woond van nen zeandeling en iederen vorm van minachting vuur t Kristelike rieksbesteur steund de doodstraf of wegvoring (zwartmakerieje van preesters of koarkn, t oolde geleufsgebroek van liekverbraanding of vleais etn op vastndeage). Ook binn Koarel zin eegnen kreenk van vertrouwelingn veundn ze dit toch wal wat te hard. n Angelsaksiesen zeandeling [[Alcuinus|Eelkwin]] skreef Koarel zelfs nen breef woerin't hee um vreug um wat heaniger an te doon. t Woard van God mos ja neet met t zwoard mer met preakn verspreaid wordn. Toch gung Koarel verdan met disse ongenadige kerstening. Hee kreeg hierduur ook n bienaam ''Saksenslachter''.

In [[783]] wör dr bie Deetmoold en bie de Haze wier evöchtn. Hier zoln Saksiese vrouwleu met blote börste op de Fraankn wean an evöln. Dee warn hierduur kats oawerdoonderd. [[Fastrada]], de latere vrouwe van Koarel, leut zik skoonwal neet van de wieze brengn en deed korrekt t zelfde teegn de Saksen. Dr wörd ook beweard at Fastrada Koarel influstern vuur t Bloodbad van Verdn. 

In [[784 ]]<nowiki/>kömn de [[Freeslaand|Freesken]] de Saksen helpn. Dit hadn ze ook al earder doon. De Saksen kömn skoonwal aait mear in t gedrang, ondaanks öare vechtlust. De grötste ummekeer köm doo't hartog Wittekeend zik in [[785]] deupn leut en trouw beloawn an Koarel. Den was ook meteen zinn peter. In t Nederlaandse deel van de Saksen wör vanof toen neet mear vöchtn.
==Verwiezingn==
<references/>

{{Dialekt|twd}}

[[Kategorie:Oorlog]]
[[Kategorie:Saksen (volk)]]
[[Kategorie:Middeleewn]]
