{{Zie dv|Zeet [[Kansas (duurverwiesziede)]] vuur aandere betekenissen van Kansas.}}
{{Amerikaanse staot
| naam = Kansas
| biejnoam = ''Zunnebloomstoat''
| vlagge = [[Bestaand:Flag of Kansas.svg|125px|Vlagge van Kansas]]
| wapen = [[Bestaand:Seal of Kansas.svg|110px|Woapen van Kansas]]
| kaorte = Map of USA KS.svg
| heufstad = [[Topeka, Kansa|Topeka]]
| toe-etrejen = [[29 jannewaori|29 januwoari]] [[1861]]
| oppervlak laand = 213.096
| oppervlak waoter = 0,56%
| inwoeners = 2.904.021 ([[2014]])
| dichtheid = 13,5
| tiedzone = Grötste deel: -6/-5<br>Veer westelike groafskoppen: -7/-6
| antal graafschappen = 
| ofkorting = KS
}}

'''Kansas''' is nen stoat in de [[Verenigde Stoaten]] van Amerika. Et heurt bie et [[Midwesten (Verenigde Stoaten)|Midwesten]] van de VS. De heufdstad is [[Topeka]] en de grötste stad is [[Wichita (Kansas)|Wichita]]. 

Den stoat is eneumd noar et [[Kaw (volk)|Kansa]]volk, nen stam van [[Inheems Amerikaans]]e leu dee as der et eerste wonden. Diss leu neumt zikzelf de ''kką:ze''. Det zol "leu van de weend" beduden of "leu van de zuderweend", mer et is woarskienlik neet de oorsproonkelike naam.<ref>Rankin, Robert. 2005. "Quapaw." In ''Native Languages of the Southeastern United States'', red. Heather K. Hardy en Janine Scancarelli. Lincoln: University of Nebraska Press, pg. 492</ref><ref>Connelley, William E. 1918. ''[http://skyways.lib.ks.us/genweb/archives/1918ks/v1/ch10p1.html Indians]''. A Standard History of Kansas and Kansans, ch. 10, vol. 1</ref> Inwonners van Kansas wordt "Kansanen" neumd. Kansas was doezenden joaren et laand van verskeidene Inheems Amerikaanse stämme. In et oosten wonden disse leu vake in döarpe in de rivierdalen. De stämme oet et westen treuken roond en deden völle jagen op [[bison]]. [[Europees Amerikaans|Europese Amerikanen]] kömmen pas noa [[1830]], mer dee toostreum nöm noa 1850 rap too, toen as de oorleuge oawer [[Slawendriewen|slawendriewerieje]] oetbreuken.

Toen as in [[1854]] Kansas offisjeel lös edoan wör vuur kolonisasie duur de regearing, maakten vuur- en tegenstaanders van et slawendriewen det ze der kömmen um oet te vechten of Kansas nen [[Vriestoat (VS)|Vriestoat]] of slawenstoat wör. Doarduur was geweeld dageliksen kost, umdet disse groepen et regelmoatig met mekoar in et mot harren. Den stoat kreeg zelfs den naam ''Bleeding Kansas'' (Blodend Kansas). De tegenstaanders van et slawendriewen kregen oeteandelik de oawerhaande op den [[29 jannewaori|29sten januwoari]] [[1861]]<ref>[http://memory.loc.gov/ammem/today/jan29.html Memory.loc.gov - Today in History: January 29.] Bekekken op 31 juli 2010</ref><ref>[https://governor.ks.gov/about-kansas/quickfacts governor.ks.gov - Kansas Quick Facts.] Bekekken op 30 december 2010</ref>. Kansas wör lid van et [[Verboond (Amerikaansen börgeroorlog)|Verboond]] as nen vriestoat. Noa den [[Amerikaansen börgeroorlog|Börgeroorlog]] gröaiden et inwonnertal van Kansas rap, toen as alverdan mear intrekkers de [[prairie]]groond in bouwlaand veraanderden.

Rechtervoort is Kansas ene van de bestboerende stoaten van Amerika. Den stoat hef grote eugste van [[groan]], [[mais]], [[sorghum]] en [[sojabonen]].<ref>[http://agriculture.ks.gov/about-ksda/kansas-agriculture Kansas Department of Agriculture. "Kansas Agriculture". Bekekken op 14 september 2015.</ref> Met 213.000 km² is Kansas den 15den grötsten Amerikaansen stoat. Der wont ongevear 2,9 miljoen leu. Et heugste peunt is de [[Zunnebloom]], nen boarg van 1232 meter hoge.

== Verwiezings ==
<references/>

{{Verenigde Staoten}}

[[Kategorie:Tweants artikel]]
[[Kategorie:Staoten van Amerika]]
