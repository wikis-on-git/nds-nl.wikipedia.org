'''Dieren''' bint alle levende organismen die hier op eerde rond löp en hebt elopen. 

Dieren wöd beschreven vanof hun grondbegunsel: met zintuugen uut eruste, meercellege organismen, die hun energie nie deur fotosynthese verkriegt maar deur organische stof op te vretten, en zuurstof veur de aodemhaling. De mieste dieren kunt zich bewegen.

Mèènsen hebt zich altied veur eholden dat zi'j niet töt 't dierenriek beheurt, dizze gedachte kump veur 't merendeel vanuut godsdienstige en filosofische gedachten, gissings-wark. Maar DNA onderzuuk en aandere onderzuuken hebt de of-elopen twi'j eeuwen meerdere maolen kunnen achterholden waor as alle dieren mut wödden in-edeeld. Mèènsen wöd in edeeld bi'j de mèènsapen, saomen met de Gorilla, de Chimpansee en de Bonobo, dizze drie bint 't dichtst verwant met de mèènse. Allene mèènsen hebt 'n nie ter vergelieken bewuszien en culturele complexiteit. Maar d'r wöd de leste tied veul onderzuuk edoane naor olifaanten, Dolfienen en mèènsapen, umdet wetenschappers d'r bint achter ekom det dizze dieren kwao gevuul, bewuszien en knieftigheid concurreert met de mèènslijke dieren.

D'r bint onderscheiding te maken tussen dieren, hier onder he-k 'n overzichte van de indeling van 't dierenriek: 

* '''[[Parazoa]]'''
** '''[[Placozoa]]''' (Plakdierties)
** '''Porifera''' ([[Sponsdieren]])
* '''Mesozoa''' ([[Middendierties]])
** '''[[Orthonectida]]'''
** '''[[Rhombozoa]]'''
* '''[[Eumetazoa]]''' (Orgaondieren)
** '''[[Radiata]]''' (dieren met 'n radiale symmetrie)
*** '''Cnidaria''' ([[Nötteldieren]]: [[poliep (neteldier)|poliepen]], [[zeeanemonen]], [[Schiefkwallen|kwallen]], [[koraol (zoölogie)|koraolen]]...)
*** '''Ctenophora''' ([[Ribkwallen]])
** '''[[Bilateria]]''' - dieren met 'n twi'jziedige symmetrie
*** '''[[Protostomia]]''' (Oermondigen) - de mieste [[on-ewarvelden|on-ewarvelde dieren]])
**** '''[[Ecdysozoa]]''' (Dieren die 'vervelt', onder aander [[geleedpotigen]], [[rondwurmen]], [[priapulida]], e.a.)
**** '''[[Lophotrochozoa]]''' ([[Weekdieren]], [[ringwurmen]], e.a.)
*** '''[[Deuterostomia]]''' (Ni'jmondigen)
**** '''Echinodermata''' ([[Stiekelhudigen]])
**** '''[[Hemichordata]]'''
**** '''[[Xenoturbellida]]'''
**** '''Chordata''' ([[Chordadieren]]) - onder aander ewarvelden
*** '''Ovrige Bilateria'''

{{Dialekt|sdz}}
[[Kategorie:Dier| ]]

[[nl:Dieren]]
