[[Ofbeelding:Orchis ustulata wiki mg-k02.jpg|thumb|250px|Orchis ustulata]]
'''Adammetjes-en-evaatjes''' ([[Latien]]: ''Orchis'') vormen n [[geslacht (biologie)|geslacht]] uut de [[orchideeënfemilie]]. t Geslacht kömp mit zo'n 125 soorten veur in [[Europa (werelddeel)|Europa]], [[Noord-Afrika]] en [[Noord-Amerika]]. 

De Griekse [[filosofie|filosoof]] [[Theophrastus]] was in 300 veur [[Christus]] de eerste die t geslacht [[wetenschop|wetenschappelik]] besprak. Vanwegen de vorm van de dubbelde wortelknolle gaf e de plaante de [[Latien]]se naam ''orchis'' (όρχις), wat [[teelballe]] betekent. n Hardnekkig [[biegeleuf]] höl vol dat vrouwluui die de hardere en sappigere knolle van de twee atten n jonge kriegen zollen. De [[Duuts]]e naam ''Knabenkraut'' is hier oek op ebaseerd.

Bie de bleui verwelkt één van de knollen, de aandere is veur de volgende bleuiperiode bedoeld (wisselknollen). t Duurt lange veurdat n plaantjen uut dit geslacht tot bleui kömp. Vrogger dochten ze dat de plaanten zeuven tot negen jaor neudig hadden van [[kieming]] tot bleui. Ondertussen is vaste koemen te staon dat disse tied veule korter is: de [[adam-en-eva (Orchis morio)|adam-en-eva]] (''Orchis morio'') kan al in dree tot vier jaor zovere ween.

Der bin iezelig veule zaojen en ze bin aordig klein, vake mer 1/4 millimeter groot en een miljoenste gram zwaor. Der zitten niet zoveule voedingsstoffen in, daorumme is hulpe van n [[schimmels|schemmel]] neudig veur de ontkieming en t verkriegen van voedsel. Disse vorm van [[symbiose]] hit [[mykorrhiza]].

In de wortels zitten n voedzaam, [[zetmeel]]achtig [[polysacharide]]. Deur ze te dreugen en te vermaolen krie'j n fien wit poeier dat salep hit. Salep is oek de naam van de drank waor t poeier in verwarkt is, disse drank kömp oorspronkelik uut [[Turkije]] en de [[Levant]]. Véúr de komst van [[koffie]] en [[tee (draank)|thee]] verspreidden t gebruuk dervan naor t [[West-Europa|westen van Europa]]. De drank wördden oek as geneesmiddel en [[afrodisiakum]] gebruukt.

==Soorten==
In [[Nederlaand]] en [[België]] koemen of kwammen de volgende soorten veur:
*[[An-ebraanden orchis]] (''Orchis ustulata'') uutestörven in Nederlaand (sinds [[1952]]) en België
*[[Aapjesorchis]] (''Orchis simia'')
*[[Adam-en-eva (Orchis morio)|Adam-en-eva]] (''Orchis morio'')
*[[Mannetjesorchis]] (''Orchis mascula'')
*[[Moerasorchis]] (''Orchis palustris'') allinnig in België
*[[Poppenorchis]] (''Orchis anthropophora'')
*[[Purperorchis]] (''Orchis purpurea'')
*[[Soldaotjen]] (''Orchis militaris'')
*[[Wantsenorchis]] (''Orchis coriophora'') allinnig in België

==Uutgaonde verwiezingen==
{{Commons|Orchis}}

{{Dialekt|wvel|Nunspeet|ANS}}

[[Kategorie:Plaante]]

[[az:Səhləb]]
[[be:Ятрышнік]]
[[be-x-old:Ятрышнік]]
[[cs:Vstavač]]
[[de:Knabenkräuter (Orchis)]]
[[en:Orchis]]
[[es:Orchis]]
[[fi:Kämmekät]]
[[fr:Orchis]]
[[hsb:Pihawka]]
[[it:Orchis]]
[[ka:ჯადვარი]]
[[koi:Орхис]]
[[kv:Орхис]]
[[lt:Gegužraibė]]
[[mdf:Орхис]]
[[mhr:Орхис]]
[[mrj:Орхис]]
[[nl:Orchis]]
[[pl:Storczyk]]
[[pt:Orchis]]
[[ru:Ятрышник]]
[[stq:Kuukuuksbloume (Orchis)]]
[[udm:Ашальчи]]
[[zh:红门兰属]]
