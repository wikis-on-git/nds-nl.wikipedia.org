[[Image:Orchis ustulata wiki mg-k02.jpg|thumb|250px|Orchis ustulata]]
'''Adammetjes-en-evaatjes''' ([[Latien]]: ''Orchis'') is een [[geslach (biologie)|geslach]] uut de [[orchideeënfemilie]]. 't Geslach kump mit zo'n 125 soorten veur in [[Europa (continent)|Europa]], [[Noord-Afrika]] en [[Noord-Amerika]]. 

De Griekse [[filosofie|filosoof]] [[Theophrastus]] wanen in 300 veur [[Christus]] de eerste dee 't geslach [[wetenschop|wetenschappelijk]] besprak. Vanwegen de vorm van de dubbele wortelknolle gaf hij de plaante de Latiense naam ''orchis'' (όρχις), wat [[teelballe]] beteken. Een hardnekkig [[biegeleuf]] huil vol dat vrouwluui dee de hardere en sappigere knolle van de twee atten een jonge zollen kriegen. De [[Duuts]]e naam ''Knabenkraut'' is hier oek op ebaseerd.

Bie de bleui verwelk één van de knollen, de aandere is veur de volgende bleuiperiode bestemd (wisselknollen). 't Duur lange veurdat een exemplaar uut dit geslach tot bleui kump. Vrogger dochen ze dat de plaanten 7 tot 9 jaor neudig hem van [[kieming]] tot bleui. Ondertussen is vaste koemen te staon dat disse tied veul korter is: de [[adam-en-eva]] (''Orchis morio'') kan al in 3 tot 4 jaor zoveer koemen.

Der bin iezig veul zaojen en bin vrie klein, vake mar 1/4 mm groot en een miljoenste gramme zwaor. Ze bevatten zo minnig voedingsstoffen dat de hulpe van een [[schimmels|schimmel]] neudig is veur ontkieming en 't verkriegen van voedsel. Disse vorm van [[symbiose]] heet [[mycorrhiza]].

De wortels bevatten een voedzaam, [[zetmeel]]achtig [[polysacharide]]. Deur ze te dreugen en te vermaolen wonnen een fien wit poeier verkregen dat salep heet. Salep is oek de naam van de drank waor 't poeier in verwark is, disse drank kump oorspronkelijk uut [[Turkije]] en de [[Levant]]. Véúr de koms van [[koffie]] en [[thee]] verspreien 't gebruuk dervan naor 't [[West-Europa|wessen van Europa]]. De drank wönnen oek as geneesmiddel en [[afrodisiacum]] gebruuk.

==Soorten==
In [[Nederlaand]] en [[België]] koemen of kwammen de volgende soorten veur:
*[[An-ebraande orchis]] (''Orchis ustulata'') uut-esturven in Nederlaand (sinds [[1952]]) en België
*[[Aapjesorchis]] (''Orchis simia'')
*[[Adam-en-eva]] (''Orchis morio'')
*[[Mannetjesorchis]] (''Orchis mascula'')
*[[Moerasorchis]] (''Orchis palustris'') allinnig in België
*[[Poppenorchis]] (''Orchis anthropophora'')
*[[Purperorchis]] (''Orchis purpurea'')
*[[Soldaotjen]] (''Orchis militaris'')
*[[Wantsenorchis]] (''Orchis coriophora'') alleen in België

{{commons|Orchis}}

[[Kattegerie:West-Veluws_artikel]]
[[Kattegerie:Plaante]]

[[de:Knabenkräuter (Orchis)]]
[[en:Orchis]]
[[es:Orchis]]
[[fr:Orchis]]
[[it:Orchis]]
[[ka:ჯადვარი]]
[[lt:Gegužraibė]]
[[nl:Orchis]]
[[pl:Storczyk]]
[[pt:Orchis]]
