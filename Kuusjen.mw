[[Ofbeelding:Calfs d1 1.jpg|thumb|250px|Kuusjen in de wei]]
[[Ofbeelding:Calfs d1 2.jpg|thumb|250px|Kuusjes op een rie]]
Een '''kuusjen''' of een '''kalf''' is 't jong van een [[ko|koe]]. Een kuusjen die nog mar net geboren is wort in 't [[Nederlaands|Nederlans]] een ''nuchter kalf'' (''nuka'') eneumd, in 't [[Putters]] wort dit verschil meestal niet emaakt. Een vrouwelijk kuusjen wort een [[kuuskalf]] of een veers eneumd en een mannelijk kuusjen wort een [[bulkalf]] eneumd. 

Een kuusjen kan oek een volwassen koe wezen, in disse betekenis is 't woord ''kuusjen'' dus een koosnaam, dit is oengeveer 'tzelfde as 't [[Nederlaands|Nederlanse]] woord ''koetje''.

Een kalf weegt bie de geboorte oengeveer 40 kilo. Umdat een kuusjen nog niet zoveul ofweer het, is 't belangriek dat 't de eerste paor dagen [[biest]] van zien eigen moer kriegt. Een kuusjen die bie zien  moer vort-ehaold is, drinkt biest uut een [[nemmer]], waor een speun opzit, zodat de koe makkelijker kan drinken. Naor een paor dagen biest, komt de gewone [[melk]] op gang bie de koe. 

't Eerste half jaor gaot 't kuusjen nog niet naor buten toe en kriegt 't gien [[kuulgres]] um een meugelijke besmetting mit [[parretuberkelose]] te veurkommen.

Naor tien dagen gaon de meeste bulkalvers as [[vleiskalf|vleiskalvers]] naor een slachterie; een paor bulkalvers worren ehouwen as [[bolle|dekbullen]]. 

In de netuur worren kuusjes tussen de zes en elf maonden espeund, ofhankelijk van 't ras. De melkpreduktie van een koe zit op 't hoogste nivo tussen de zes en acht weken naor de geboorte van heur kuusjen. Daornao neemt de preduktie langzaaman of en zal 't kuusjen meer vast voedsel gaon eten. As een kuusjen een jaor oud is, weegt 't oengeveer 350 kilo.

== Nedersaksisch ==
* [[Dr√®ents]]: ''kaalf'', ''kalf'' (meervoud ''kalver''). Mit ien jaor nuum ie 't biest een ''[[pinke|pink<small>(</small>e<small>)</small>]]''.
* [[Grunnegs]]: ''kaalf''
* [[Stellingwarfs]]: ''(koe)kalf'', ''kalfien''
* [[Veluws]]: ''kalf'', ''kuusje<small>(</small>n<small>)</small>''

{{commons|Calf}}
{{Dia|Disse pagina is eschreven in 't [[Putters]]}}

[[Kattegerie:West-Veluws_artikel]]
[[Kattegerie:Dier]]

[[ca:Vedella]]
[[da:Kalv (dyreunge)]]
[[de:Kalb]]
[[en:Calf]]
[[es:Novillo]]
[[fi:Vasikka]]
[[fr:Veau]]
[[nl:Kalf (rundvee)]]
[[pt:Vitelo (animal)]]
