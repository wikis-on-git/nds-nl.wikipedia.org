{{Gemainte
|noam = Oldambt
|lokoatsie = Map_-_NL_-_Oldambt
|bestandsnoam vlage = Oldambt vlag KL.jpg
|bestandsnoam woapen = Oldambt Wapen KL (W).jpg
|provìnzie = Grunnen
|heufdploats = [[Winschoot]]
|oppervlak = 296,42
|oppervlak laand = 234,46
|oppervlak woater = 61,96
|inwoner = 39.543
|doatum inwoner = 2008
|dichtte = 169
|breedtegroad = 53/9//N
|lengtegroad = 7/2//E
|verkeersader = [[A7]]; spoorlien [[Grunnen (stad)|Grunnen]]-[[Schaanze]]
|netnummer = 0596, 0597, 0598
|postkode = 9670-9682, 9684-9694, 9940-9944
|webstee = [http://www.gemeente-oldambt.nl www.gemeente-oldambt.nl]
}}
'''Oldambt''' is de noam van de fuziegemainte ien t Nederlaandse [[Grunnen (provìnzie)|Oost Grunnen]], dij op [[1 jannewoari]] [[2010]] ontstaait oet soamenvougen van [[Scheemde]], [[Winschoot]] en [[Reiderlaand (gemainte)|Reiderlaand]]. De noam komt van de [[Oldambt (streek)|streek]] woarien nije gemainte ligt. Deur n vroagenbraaifje ien te vullen konden ienwoner n noam oetkiezen. Op [[20 november|20 novìmber]] [[2008]] is bekìndmôkt dat de noam Oldambt wonnen haar. Aander meugelkheden wazzen Winschoot en Reiderlaand.

Ien jannewoari 2008 besloten de drij gemainten onder drok van provìnzie [[Grunnen (provìnzie)|Grunnen]] de gemaintelke fuzie tou goan doun, ook omdat tuzzen Scheemde en Winschoot der om tou t kunstmoatege [[Oldambtmeer]] t [[Blaauwe Stad|Blaauwe Stadprojekt]] aanlegd wordt. Veuraal de kommunistische partaaien, de NCPN ien Reiderlaand en de VCP ien Scheemde, hebben staark protesteerd tegen de fuzie. Ook nou dat de prozedure zowat ôfronden is, blieven zai zok verzetten. Ien roadsvergoadern bleken zai de ainigste tegenstaanders te wezen.

==Oldambt over korte tied==
De gemainte zel om en noabie 40.000 ienwoner hebben. Doardeur is t aantel roadszetels op dit moment nog nait vast te stellen. Hebben Scheemde, Winschoot en Reiderlaand tiedens de verkiezens in novìmber 2009 tuzzen de 40.000 en 45.000 inwoner, den binnen der 27 zetels tou verdailen. Komt t ienwoneraantel tuzzen de 35.000 en 40.000 te liggen, dan krigt nije gemainteroad 25 zetels.

==Oetsproak==
De nije gemainte zel de eerste gemainte ien Nederlaand wezen mit n [[Grunnegs]]e noam. Ien gemainteroad van [[Winschoot]] ontstond ien t veurjoar van 2009 beroering omdat t [[VVD]]-roadslid Irene Vrooland konsekwìnt Old Ambt broekte. Zie docht dat dit ook ien de rest van [[Nederlaand]] de gouie oetsproak wezen zol en dat elkenain zok doar aan holden mouten zol. As man van t Grunnegs oetgaait is de juuste oetsproak aans nait ''old-amt'', môr ''ol-damt''. <ref>[http://www.noordnieuws.nl/nieuws/indexwm.asp?actie=totaalbericht&pid=80555 RTV Noord] </ref>

== Reverìnsies ==
<references />

{{Grunnen}}

[[Kategorie:Grunnegs_artikel]]
[[Kategorie:Gemainte in Grunnen]]
