{{Gemainte
|noam = Oldambt
|lokoatsie = Map_-_NL_-_Oldambt
|bestaandsnoam vlag =
|bestaandsnoam woapen =
|provìnzie = Grunnen
|heufdploats = [[Winschoot]]
|oppervlak = 296,42
|oppervlak laand = 234,46
|oppervlak woater = 61,96
|inwoner = 39.543
|doatum inwoner = [[31 december|31 dezìmber]] [[2008]]
|dichtte = 169
|breedtegroad = 53°09
|lengtegroad = 7°02
|verkeersader = [[A7]]; spoorlien [[Grunnen]]-[[Schaanze]]
|netnummer = 0596, 0597, 0598
|postkode = 9670-9682, 9684-9694, 9940-9944
|webstee = [http://www.gemeente-oldambt.nl www.gemeente-oldambt.nl]
}}
'''Oldambt''' is de noam van de fuziegemainte ien t Nederlaandse Oost Grunnen, dij op [[1 jannewoari]] [[2010]] ontstaait oet soamenvougen van [[Scheemde]], [[Winschoot]] en [[Reiderlaand]]. De noam komt van de [[Oldambt|streek]] woarien nije gemainte ligt. Deur n vroagenbraaifje ien te vullen konden inwoner n noam oetkiezen. Op [[20 november|20 novìmber]] [[2008]] is bekìndmôkt dat de noam Oldambt wonnen haar.

Ien jannewoari 2008 besloten de drij gemainten onder druk van provìnzie [[Grunnen (provìnzie)|Grunnen]] tot de gemaintelke fuzie, ook omdat tuzzen Scheemde en Winschoot rondom tou t kunstmoatege [[Oldambtmeer]] t [[Blaauwestad|Blaauwestadprojekt]] aanlegd wordt. Veuraal de kommunistische partaaien, de NCPN ien Reiderlaand en de VCP ien Scheemde, hebben fel protesteerd tegen de fuzie. Ook nou dat de procedure zowat ôfrond is, blieven ze zok verzetten. Ien roadsvergoadern bleken ze de ainigste tegenstaanders te wezen.

==Oldambt over korte tied==
De gemainte zel om en noabie 40.000 inwoner hebben. Doardeur is t aantel roadszetels op dit moment nog nait vaast te stellen. Hebben Scheemde, Winschoot en Reiderlaand tiedens de verkiezens in novìmber 2009 tuzzen de 40.000 en 45.000 inwoner, dan binnen der 27 zetels te verdailen. Komt t inwoneraantel tuzzen de 35.000 en 40.000 te liggen, dan krigt nije gemainteroad 25 zetels.

==Oetsproak==
De nije gemainte zel de eerste gemainte ien Nederlaand wezen mit n [[Grunnegs]]e noam. Ien gemainteroad van [[Winschoot]] ontstond ien t veurjoar van 2009 beroering omdat t [[VVD]]-roadslid Irene Vrooland konsekwìnt Old Ambt broekte. Ze docht dat dit ook in de rest van [[Nederlaand]] de gooie oetsproak zol wezen en dat elkenain zok doar aan zol holden mouten.<ref>[http://www.noordnieuws.nl/nieuws/indexwm.asp?actie=totaalbericht&pid=80555 RTV Noord] </ref>

== Rifferenties ==
<references />

[[Kattegerie:Grunnegs_artikel]]
[[Kattegerie:Gemainte ien Grunnen]]
