[[Ofbeelding:Tekst Van Deinse.jpg|thumb|300px|Plakaat met nen tekst van Van Deinse oet 1932 an de greanze tusken Tweante en t [[Meunsterland]]]]
'''Jacobus Joännes van Deinse''' ([[Eanske]], [[6 jannewaori|6 januwoari]] [[1867]] - doar, [[24 febrewaori|24 februwoari]] [[1947]]) wörd wal n belangrieksten vuurvechter van [[Tweante]] eneumd<ref>[http://dissertations.ub.rug.nl/FILES/faculties/arts/2003/f.g.h.loewik/wieiswie.pdf Löwik, F.G.H., ''De Twentse beweging''. Enschede, 2003. pag. 327], info verkregen op </ref> duur zien oonderzeuke en oetgawes, mear vuural um de völle nieje dinge dee't he oetdachten, en de völle besteurszaken dee't he dee in [[Eanske]] en vuur de Tweantse kultuur en geskiedenisse.

==Leawen==
Van Deinse ('Ko' vuur nöasten) har ne opleaidige as skoolmeaister, mear köm al vroo bie [[Gerhard Jannink & Zonen]] te woarken. Al zinne vrieje tied deed he völle oonderzeuk noar de geskiedenisse en de [[volkskultuur]] van Tweante en van de [[Tweants]]e sproake. Met zin moat [[Gijsbertus Johannes ter Kuile (1871-1954)|G.J. ter Kuile Sr.]] gung he vake noar boeten um oonderzeuke te doon, opgreawings te doon en um noar oolde boerneverhalen te lusteren.

Zinne veundsten kömmen terechte in de verzameling van de [[Ouheidkamer Twenthe]], den at oonder mear duur um en [[Jan bernard van Heek|J.B. van Heek]] was egroondt in [[1906]]. Van 1906 töt [[1938]] was he vuurzitter en doarnoa bersteurslid tötdet he oet de tied köm. Op [[17 juni]] [[1930]] wör he op andringen van [[Jan Herman van Heek]] an esteeld as konservator van t [[Rieksmuseum Tweante]], woerin't ook de Oudheidkamer Twenthe op wör enömmen.

Hee bedachten de [[Tweantse vlagge]], t Tweantse woapen en hee skreef ook t [[Tweants volksleed]]. Hee skreef t standaardwoark  ''Uit het land van katoen en heide'' ([[1922]]), nen beundel van oonder mear de artikels dee't he eerder oetgavven in t [[Dagblad Tubantia]]. Den beundel was slim eweeld, woerduur't der later nog ne heroetgawe en n vervolg köm in [[1939]]. De twee beuke wörden ook in ne vergoaroetgawe oet ebracht ([[1950]], [[1970]]).

Van Deinse ligt op de Oosterbegraafplaatse in [[Eanske]]. Op zin graf ligt ne veeldkeie met n tekst "Hij had Twente lief".

==Femiliebaanden==
Van Deinse was de zönne van n eersten direkteur van de [[Twentsche Industrie- en Handelsschool]] (den at zelf oet [[Zeeuws-Vlaanderen]] köm) Dr. Antonius Jacobus van Deinse en van Catharina Sara Dina van Dishoeck. Op [[15 mei]] [[1896]] trouwden he met Hendrika Bloemendaal.<ref>[http://home.tiscali.nl/stamboom_bloemendal/ Site met stamboom van familie Bloemenda(a)l]</ref> 

== Trivia ==
* Ze hebt stroatn in Eanske, Almelo, Oldenzel, Boarne en Lösker noar um eneumd.
* t vuurmoalige [[Van Deinse Instituut]] is noar um eneumd.
* In Eanske he'j ne oetgewerieje den't [http://www.vandeinsemedia.nl// Van Deinse Media] het.

==Noten==
{{bron|<references/>}}

{{DEFAULTSORT:Deinse, Jacobus Joannes Van}}
[[Kattegerie: Tweants artikel]]
[[Kattegerie: Schriever in t Tweants]]
[[Kattegerie: Tweants]]

[[nl:Jacobus Joännes van Deinse]]
