[[Ofbeelding:Gelre1477.png|thumb|250px|Gelre in 1477]]
'''Opper-Gelre''' was ene van de veer kwarteren en ok et stamgebeed van et [[Gelre|hartogdom Gelre]]. Et gebeed wöd mangsmoal et ''Oaverkwarteer van Gelre'' of ''Gelder'' eneumd, noar et Duutse ''Oberquartier''. Vandage den dag is de streake verdeald oaver de previnsie [[Limburg (Nederlaand)|Limburg]] en den Duutsen noordeleken [[Nederrien]] (''Niederrhein''), mit name in den Kreis [[Kleef (distrikt)|Kleef]].  

==Geskiednis==
[[Ofbeelding:Netherlands 1559-1608.jpg|left|thumb|200px|Opper-Gelre binnen de Zudeleke Nederlanden 1559-1609]]

As gevolg van den [[tachtigjoarigen Oorlog]] wodden et hartogdom Gelre splitst. De noordeleke kwarteren blievt (komt) in hende van de [[Republiek der Zeuven Veraenigde Nederlaanden]]. Et oaverkwarteer, et "heuger eleagen" deel dus, blef as '''Opper-Gelre''' of '''Spaans Gelre''' in hende van den Spaansen könning.  Dizzen toostaand wödt bi-j de [[vrea van Münster]] [[1648]] bewoard .

Bi-j de [[Vrea van Utrecht (1713)|Vrea van Utrecht]] in [[1713]] wöd Opper-Gelre wieter esplitst: et kump mit de heufdstad [[Geldern]] veur n groot deel in hende van [[Praissen|Prusen]], mit uutzundering van [[Venlo (stad)|Venlo]], dat an de Republiek tookump, en [[Roermond (stad)|Roermond]] mit wat umrengende gemeenten, dee Oostenrieks wödden.

Venlo en umgeaving wödden neet opni-j an de previnsie [[Gelderlaand]] too-eveugd moar wödden n [[generoaliteitslaand]], [[Stoats-Opper-Gelre]] eneumd. 

Roermond en umgeaving blievt n klein hartogdom in de [[Oostenriekse Nederlanden]], [[Oostenrieks Gelre]] eneumd. In [[1790]] was dit kleinen oaverblievenden stoatjen éne van den stichtende leadn van de [[Vereanegde Nederlaandsen Stoaten]].

Tiedens et [[Kongres van Wenen]] in [[1814]] wödden Stoats-Opper-Gelder en Oostenrieks Gelder veur n groot deel too-ewezzen an et [[Vereanegd Könninkriek der Nederlaanden]] woar et op geet in de previnsie [[Limburg (Vereanegd Könninkriek der Nederlaanden)|Limburg]].  

==Taal==
Opper-Gelre heurden helemaol tot et taalgebeed van et Nederlaands, al waren der zowal invlooden van den Broabantsen skrieftaal an de ene kante, as van den Hoogduutsen an de andere kante. Dit gebeed lag in et centrum van et grote [[Maas-Rienlaand]]se dialektgebeed. [[Geldern]] (of Gelder(en) zoas et in et Nederlaands eneumd wierd) was ne Nederlaandstalege stad. 

==Zee ok==
*[[Gelre]]
*[[Hartogdom Gelre]]
*[[Geldern]]
*[[Geskiednis van Gelderen]]
*[[Stoats-Opper-Gelre]] 
*[[Oostenrieks Gelre]]
*[[Prusies Opper-Gelre]] 
*[[Maas-Rienlaand]]
*[[Lieste van gouverneurs van Opper-Gelre]]



==Uutgoande verwiezing==
*[http://geneaknowhow.net/regel/kaarten/kaart1580-1794-overkw-gelder.htm Kaarte (mit de verdealing)]

[[Kattegerie:Achterhooks artikel]]
[[Kattegerie:Geschiedenis van Gelderlaand]]
[[Kattegerie:Limburg (Nederlaand)]]
[[Kattegerie:Plaose in Gelderlaand]]

[[de:Obergeldern]]
[[en:Upper Guelders]]
[[nl:Opper-Gelre]]
[[nn:Spansk Geldern]]
[[ro:Geldern Spaniol]]
