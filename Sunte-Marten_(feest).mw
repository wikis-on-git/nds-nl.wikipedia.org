[[Ofbeelding:Sunte-Marten.jpg|350px|thumb|Lampionenoptocht]]'''Sunte-Marten''' is de naomsdag van [[Martinus van Tours|Sunte-Marten]], die evierd wordt op [[11 november]]. De dag wordt in [[Nederlaand|Nederland]] evierd in onder aandere [[Limburg (Nederlaand)|Limburg]], [[Noord-Hollaand|Noord-Holland]], [[Grunnen (provìnzie)|Grunningen]], [[Oaveriessel]], [[Utrecht (previnsie)|Utrecht]], [[Zuud-Hollaand|Zuud-Holland]], [[Zeelaand|Zeeland]] en [[Gelderlaand|Gelderland]] (mar inmiddels ok in de rest van 't land). In [[België]] wordt 't feest evierd in [[West-Vlaonderen]] en de streek rond [[Aalst]].

== Lampionnenoptocht ==
De kinder holdt een [[lampion]]nenoptocht en gaot van huus naor huus um der een lied te zingen en met [[slik|snoep]], [[fruit]] of [[geld]] beloond te worden. Een uut-eholde [[voederbiet]] met daorin n'n keers dient vaak as lampion. 

== Sunte-Marten-liedjes ==
De liedjes verschilt arg van streek tot streek.

=== [[Achterhooks]] ===

:''Vandaag is 't Sunte Marten en morgen Sunte Kruk.''
:''Wi'j hebt nog goeie harten wi'j sloat ze stuk veur stuk.''
:''Hölleken op een tölleken, Sunte Martens kölleken.''
:''Geef wat, hol wat, geef den armen Thomas wat.''
:''‘k kwam eens bij een rijke man, den zovele geven kan,''
:''gevend zal hij leven, Zalig zal hij sterven,''
:''de hemel zal hij erven, God zal hem belonen met honderddoezend kronen.''
:''Met honderddoezend rökskes an. ''
:''En doar kump Sunte Marten an.''

=== [[Drèents]] ===

:''Sunt-Meerten, Sunt-Meerten.
:''De koeien hebben steerten,
:''de maagies die hebt rokkies an.
:''Daor komp Sunt-Martines an.

Een aander liedtien:
:''Sunt Martinus Bisschop
:''met zien hoge hoed op
:''met zien lange slipjas an
:''daor kump Sint Martinus an
:''Gef mij een appel of een peer
:''dan kump wij het hiele jaor niet weer
:''Het hiele jaor dat duurt zo lang
:''as mien lichien braanden kan

=== [[Graofschopper plat]] ===

:''Sunnermatmans veugeltien,
:''met dat rood rood keugeltien,
:''met dat rood rood rökkien an,
:''daor koump Sunnermatman an.

:''Laot ouns nich zo lange staon,
:''wi'j mutt't nog nao Möinstern gaon.
:''Möinstern is zo wied van hier,
:''en wi'j bint nog altied hier.

=== [[Grunnegs]] ===

Grunnegs laidke:

:''Sunt-Martinus bisschop
:''mit zien roege muts op,
:''mit zien laange stevels aan,
:''doar komt Sunt-Martinus aan.

n Aander laidke gaait:

:''k Staai veur joen deur en t is duuster,
:''mit mien lanteern en ik luuster
:''komt der nog ain?
:''ik kin niks zain
:''aans gaai k weer vot in t duuster

en:

:''Mien lutje lanteern,''
:''ik zai die zo geern,''
:''doe daanst deur de stroaten''
:''dat kist ja nait loaten''
:''Mien lutje lanteern,''
:''ik zai die zo geern''

=== [[Oost-Veluws]] ===
Dit lied is eschreven in 't dialect van [[Elburg]]:
:''Sonde, sonde Marten''
:''De kalvers dragen starten''
:''De konen hebben horens''
:''Rieke, rieke torens''
:''Hier woont zo'n rieke man''
:''Die zoveule geven kan''
:''Veule zal e geven''
:''Zalig zal e leven''
:''Stook vuur, stook vuur''
:''Sonde Marten is zo duur''
:''Geef me een holtjen of een turfjen''
:''Waor 'k me bie kan warmen''
:''Mit mien blanke darmen''
:''Stook vuur, stook vuur''
:''Sonde Marten is zo duur.''

=== [[Nederlaands]] ===

Ok in 't Nederlaands bunt d'r veule liedjes. Zoas:

:''Sint-Maarten, Sint-Maarten''
:''de koeien hebben staarten''
:''de meisjes hebben rokjes aan''
:''daar komt Sint-Maarten aan''

of:

:''Elf november is de dag''
:''dat mijn lichtje''
:''dat mijn lichtje''
:''Elf november is de dag''
:''dat mijn lichtje branden mag''

== Nedersaksisch ==
* [[Achterhooks]]: ''Sunte-Marten''
* [[Drèents]]:
** ''Sunt-Meerten''
** ''Suntermeerten''
** ''Sint-Meerten''
* [[Graofschopper plat]]: ''Sunnematmansveugeltiensdag''
* [[Grunnegs]]: ''Sunt-Meerten'', ''Kip-Kap-Kogel <small>baseerd op n vèrsie</small>'' 
* [[Stellingwarfs]]: ''Sunte-Matten''
* [[Tweants]]: ''Sunte-Martn''
* [[Veluws]]: 
** ''Sint(e)-Marten''
** ''Sunt(e)-Marten''
** ''Sont(e)-Marten''
** ''Sonde-Marten'' ([[Elburg]] e.u.)
** ''Sint{{small()|e}}/Sunt{{small()|e}} Marten in de wienter''{{Info|Kan oek zoender 'in de wienter'}} ([[Putten]] e.u.)

[[Kategorie:Achterhooks artikel]]
[[Kategorie:Feest]]
