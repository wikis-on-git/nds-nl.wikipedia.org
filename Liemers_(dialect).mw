't '''Liemers''' gebruukt ze wal as verzamelname veur de dialecten van de [[Liemers (streek)|Liemers]], een streek in de [[Nederlaand|Nederlaanse]] [[pervincie]] [[Gelderlaand]] grofweg maank de [[Rien]], de [[Iessel]], de [[Olde Iessel]] en de [[Duutslaand|Duutse]] grèenze.

==Aord==
De Liemers kuj mit een noordwest-zuudoost-diagonaol taalkundig opdielen in de [[Olde Iesselstreek (streek)|Olde Iesselstreek]] (ten oosten van de liende; löp buten de Liemers wieder deur naor 't noorden) en de [[Zuudwestelijke Liemers]]. De Olde Iesselstreek is een oavergaankszone maank de [[Nedersaksisch]]e dialecten ([[Achterhooks]] en [[Oost-Veluws]]) in 't noorden en de [[Nederfrankisch|Nederfraankische]] ('t Kleverlaands of [[Zuud-Gelders]]) in 't zuden. D'r koomt een bulte [[isoglosse]]n bi'j menare.<ref> [[Lex Schaars]] (2008), De Achterhoek. In [[Henk Bloemhoff]], [[Jurjen van der Kooi]], [[Hermann Niebaum]] en [[Siemon Reker]] (red.), ''[[Handboek Nedersaksische Taal- en Letterkunde]]'', Assen: Van Gorcum (blz.256-7)</ref>

De Zuudwestelijke Liemers heurt qua taal bi'j 't Kleverlaands.<ref>Definitie van 't Amt für rheinische Landeskunde in Bonn.</ref> De taalkundige [[Lex Schaars]] nuumt 'de invloed van het Nedersaksisch [...] geheel uitgespeeld in de Zuidwestelijke Liemers'.<ref>Lex Schaars (2008), De Achterhoek. In Bloemhoff, Jurjen van der Kooi, Hermann Niebaum en Siemon Reker (red.), ''Handboek Nedersaksische Taal- en Letterkunde'', Assen: Van Gorcum (blz.256)</ref>

==Baanden mit 't Achterhooks==
Partie Liemersen viendt van heur taal det die bi'j 't Achterhooks heurt.<sup>''Bron neudig''</sup> D'r is een treditionele (talig-)culturele baand maank de Liemers en de Achterhook.

De [[Dialectkring Achterhook en Liemers]] wördden op-ericht in 1957; dizze kring was mit-oprichter van 't [[Verbond van Neersasse Dialectkringen]] (1966) en mit-initiaotiefnimmer van de internationaole streektaalbundel ''Alles Plat(t)'' (2002).

't [[Staring Instituut]] is ter veur geskiedenis, streektaal, volksgebruken, netuur en laandskop van Achterhook en Liemers. Van dit instituut is 't ''[[Woordenboek van de Achterhoekse en Liemerse Dialecten]]'' (''WALD''). Wieder bint d'r uutgaoven zoas 't ''Kerkbook veur Achterhook en Liemers'' (1988) en ''Psalmen en gezangen in 't Achterhooks en Liemers'' (1998).

==Schrieveri'je in 't Liemers==
De onderwiezer [[Arnold Tinneveld]] (1907-1977) tiekenden in de taal van [[Diem]] een köppel volksvertellegies op, onder de Nederlaanse titel ''Vertellers uit de Liemers'' (1976).

[[Jan Willem Denkers]] (1917-1995) uut [[Geesteren (Berkelland)|Geestern]] skreef verhalen mit een humoristische pointe. Ze bint ebundeld in '' 't Beuksken van Hendrik Jan'' (1978) en ''Hendrik Jan schrif vedan'' (1979).

[[Bernard Engelbarts]] (1937-1994) kwaamp van [['s-Heerenbarg]]. Hi'j begunden as zanger van 't Liemerse lied en skreef een antal verhalen mit as onderwarp de enkeling die as humzölf buten de evestigde örde eplaatst hef en niet begrepen wördt. De Achterhoeker schriever [[Henk Krosenbrink]] mient det Engelbarts zien verhaal 'Het witte peerd' '' 'behoort tot het beste wat in de Oost-Achterhoek geschreven is.' ''<ref>Henk Krosenbrink (2008), Streektaalletterkunde in Oost-Gelderland en op de Oost-Veluwe. In Bloemhoff, Jurjen van der Kooi, Hermann Niebaum en Siemon Reker (red.), ''Handboek Nedersaksische Taal- en Letterkunde'', Assen: Van Gorcum (blz.410-11)</ref>

==Veurbield==
't Begun van 't vertellegien ''’t Winterkoninkske'' in 't dialect van [[Pannerden]] (Zuudwestelijke Liemers):<ref>[http://www.lowlands-l.net/anniversary/liemers.php Lowlands-L: 't Vertellegien ''’t Winterkoninkske'' in 't dialect van Pannerden]</ref>

:''’t Winterkoninkske had zien nes in ’t karschop. Now zien de oldeluj op ’n keer allebei uutgevloge. Ze wolle wat te aete veur hun jonge haole en hemme de kleintjes hillemaol allenig achtergelaote.

:''Nao ’n poosje kump vaoder winterkoninkske wer thuus.

:''“Wat is hier gebeurd?” zeit ie, “Wie het ollie wat gedaon, kiender? Gillie zienn hillemaol in de war.”

:''“Ach vaoder,” zegge ze, “der kwam hier net zon grote boeman vurbi-j. Dén zag der zo lillek en naor uut. Hi-j keek met zien grote oge ien ons nes. Den het ons zo bang gemak.”''

==Uutgaonde verwiezings==
*[http://www.lowlands-l.net/anniversary/liemers.php Lowlands-L: 't Vertellegien ''’t Winterkoninkske'' in 't dialect van Pannerden]
*[http://www.meertens.nl/projecten/sprekende_kaart/svg/ De sprekende kaorte van 't Meertens Instituut hef opnaomes uut Megchelen en Herwen]

== Rifferenties ==
<references />

{{Dia|Dit artikel kuj ummezetten in 't Achterhooks of Liemers.}}

[[Kategorie:Drèents artikel]]
[[Kategorie:Germaanse taol]]
[[Kategorie:Nederlaanse streektael en dialekt]]
