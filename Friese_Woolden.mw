De '''Friese Woolden''' is een [[Nederlaand]]se laandstreek in [[Frieslaand]] mit een eigen karakter:

* laandschoppelik: De Friese Woolden liggen op hoge [[zaand]]gronden, wiels de Friese kuststrook een [[zeeklei]]- en [[geestgrond|geest]]laandschop vormt. De daor typische terpenbouw ontbrekt in de Woolden. Kenmarkend is et zogenaemde [[keliezenlaandschop]], dat vormd wodt deur [[hooltwal]]len, die dienst doen as ofscheiding. Et zudelike diel van de Friese Woolden maekt diel uut van [[Nationaol Park Drents-Friese Woold]].
* ethnografisch: de bevolking van de Woolden het een veul mingder karakter dan van die van de kuststroken. De uutstrekte heidevelden hebben ieuwenlank onderdak beuden an grote groepen immigranten, waoronder [[Westfaolen]], [[Keuninkriek Saksen|Saksen]], [[joden]] en [[zigeuners]]. 
* cultureel: de Friese Woolden is gien streek mit een grootschaolige laandbouwtredisie. Typisch bin de 'gerniers', keuterboerties die veural in hun eigen onderhoold veurzien. De streek ston en staot bekend om zien haandelskarakter;
* [[taelkunde|taelkundig]]: et [[Freesk|Fries]] van de Woolden ([[Wooldfries]]) wiekt op bepaolde punten of van et Fries van de [[Kleistreek]] ([[Kleifries]]) en de [[Zuudwesthoek]] ([[Zudwesthoeks]]), onder aandere deurdat de [[tweeklank]]en in 'nei' (naor/naobi'j) en 'nij' (ni'j) niet onderscheiden wodden.

De bewoners van de Friese Woolden en die van de [[Kleistreek]] maggen mekeer geern wat vrundelik spottend beschimpen.

[[Kattegerie:Stellingwarfs artikel]]
[[Kattegerie:Frieslaand]]

[[fy:Fryske WÃ¢lden]]
[[nl:Friese Wouden]]
