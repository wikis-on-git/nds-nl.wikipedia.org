De '''Twentse Jazzerieje''' was van [[2011]] töt [[2013]] een vast onnerdeel van t [[International Jazz Festival]] in [[Eanske]]. Veur de Jazzerieje wörden alle joaren tien neje leedkes in t [[Tweants|Twents]] (en sind [[2012]] ok annere [[Oaveriessel]]se [[dialekt]]n) skrevven, woarop dan weer muziek skrevven wör wat oetvoord wör deur n jazzkombo van [[konservatorium]]studenten.

Oet veurroondes wörden tien zängers en zängeressen keuzen, woarmet tien tekstskrievers nen tekst gungen skrieven. Dizze tekste wörden doarnoa deurgevven an tien muziekskrievers, dee doarop muziek skreven, in ovverleg met de zängers en zängeressen en de tekstskrievers. Op et International Jazz Festival wör dan de finale höalden met de neje leedkes. De muziek wör oetvoord deur studeanten van t ArtEZ [[Konservatorium]] oet Eanske.

Et festival wör regeld deur Theaterburo Mélange in samennwearking met de Proveensie [[Oaveriessel]]. Do as et Grolsch International Jazz Festival ophövven wör, skeiden de Jazzerieje der ok met oet.

==Geskiedenis==
In [[2011]] wör de Jazzerieje veur et eerst organiseerd. De finale wör höalden op 11 juni op de [[Oale Maarkt]] in Eanske. Disse jazzerieje wör wunnen deur [[Merel Moelker]] oet [[Grunnen (provìnzie)|Grönningen]], met et nummer ''Stekkelhöarig'', wat skrevven wör deur [[Laurens ten Den]], en de muziek was van [[Rob Horsting]]. Deur heavigen reagen mos de jazzerieje een half uur staakt worden. Tiedns et juryberoad treud [[Martijje]] oet [[Dreante]] op.

In [[2012]] hadden ze der better wear bie. Disse jazzerieje was oetbreidt töt heel Oaveriessel, in samenwearking met de [[Iesselakademie]]. Hierdeur köm der ok een deelnemmer oet [[Zwolle]] in de finale. Disse jazzerieje wör wunnen deur [[Petra ter Denge]] oet [[Loster]], met et nummer ''Kræng'', wat skrevven wör deur [[Woolters|Martin ter Denge]], op muziek van [[Jan Wessels]].

De Jazzerieje van [[2013]] wör wunnen deur Arla Brandsma met et nummer ''Jazzerieje (De klokke liek)''. Et was skrevven döär [[Herman Kampman]] en op muziek zat deur [[Rik Elings]].

==Oetgoande koppeling==
*[http://www.ijfe.nl/extramenu/Twentse_Jazzerieje/ Webstea van t International Jazz Festival]

[[Kategorie:Tweants artikel]]
[[Kategorie:Evenement]]
[[Kategorie:Eanske]]
