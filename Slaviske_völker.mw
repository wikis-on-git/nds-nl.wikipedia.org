[[Bestaand:Slavic europe.svg|duum|275x275px|
Lichtgruun: westslaviske tålen, Donkergruun: oostslaviske tålen, Blauw: süüdslaviske tålen|alt=]]
De '''Slaviske völker''' ümvat de [[Indo-Uropese taolen|indoeuropaeske]] völker dy ne tål uut de slaviske tålfamily spreakt en wördt an de hand van de onderverdealing van disse tålfamily ünderskeiden in Oost-, West- en Süüd-Slaven.

== Öärsprong ==
Öär öärsprong as avsünderlik volke mot ümstreaks et 2e millennium v.Chr. eweast wean doo ok de Kelten, [[Germanen]] en andere indoeuropaeske völker sich gingen profilaeren. Töt an et begin van de jårtelling hylden de Slaven sich üp in Oost-Polen, Wit-Rusland en westelik Ukraine ründ de Pripjatmurassen. Sy leaven vöärnåmelik in de uutestrekte wolden in disse streak en in de slaviske mytology kan men hyr noch sporen van terügvinden.

== Verspreiding van de slaviske völker ==
[[Bestaand:Slavische_talen.png|duum|450x450px|<center>Kaarte van slaviske tålen in Europa</center>]]
Nå de völksverhuusingen dy et westromeinsken ryk fatål wyren gingen ok de Slaven sich verspreiden åver Centrål-, Oost- en Süüdoost-Europa, wårby sy sich verdealen in dree hööfdgröpen:

=== Oostelike Slaven ===
Disse trökken richting Oost-Europa

* Russen
* Ukrainers
* Wit-Russen

=== Westelike Slaven ===
Disse vestigen sich vanaf ümstreaks den 6e eeuw in Midden-Europa wår sy de ruumte opvullen dee de når West-Europa etrökken Germanen hadden achterelåten.

* Polen en Kasjuben
* Tsjechen
* Slowaken
* Sorben
* Rutenen (Karpatie)
* Lemken
* Hutsulen

In de vrogge middeleeuwen nå de Völksverhuusingen leaven der düs Slaven in Centrål-Europa (Düütsland, Polen, Tsjechie), mår de düütske kolonisatsy nå et jår 1000 en de starker wördende invlood van de [[Rooms-Katholieke Karke|roomsk-katolyke Kark]]<ref>The Early Slavs, P.M. Barford, Cornell University Press, 2001</ref> in de låte middeleeuwen drev öärlüde weer gedealtelik oostwårts. Nå de Twaeden Wearldoorlog wyr Midden-Europa (met nåme Sudetenland en et deal van [[Praissen|Prüüsen]] dat now in Polen ligt) "esuverd" van Düütsers, en trökken vülle Polen en Tsjechen weer westwårts. Darnåst leavt noch altyd enkele slaviskspreakende minderheyden in Düütsland (Sorben), as ok in de (neetslaviske) landen Hongarye, Moldavie, Rumenie en de baltiske ståten.

=== Süüdelike Slaven ===
Disse trökken når den Balkan

* Slovenen
* Kroaten
* Bosniakken
* Serviers
* Gorani
* Montenegrynen
* Macedoniers
* Bülgaren (inkl. Pomaken)

In de vrogge en houge middeleeuwen hadden de süüdelike Slaven te måken med et [[Byzantiense Riek|bysantynske ryk]] en wyren der gedealtelik döär veroverd. Döär toodoon van disse ünderwarping mår ok döär vreedsåme handelskontakten en missionering wyr de bysantynske [[Oosters-Orthodoxe Karke|oosters-ortodokse kark]] verspreid ünder de Süüd-Slaven (en låter ok ünder de wyder når et oosten woanende oostelike Slaven). Nå den val van Konstantinopel måken sy deal uut van et ottomanske ryk, wat töt op heden an tallose kultürele invlöyden te sen is. Sinds den tyd bünt byvöärbeyld de slaviske Bosniakken moslim.

Nå den [[Eerste Wealdkrieg|Aersten Wearldoorlog]] wyr et gebeed wår disse völker woant ok ünder aene nåme töt land edoopt, nåmelik Jugoslavie, wat ok ''Süüd-Slavie'' beteakent. De Bülgaren deden hyr neet an med. De süüdelike Slaven verskillen üpmarkelik genog betrekklik vülle ten opsichte van de andere slaviske völker (med nåme de eksjugoslaviske landen). Qua uuterlik geyt men der by de slaviske bevölking uut van blauwe ogen en betrekklik blond töt donkerblond hår. Nen grout deal van de süüdelike Slaven voldoot neet an disse kenmarken. Dit fenomeen is wellicht te verklåren döär de assimilatsy van andere völker by de Slaven (Kelten, Romeinen, Gryken, [[Goten]], Türken en Illyriers).

== Tål en religy ==
[[Russisch|Russisk]] is de bekenndste tål in de regio, as twaede tål hev et wal vülle spreakers verloaren an et [[engels]]k, dat der nå den val van et kommunisme steads belangryker wyr. De meeste mensen bünt der christelik-ortodoks, mår byvöärbeyld de Polen en Kroaten bünt in meerderheyd [[Rooms-Katholieke Karke|roomsk-katolyk]]. De Bosniakken behöärt med onder meer de Gorani en Pomaken töt de slaviske moslims.

== Invlöyden ==
De slaviske kultuur hev ok in meer en mindere invlood üp de neetslaviske kulturen in Midden- en Süüdoost-Europa, zo as de düütske, hongarske, rumeenske, albaneske en noordgrykske cultuur. Sammen valt te spreaken åver ne [[Centraol-Europa|middeneuropaeske]] ov ne Balkankultuur. De wedersydse invlood strekt sich vöäral uut üp kulinair gebeed.

In Dalmatie en Istrie is der jüüst meer invlood van de romaanske kultuur.

Vöär den [[Tweede Wereldoorlog|Twaeden Waerldoorlog]] leaven der so en veer miljuun [[Jeuden|Joden]] in slavisk Europa. Döär den Holocaust en emigratsy når vöäral [[Israël|Israel]] en de [[Verienigde Staoten van Amerika|Verenigde Staten]] is öär antal stark ereducaerd. De invlood van de jöödske kultuur, meer bepåld de [[Jiddisj|jiddiske]] kultuur, üp sommige aspekten van de slaviske kultuur valt skonwal noch steads te marken. Andersüm is dit ok et geval.

== Referentsys ==
<references />
{{Dialekt|act}}

[[Kategorie:Volk]]
[[Kategorie:Europa]]
