[[Ofbeelding:Wilhelminarijssen1.JPG|thumb|right|300px|Wilhelmina oet [[Riesn]]]]
n '''Showband''' of '''showkorps''' (''-corps'') is n [[muziekkorps]] det nöast muziek maakn ook show maakn dut.<ref>[http://www.vandale.nl/vandale/opzoeken/woordenboek/?zoekwoord=showband Van Dale oawer showband]</ref> n Band besteet oet ne [[fanfare]] of ne [[malletband]] den at wörd an evuld met n [[colourguard|vlagnmeaks]]- en/of [[majoretn]]spul. t Meeste show zit um in de figuurn dee at de fanfare löp, mangs an evuld met kleaine daansstepkes. Det kan zo wal op n veeld as op stroate wean. De muziek wat ze spölt is vake wal beheurlik modern.

==Instrumeantn==
Showkorpsn bestoat oet n bloazers- en slagwoarkersgedeelte. De bloazers beent wier ooderverdeeld in kopper- en hooltbloazers. De kopperbloazers loopt met [[trompet]]n, [[bugel]]s, [[Fraansken hoorn|Fraanske hoorns]], [[skoeftrompet]]n, [[bariton]]s en/of [[eufonium]]s en [[sousafoon]]s. De hooltbloazers bestoat oet [[flöaite|flöaitn]], [[saxofoon]]s en mangs [[klarinette|klarinet]]n. t Slagwoark hef vake ne amerikaanse instrumeantnverzameling: [[Kleaine tromme|skoarpe tromn]], [[tenoortromme|tenoortromn]], [[bekn (meziekinstrumeant)|bekns]] en [[bassdrum|grote tromn]].

==Vlagnmeaks en Majoretn==
n Vuurnaam deel van n showband beent de vlagnmeaks en de majoretn, dee at vörm an de muziek geewt duur t oet te beeldn met öare attribuutn. Majoretn hebt meesttieds nen [[baton]], woermet ze met verskeaidene beweagingn en daansstäpkes de muziek vörm geewn doot. De vlagnmeaks ([[Engels]]: ''colourguard'') is vanoet [[Amerika]] oawer enömn. Disse groepn maakt gebroek van vlagn, zwearde en heultne gewearn um de muziek oet te beeldn. Disn lestn groep wörd de leste tientaln joarn al bekeander, en t keump dr op dale det völle showkorpsn de leste joarn hoaste allene mear n groep vlagnmeaks hef, in plaatse van n majoretngroep.

==Taptoos, Optochtn en Wedstriedn==
Showbands doot völle optreedn op taptoos, in optochtn en wedstriedn. In [[Neerlaand]] beent völle (meesttieds kleaine) evenementn te veendn. Ook loopt de korpsn vake met in stroatoptreedns zo as [[bloomenkorso|Bloomnkorso]]'s en volksfeestoptochtn. Mangs wordt optreedns of taptoos organiseerd duur n showkorps zelf, mear t kan ook ne gröttere organisasie wean. n Bekeandstn wedstried in Neerlaand is t [[Wereld Muziek Concours|Wearld Muziek Wedstried]] in [[Kerkrade|Koarkroa]].

==reffereansies==
<references />

[[Kategorie:Tweants artikel]]
[[Kategorie:Muziekkorps]]
