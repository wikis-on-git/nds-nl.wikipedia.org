'''Gerard B. Vloedbeld''' ([[Ambt Almelo]], [[9 meert]] [[1884]] - [[Almelo]], [[17 november]] [[1961]]) was nen skriewer den at drok was vuur t [[Tweants]]. Hee skreef nen machtigen hoop oawer geskiedenisse, tradisies en gebroekn van [[Tweante]].

==Leawnsbeskriewige==
Meesttieds wör'e an esprökn as "meaister Vloedbeld", umdet det zien feaitelike woark was; hee was veertig joar laank boawnmeaister in Almelo. Vanof [[1907]] skreef'e vuur de [[Twentsche Courant]]. Doew at dee kraante verkocht wör noar [[Oldnzel]], har [[Rooms-Katholieke Karke|Roomsk]] Almelo ginne kraante mear. Doarumme begun Vloedbeld met drukkerieje Lulof in [[1921]] de [[Nieuwe Twentsche en Almelosche Courant]], woervan at de bladziedes vuural duur umzelf evuld wördn. Hee har doew al wat könnigheaid met t verleedn van Tweante, en wördn laankzaam-an ne anpriezer van t de Tweantse sproake en gebroekn, en vlot skriewer van t Tweants.

In de joarn '30 skreef'e stoark teegn t [[Nazisme]], woerdoer at de kraante tiedns de bezettige verböadn wör. In dee tied begun'e literair (skriefkeunstig) woark umme te zetn op Tweants, um an te teunn det Tweants ne "volle sproake" is, woerin at dr ruumte is vuur skriefkeunst. Doarumme wörd'e wal ezeen as n eerstn den at t Tweants op n heugerder plan probeerdn te kriegn. Ene van zinne bekeanste woarkn is t komiese ''Mans Kapbaarg, n grootsten leugnbuul van t Tukkerlaand'', wat verskeaidene moaln vanniesn herdrokt is. Mans Kapbaarg wör as n soortemeant van stripverhaal verwoarket in n 150 meter laank mozaïek an nen tunnelwaand an de Wierdnsestroate in Almelo. 

Hee har völle bestuurlike funksies en was n oprichter en eerstn vuurzitter van n [[Tweantsen Skrieverskreenk]], en redakteur van [[Twenterlaand, en -Leu en -Spraoke]].

==Skrieverieje==

* ''Geschiedenis der Katholieke Kerk in tijd- en levensbeelden''. Almelo, J.T. Sommer, 1912 
* ''Mans Kapbaarg, 'n grootsten leugenbuul van 't Tukkerlaand''. Borne, ten Tusscher, 1927 
* Ummezettings oet t Duuts van t woark van Augustin Wibbelt: ''Het veerde gebod'', ''In oorlogstied'' (2 delen), ''Wildrops Hof'', ''De Noalaotenschop''. Oet ekömn in de joarn twentig bie Smit (Hengel) en Lulof (Almelo) 
* ''Schriewers in de Twentse Sproake''. Almelo, van der Veen, 1954 
* ''Elckerlick in Twentse Sproake''. Hengelo, Gigengack, 1960 
* ''Klootscheeterswedstried''. Enschede, Witkam, 1969 
* ''Twentse Holskrabbels''. Enschede, Witkam, 1969 
* ''Aole könnigheid''. Enschede, Witkam, 1976 
* ''De Eawengellies van Mattheus, Marcus, Lucas, Johannes aoverzet in de Twentse sproak''. Enschede, Witkam, 1984

{{DEFAULTSORT:Vloedbeld, G.B.}}
[[Kattegerie: Tweants artikel]]
[[Kattegerie: Schriever in t Tweants]]
[[Kattegerie: Tukker]]

[[nl:Gerard Vloedbeld]]
