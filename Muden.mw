{{Veurmaolige gemeente |
naam = Muden |
bestaandsnaam vlagge = Flag of Muiden.svg |
bestaandsnaam wapen = Coat of arms of Muiden.svg |
lokasie = LocatieMuiden |
provinsie = [[Bestaand:Flag North-Holland, Netherlands.svg|20px|Noord-Holland]] [[Noord-Holland]] |
heufdplaotse = Muden |
oppervlakte = 36,51 |
oppervlakte laand = 14,45 |
oppervlakte waoter = 22,06 |
inwoeners = 6.249 |
daotum inwoeners = [[31 desember|31 des]] [[2014]] |
dichtheid = 261 |
breedtegraod = 52/19/50/N |
lengtegraod = 5/4/10/E |
verkeersaoder = [[A1]], [[A6]] |
netnummer = 072 |
postkode = 0294 |
op-egaon = [[Gooise Meren]] |
}}
[[Ofbeelding:Muderslot.jpg|thumb|275px|Et Muderslot in Muden]]
'''Muden''' is ne stad en vroggere gemeente in de Nederlandse provinsie [[Noord-Hollaand|Noord-Holland]]. De gemeente beston uut t vestingstadjen Muden en t [[brinkdarp]] [[Muderbarg]] en had ne oppervlakte van 36,51 km² (waorvan 22,06 km² water). De grote hovölheid wateroppervlak kwam neet allene deur den haven van Muden, maor ok deurdat de gemeente deurleep ovver t water in t [[IJmeer]].

== Bezeensweerdigheden ==
* De hervormde karke is n goties gebouw mit nen laot-romaansen toorn. 
* t [[Muderslot]], n in goden staot verkerend [[kasteel]], dat mede bekand is eworden deur zienen bouwheer Floris V van Holland en de [[Muderkrenge]] rundum [[Pieter Corneliszoon Hooft]].
* t [[Muzenfort]]
* t Eiland [[Pampus]]

== Geschiedenis van de stad ==
De eerste, nog bekende vermelding van t plaetsken Muden dateert uut [[953]]. Keizer [[Otto I]] schonk toon de naederzetting en de daor ewonnen tolgelden an t Domkapittel in [[Utrecht (stad)|Utrecht]]. t Darpsken heetten toon nog 'Amuda'. Dit betekent 'Munding van de A'. Den 'A' is nen olden name van den Vecht. In [[1122]] kreg Muden tegeliek mit Utrecht [[stadsrechten]] van keizer Hendrik V. In t geval van Muden ging t waorschienlik alleen um enkele staedelike rechten. De naederzetting kreg veur 1285 in ieder geval stadsrechten van t Bisdom van Utrecht. Naodat t land waorin Muden ligt wierd eschonken an graaf Floris V van Holland, verkraeg Muden in 1296 opni'j stadsrechten, ditmaol van Floris V.

In [[1673]] wierd den zeesluus in den Vecht van [[fort]] Hinderdam naor Muden verplaatst. t Sluuskomplex wierd in [[1676]] uutebreid mit ne mure langs de monding van de Vecht um aoverstromingen te veurkommen.

== De vestingwarken ==
De eerste verdaedigingswarken dateert uut de eerste helfte van de 15e eeuwe. In [[1590]] wierden de muren vervangen deur eerden wallen met [[bastion]]s naor ontwarp van [[Adriaen Anthonisz]]. Ok t Muderslot kreg ne eigen omwalling waorbi'j den [[veurburcht]] van t Muderslot waegens ruumtegebrek mos worden esloopt. Deur de ontwikkelingen op t gebeed van kriegsvoering, wierd nao den Fraans-Duutsen krieg ([[1870]]-[[1871]]) den vesting wier verni'jd. De löppe van den vestingwal wierd veranderd mit nen trop bomvri'je onderkommens van baksteen. Markante veurbeelden hiervan bunt, de [[kazerne]] an t Vestingplein, t Muzenfort (eneumd naor de muusgrieze soldaotenuniformen) - en in ne [[raveliene]] ingebouwde [[kazematte]] - en den höllen beer.

Den beer is nen dam in de vestinggrachte den t zalte Zuderzeewater van t zeute water in de grachte mos scheiden. Dizze bouwwarken komt meer veur bi'j vestingstaeden, maor dizzen is uniek, umdat dizzen beer nen gank mit scheetgaete hef, van waoruut n inundaatsiesluus los-ezet kon worden. Teggenovver t Muderslot, an de ovverkaante van den Vecht, steet de Westbatteri'je. Dit vestingwark kump uut 1868 en besteet uut n klein toorn[[fort]] mit derveur ne batteri'je in t dieklichaam.

Muden maakten deel uut van de ni'je [[Hollandse Waterlinie]]. Vanof 9 januari 1901 beheurden Muden tot de [[Stelling van Amsterdam]]. t Forteiland Pampus, eleggen binnen de gemeente Muden, wierd ebouwd in [[1887]]/[[1897]] en was bestemd om samen mit t Vuurtoorn eiland bi'j Durgerdam en de batteri'je bi'j den [[Diemerzeediek|Diemer Zeediek]] den ingang van t [[IJ (Amsterdam)|IJ]] te bescharmen.

Muden is lid van de [[Vereniging Nederlandse Vestingsteden]].

== Andere darpen ==
*[[Muderbarg]]
*[[Hakkelaarsbrugge]] (buurtschop)

{{Dialekt|act||Algemene Nedersaksiese Schriefwieze}}

[[Kategorie:Plaotse in Noord Hollaand]]
[[Kategorie:Vroggere gemaente in Noord-Hollaand]]
