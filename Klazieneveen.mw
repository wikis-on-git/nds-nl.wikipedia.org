[[Bestaand:Klazienaveen winkelcentrum 't Schip foto21 2016-09-25 16.01.jpg|thumb|right|300px|Winkelcentrum 't Schip (Klazieneveen)]]
'''Klazieneveen''' ([[Nederlaands]]: ''Klazienaveen'') is een plaatse in de gemiente [[Emmen (gemiente)|Emmen]], in de pervincie [[Drenthe]]. Op 1 jannerwaori 2019 had Klazieneveen 12.118 inwoners, aj 't butengebied en Barger-Oosterveen mittelt.

==Waor of 't lig==
't Kenaaldörp lig an de Verlengde [[Ogeveinse Vaort]], die ter plaatse 't [[Van Echtenskenaal]] het. End jaoren zeuventig hebt ze 't kenaal in 't centrum diels dichtemeuken, waordeur der gien deurgaond vaarverkeer meer meugelijk was en der meer roemte beschikber kwaamp veur wegverkeer en winkels. In 2005 is begund mit de bouw van een winkels- en appartementencomplex baovenop iene van de gedempte kenalen. Dit complex, Schip I, wördden in 2007 opeleverd. In 2012 is daor een tweede complex, Schip II, bijekomen.

Klazieneveen lig an de [[Rieksweg 37|A37]]. Via de [[provinciaole weg 862|N862]] is de plaatse verbunden mit [[Emmen]].

==Geschiedenis==
Klazieneveen is begund as [[veenkelonie]], in de [[19e ieuw]] esticht deur de industrieel [[Willem Albert Scholten]] uut [[Grunnen (stad)|Stad]]. Hij nuumde de plaatse ''Klaziena Sluis'' naor zien vrouwe.<ref>[http://www.hetverhaalvangroningen.nl/person/id/5 Klaziena Sluis op De Verhalen van Groningen]</ref> Op 14 jannewaori 1904 kreeg Klazieneveen een verbiending per [[stoomtram]], toen de [[Dedemsvaartsche Stoomtramweg-Maatschappij|DSM]] 't traject [[Erica (Drenthe)|Erica]] - Klazieneveen lös deu. In 1907 wördden dizze liende deuretrökken. In april 2017 hebt ze in 't depot van 't [[Veenkoloniaal Museum]] in [[Veendaam]] de vlagge van Klazieneveen ontdekt. In 1888 was dizze vlagge deur Willem Albert Scholten eschunken an de eerste schipper in 't Klazieneveen, Adde Hazewinkel.<ref>[http://www.rtvdrenthe.nl/nieuws/120938/Historische-vlag-Klazienaveen-van-W-A-Scholten-duikt-op-in-Veendam "Historische vlag Klazienaveen van W.A. Scholten duikt op in Veendam"]</ref>

In 't begun van de [[21e ieuw]] is de umgeving van Klazieneveen een [[tuunbouw|tuunbouwgebied]] mit een best antal kassen. In [[Klazieneveen-Noord]] wördt 't laandgoed [[Scholtenszathe]] ontwikkeld, ontstaon uut de [[Maotschoppije Klazieneveen]]. Hier wördt huzen, bos, recreatie en natuurbouw mit menare combineerd. In Klazieneveen hej 't febriek van [[Norit (bedrief)|Norit]], daor as ze [[actieve kool]] maakt. Vrogger was de grondstof [[zwarte törf]], ofkumstig uut de [[vervening]] in de umgeving. In april 2004 wördden een nei febriek lös edaone.

==Wat of der te zien is==
*Villa van 't jaor 1903, die oorspronkelijk as [[Marechausseekazerne Klazienaveen|marechausseekazerne]] diende, mit een huus veur de wachtcommandant deran vaste.
*Een monument det herinnert an 't bombardement op 't [[Norit (bedrief)|Puritfebriek]] in de [[Tweede Wereldoorlog]].
*'t [[Keunink Willem-Alexanderkenaal]], in 2013 lös edaone.
* Bronzen bield De Veenarbeider (in 2000 uutereupen töt Klazienevener van de ieuw nao een umvraog in de dörpskraante)
* Köppelsluzen in de Veenvaort.

==Karkgeneutschoppen==
*[[Rooms-Katholieke Karke|Rooms-kathelieke]] [[Parochie (karkelijke gemiente)|parochie]] van de [[Keizer Hendrik II de Heilige|heilige Henricus]].
* [[Protestaantse Karke in Nederlaand|Protestaantse karke]]
* [[Griffemeerde Karken vrijemeuken|Griffemeerde karke]]
* [['t Apostolisch Geneutschop]]
* [[Vrijzinnig protestantisme|Vrijzinnige Geleufsgemienschop]]

De hierbaoven enuumde karkgeneutschoppen warkt mit menare in de maande in de vörm van de Oecumenische Warkgroep Klazieneveen. Dizze warkgroep organiseert alle jaoren onder meer een mandielige [[kìrsttied|karstviering]], [[Sunte-Marten (feest)|Sunte-Meerten]]-viering en oecumenische lezing, en helpt de [[Nationale Dodenherdenking]] op 't dörp te organiseren.

* [[Gemiente des Heeren]]
* [[Volle Evangelie Gemientes Nederlaand|Volle Evangelie Gemiente]]

==Sport==
In 1955 maakte [[VV Zwartemeer]] de aoverstap naor 't betaalde [[voetbal]]. In 1966 wördden de amateurs en de profs ampart edaone en gungen de lesten wieder onder name [[SC Drente|Sportclub Drenthe]]. In 1971 kwaamp der een end an 't betaalde voetbal.

Klazieneveen hef een eigen [[taofeltennis|taofeltennisveriening]]: [[De Treffers '70|DTK '70]]. DTK '70 wun bij de vrouwen achtmaol 't Nederlaands kampioenschop, tweemaol de Nederlaandse beker en ienmaol de Europa Cup veur laanskampioenen. Anno 2012 speult de vrouwen niet langer op 't hoogste niveau. De mansluden dreit al wat jaoren mit in de eredivisie. In 2008 plaatsten ze heur in de naojaorscompetitie veur de play-offs um 't laandskampioenschop, mar wördden de club in de halve finale uuteschakeld. In 2018 wördden 't mannenteam veur de eerste keer laandskampioen.

In 2008 bint voetbalverienings [[VV Klazienaveen]] en [[VV Zwartemeer]] een samenwarkingsverbaand anegaone veur 't jeugdvoetbal in Klazieneveen onder de name ''KZC '08'', wat stiet veur Klazieneveen-Zwartemeer-Combinatie 2008. Bij KZC '08 voetbalt zo'n viefhonderd jeugdleden van pupillen töt an junioren in naostebij vieftig teams. In 2017 gungen VV Klazieneveen en VV Zwartemeer samen wieder onder de name [[FC Klazienaveen]].

Ter gelegenheid van 't ieuwfeest van Klazieneveen wördden in 1984 veur 't eerste een [[marathon]] organiseerd. In 2015 stunden 1400 atleten uut twaalf verschillende laanden an de startstrepe.

==Wie of der weg koomt (geboortig)==
*[[Sip Bloemberg]] (1952), voetballer
*[[Henk van Dijk]] (1928-1991), pianist en componist
*[[Gerrie de Jonge]] (1948), voetballer
*[[Evert ten Napel]] (1944), sportverslaggever
*[[Hanja Maij-Weggen]] (1943), politica (onder meer old-[[commissaris van de Keuneginne]] in [[Noord-Braobaant]] en veurmaolig minister van [[Ministerie van Verkeer en Waterstaot|Verkeer en Waterstaot]])
*[[Egbert Post]] (1958), kernploegscheuvelrieder
*[[Rosa da Silva]] (1986) actrice/zangeres

== Verwiezings ==
<div class="references-small">
<references>
</references>
</div>

{{Commonscat|Klazienaveen}}

[[Kategorie:Drèents artikel]]
[[Kategorie:Plaots in Drenthe]]
