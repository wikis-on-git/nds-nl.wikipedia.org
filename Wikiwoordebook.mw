[[Bestaand:WiktionaryNds.svg|thumb|Logo van de neadersassiske Wikiwoordebook / Wikiwöörbook]]
'''Wikiwoordebook''' (of: ''Wiktionary'') is en projekt van de [[Wikimedia Foundation|Wikimedia-stichtinge]] dat as dool hevt et kreeren van en vry togangelik, meyrspråkig [[woordebook]].

De oaverkupelende name van et projekt, ''Wiktionary'', is en [[mengwoord]] van ''wiki'' en ''dictionary'' (''woordebook''). De [[Nedersaksisch|neadersassiske]] versy hit '''Wikiwoordebook''' / '''Wikiwöör(de)book''' en is en mandeylig projekt van alle neadersassiske dialekten, souwel van neaderlandske as de düütske kante van de pål. Et vöärblad is eskreaven in de [[Nysassiske Skryvwyse]] üm underlinge verstånbårheid te vergrouten. Neadersassiske lemmas maggen ouk andere bekende skryvwysen gebrüken. 

== Globale upset ==
Et projekt verstrekt informaty oaver språkkündige eigenskappen (as [[skryvwyse]] en eventuele spellingsvarianten, [[Etymology|etymologiske]] herkumst vöär souveare as dat bekend is, [[Verkleinwoord|verkleinde]] vormen, [[meyrvold]] en [[afleidingen]]) mär ouk oaversettingen in andere språken.

In principe kummen in elk Wikiwoordebook sou vöäle möägelik woorden üüt sou vöäle möägelijk verskillende språken te stån. En vereiskde vöär upnåme is dat et woord al eynige tyd in gebrüük is en in en antal unafhangelike bronnen weader te vinden is. [[Neologisme|Neologismen]] binnen düs neet de bedolinge. Minder good edokumenteerde språken künnen lykewels in erekonstrueerde form noch vasteleagd wörden.

As en seakere woordform in meyrdere språken etselvde eskreaven wördt, kummen al disse woorden up deselvde syde te stån, wårby et woord in elke språke en eigen upskrivt krigt. Of der en etymologisk verband is (byvöärbeald döär [[untleyning]]), maakt dan neet üüt. Et kan weasen dat de woorden neet verwand binnen mär tovallig deselvde skryvwyse hebben. Wel wördt etymologiske informaty wår möägelik der altyd by anegeaven.

== Geskydenisse ==
De engelske Wikiwoordebook (''Wiktionary'') begün up [[12 december]] [[2002]]. Der sit en amparte [[tesaurus]] by, '''Wikisaurus''' enöömd, en en ampart woordebook vöär ''Basic English'' (''vereynvoldigd engelsk'').

Sinds [[1 meie|1 mei]] [[2004]] binnen der ouk andersspråkige Wikiwoordeboken begünnen. De eyrste andersspråkige versys waren in et [[fransk]] en [[Pools|poolsk]]. In mei 2009 waren der in totaal meyr as 5 miljoon lemmas in 272 verschillende språken. De engelsspråkige Wikiwoordebook had in mei 2021 meyr 6.650.000 lemmas, de neadersassiske versy meyr as 9.000.

Vöäle lemmas binnen mid en [[bot]] maked dee lemmas üüt andere woordeboken importeert. De [[Fransk|franske]] en [[Vietnameesk|vietnameeske]] versys importeerden groute deylen van et ''[[Free Vietnamese Dictionary Project]]''. De franske versy groide in 2006 mirakels vlugge wat vöär en grout deyl te danken was an bots dee üüt vrye woordeboken sou as de [[Dictionnaire de l'Académie française]] importeerden.

==Üütgaande verwysingen==
* [[:nds:wikt:Wiktionary:Hööftsiet|Hööftsiet van Wikiwoordebook]]

{{Dialekt|wvel||Nysassiske Skryvwyse}}

[[Kategorie:Woordeboek]]
