[[Bestaand:Mitchella_repens_-_Partridge_Berry.jpg|thumb|Bloemen en n beze]]
[[Bestaand:Mitchella repens - pain de perdrix (9489403462).jpg|thumb|De bezen]]
De '''patriesbeze''' ([[Latien]]: ''Mitchella repens'')  is de bekendste plaante uut t geslacht ''[[Mitchella]]''. t Is n krupende [[kruudachtig]]e en houterige dwargstruke die van nature veurkömp in [[Noord-Amerika]] en [[Japan]]. De struke beheurt tot de [[steernblaojigenfamilie]] (''Rubiaceae''). ''Mitchella repens'' is een van de veule soorten die as eerst beschreven wördden deur [[Carolus Linnaeus]]. t Plaantjen wördden deur verschillende [[indianen]]stammen gebruukt veur klachten die mit name van doon hadden mit de mannelike en vrouwelike [[geslachtsdeel|geslachtsdelen]].

==Umschrieving==
De patriesbeze is n [[greunblievend]]e plaante die niet hoger wörden as 6 sentimeter, en hef krupende takken die 15 tot 30 sentimeter lange wörden. De greunblievende, donkergreune en glanzende [[blad|blaojen]] bin ovaal tot hartvormig. De bladsteel is kort, en de blaojen staon in paoren tegenover mekaar. An t einde van de [[veurjaor]] krig t witte [[bloeme]]tjes. Der zitten der twee tegelieke an n kelkblad, allebeie de bloemen hebben vier meeldraojen en n stamper, in de ene bloeme is de stamper groot en de meeldraojen klein, in de aandere bloeme is t krek aandersumme. Dit veurkömp dat de plaante zichzelf bevrucht. De twee bloemen vormen samen [[harfst|sarres]] n glanzende rooie beze, die de hele wienter an de struke kan blieven zitten tot de volgende bleui. De bezen bin tussen [[juli]] en [[oktober]] riepe, en bin eetbaor. In elke patriesbeze zitten ongeveer acht zaojen, de oogst is nooit alderbarstends veule. An de bezen zit niet barstends veule smaak, en lik n bietjen op n [[veenbeze]], daorumme wörden t meestentieds verwarkt, in bieveurbeeld [[schem|sjem]] en [[taarte]]n. De bezen wörden egeten deur verschillende [[voegel]]soorten, [[vosse]]n, [[witvootmuus|witvootmuzen]] en [[stinkdier]]en. t Blad wörden soms egeten deur [[witstartharte]]n.

==Verspreiding==
De patriesbeze kömp in t oosten van [[Noord-Amerika]] veur, van oost-Kanada tot an [[Florida]] en [[Texas]], en [[Guatemala]]. t Greuit in dreuge of vochtige [[bos]]sen, langes oevers en zaanderige hellingen.

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Plaante]]
