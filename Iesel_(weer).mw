Iesel is n vörm van neerslag woarbie regen bevraist, zodroa t op t oppervlak komt. Hierdeur ontstait n iesloagie op t oppervlak (bv: stroat of riepe). 

t Iesloagie ken zuch op verschillende manaarn vörmen, maisttied aan t ìnde van n vôrstperiode, as de grond bevroren is. Dat is goud meugelk, omdat de grond voak laanker kold blif as de lucht dij derover strullt. n [[Dooi|Dooiaanval]] begunt maisttieds op ainege honderden meters hoogte, woar de minder koale lucht binnenstrullt. De koalere vraislucht het deur heur legere temperatuur n groder gewicht as de zaachtere lucht. Doardeur wait de vorst zoch aan t eerdoppervlak t laankst te behoalen.

As de regen (uut de hogere, waarmere duilen) op de grond (de legere, koalere dailen) vaalt, bevraist t. t Verroadelke is dat t uutspraaid is. As regen bevroren op de eerdoppervlak komt, hait t [[hoagel]] en blif t in körrelgies of sums zulfs as bollegies
op de grond liggen. 

<small>''Schreven in t Veenkolonioals''<small>

[[Categorie:Grunnegs artikel]]
[[Categorie:Weer]]
