'''Balkenbri-j''' is n Nederlaands [[gerecht]] dat veural in et [[noajoar]] en in den [[winter]] wödt egaeten, eursprönkelek in et oosteleke en zuudeleke deel van Nederlaand. Et hef as inhold tradisioneel et slachtofval van de [[pogge]] (under meer kop of ribbekes, spek en laever), en [[boekweit|boekweitmael]] of tarwebloom, en aparte kruuden, dee nen [[zeut]]en smaak ofgeft.

==Etymologie==
Et weurd ''balkenbri-j'' is woarschienlek of-eleid van ''bri-j van gebalgte''. Gebalgte bunt de reste, zoas [[darmen]] en [[pens]], van n geslacht beest.

== Recept ==
=== Beneudigheden ===
* 1 kg maegere platte ribbekes
* [[rommelkruud]] of balkenbri-jkruud
* [[laureer]]blad
* [[Siepel]]
* grof emalen [[pepper]]
* [[knoflook]]
* rundumme 1 kg [[Boekweit|boekweitmael]]

=== Kloarmaken ===
De ribbekes in ne grote panne met water flink lang loaten kokken en kruuden mit laureerblad, siepel, grof emalen pepper en knoflook. As zie mals bunt alles deur nen deurslag oavergeeten in ne andere grote panne. Et vleis van de bötte halen, weerumme doon in de bri-j en opni-j heite maken. Doarnoa rommelkruud of balkenbri-jkruud toovoegen. Dan zoveul boekweitmael zo rap meugelek in éne keer toovoogen tot der deur rappe reuren nen arg dikken bri-j ontstoan is. Den bri-j oavergeeten in ne nat emaakte schale. De schale in de keulkaste bewoaren.

[[Kattegerie:Achterhooks artikel]]
[[Kattegerie:Eten]]

[[de:Panhas]]
[[en:Balkenbrij]]
[[es:Panhas]]
[[li:Kroeboet]]
[[nl:Balkenbrij]]
