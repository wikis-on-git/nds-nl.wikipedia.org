'''Balkenbrij''' is nen Nederlaandsen [[gerecht]] dat veural in et [[noajoar]] en in den [[winter]] wödt egeaten, eursprönkelek in et oosteleken en zuudeleken deel van Nederlaand. Et hef as inhold tradisioneel et slachtofval van den [[pogge]] (under meer kop of ribbekes, spek en leaver), en [[boekweit|boekweitmeal]] of tarwebloom, en aparte kruuden, dee nen [[zeut]]en smaak ofgeaven.

==Etymologie==
Et weurd ''balkenbrij'' is woarschienlek ofgeleid van ''bri-j van gebalgte''. Gebalgte bunt de reste, zoas [[dermen]] en [[pense]], van nen geslacht beest.

==Recept==

Beneudigheden:

*1 kg meagere platte ribbekes
*[[rommelkruud]] of balkenbri-jkruud
*[[Laureer|laureerblad]]
*[[Siepel]]
*grof gemoalen [[pepper]]
*[[knoflook]]
*rundumme 1 kg [[Boekweit|boekweitmeal]]

Kloarmaken:

De ribbekes in nen groten panne met woater flink lang loaten kokken en kruuden mit laureerblad, siepel, grof gemoalen pepper en knoflook. As zie mals bunt alles deur nen vergeet oavergeeten in nen anderen grote panne. Et vleis van de bötte halen, trög doon in den bri-j en opni-j heite maken. Doarnoa rommelkruod of balkenbrijkruud toovoegen. Dan zoveul boekweitmeal zo rap meugelek in éne keer toovoegen tot deur er rappe reuren nen arg dikken bri-j ontstoan is. Den bri-j oavergeeten in nat emaakten schoale doon. Den schoale in den kuulkaste bewoaren.


[[Kattegerie:Achterhooks_artikel]]
[[Kattegerie:Eten]]


[[de:Panhas]]
[[en:Balkenbrij]]
[[es:Panhas]]
[[nl:Balkenbrij]]
