[[Ofbeelding:Rowanberries in late August 2004 in Helsinki.jpg|thumb|250px|Wild fluithout]]
[[Ofbeelding:Brosen sorbus aucuparia1.jpg|thumb|250px|Wild fluithout]]
'''Fluithout''' ([[Latien]]: ''Sorbus'') is een [[geslacht (biologie)|geslacht]] van bomen en [[heester]]s uut de [[rozefemilie]] (''Rosaceae''). 't Geslacht komt van oorsprong veur op 't [[noordelijk halfroend]], veural in [[Europa (continent)|Europa]] en [[Azië]]. Veul soorten uut dit geslacht worren an-eplant as sierboom.

Deskundigen bin 't niet ees over 't antal soorten in dit geslacht; de antallen verschillen tussen de hoenderd en tweehoenderd. De oorzaak van disse verschillen leit 'm in 't feit dat een antal lokaole soorten ongeslachtelijk vortplant, dit wil zegen dat ze in staot bin zoender bevruchting zaod te zetten. De risselterende microsoorten worren deur d' een as echte soorten ezien, deur d' are egroepeerd in een veul kleiner antal variabele soorten.

==Fluitjes van fluithout==
Vrogger maakten kienders fluitjes van fluithout, vandaor dat 't oek ''fluit''hout heet. Op een riepe, of-esnejen zwieg sleugen ze mit 't hecht van een mesjen net zo lang totdat de schel losleut. Dat trökken ze der dan heel of um derop te fluiten of der [[atepoele|aarten]] deurheen te blaozen. Bie 't tikken op de schel zungen ze een bezweringsveersjen (in [[Ni'jlusen|Niejleusen]] zungen ze bieveurbeeld: ''Sap sap sieppien, wanneer bin ie riepe''). Der bin in Nederland en in Duutsland een kwak [[Nedersaksisch]]e varianten van dit veersjen; een paor vie-j der in 't artikel [[Nedersaksische volksleidjes]].

==Soorten==
In [[Nederlaand]] en [[België]] is alleen de [[wild fluithout|wilde fluithout]] (''Sorbus aucuparia'') in-eburgerd.

Een paor are soorten:
*[[Breedblaojig fluithout]] (''Sorbus latifolia'')
*[[Elsbees]] (''Sorbus torminalis'')
*[[Finse meelbees]] (''Sorbus hybrida'')
*[[Edeelde meelbees]] (''Sorbus'' ×''thuringiaca'')
*[[Meelbees]] (''Sorbus aria'')
*[[Peervormig fluithout]] (''Sorbus domestica'')
*[[Zweeds fluithout]] (''Sorbus inermedia'')

==Nedersaksisch==
*[[Drèents]]: (woorden veur de boom, de vrucht en 't holt)
**''kliesterkral'', ''kliesterbaai'', ''liesterkral'', ''liesterbaai'' (boom en vrucht)
**''sapsiep'', ''sapsappiepiesboom'' (boom)
**''sapsiepbei<small>(</small>e<small>)</small>'' (vrucht)
**''siepsapsiepiesholt'' (holt) (een ''siepsapfluitien'' is een fluitien van 't holt)
**''obbenholt'' (holt) ([[Ni'jlusen]]; ''obben'' of ''oppen'' bint fluities van 't holt)
*[[Stellingwarfs]]: ''sepiepenboom''
*[[Veluws]]: 
**''fluithout'' ([[Putters]])
**''liesterkrallen'' ([[Nunspeets]])
**''liesterbees''
**''liesterbeze''
*'''Overig:''' [http://www.meertens.nl/pland/woordenboekartikel.php?term=Wilde%20lijsterbes opzeuken]

{{commonscat|Sorbus}}
{{Dia|Disse pagina is eschreven in 't [[Putters]]}}

[[Kattegerie:West-Veluws_artikel]]
[[Kattegerie:Plaante]]

[[ba:Миләш]]
[[cy:Criafolen]]
[[da:Røn]]
[[de:Mehlbeeren]]
[[en:Sorbus]]
[[es:Sorbus]]
[[et:Pihlakas]]
[[fi:Pihlajat]]
[[fr:Sorbus]]
[[gl:Sorba]]
[[hsb:Mučnica]]
[[hu:Berkenye]]
[[it:Sorbus]]
[[lt:Šermukšnis]]
[[nl:Lijsterbes]]
[[nn:Rogn- og asalslekta]]
[[os:Цъуй]]
[[pl:Jarząb]]
[[pt:Sorbus]]
[[ru:Рябина]]
[[uk:Горобина]]
