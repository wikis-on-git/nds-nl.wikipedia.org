[[Ofbeelding:Rowanberries in late August 2004 in Helsinki.jpg|thumb|250px|Wild fluithout]]
[[Ofbeelding:Brosen sorbus aucuparia1.jpg|thumb|250px|Wild fluithout]]
'''Fluithout''' ([[Latien]]: ''Sorbus'') is een [[geslacht (biologie)|geslacht]] van bomen en [[heester]]s uut de [[rozefemilie]] (''Rosaceae''). 't Geslacht komt van oorsprong veur op 't [[noordelijk halfroend]], veural in [[Europa (continent)|Europa]] en [[Azië]]. Veul soorten uut dit geslacht worren an-eplant as sierboom.

Deskundigen bin 't niet ees over 't antal soorten in dit geslacht; de antallen variëren tussen de 100 en 200. De oorzaak van disse verschillen leit um in 't feit dat een antal lokaole soorten apomictisch is, dit wil zeigen dat ze in staot bin zoender bevruchting zaod te zetten. De risselterende microsoorten worren deur de een as echte soorten ezien, deur de are egroepeerd in een veul kleiner antal variabele soorten.

==Fluities van siep-sap-holt==
Vrogger maakten kiender fluities van siep-sap-holt (holt van de liesterkral). Op een riepe, of-esneden twiege sleugen ze mit 't hecht van een messien net zo lange tötdet de bast lösleut. Dizze trökken ze d'r dan hiel of umme d'rop te fluiten of d'r arften deurhen te blaozen. Bi'j 't tikken op de bast zungen ze een bezweringsvarsien ('Sap sap sieppien, wanneer bin ie riepe' ezw). D'r bint in Nederlaand en in Duutslaand veule Nedersaksische variaanten van dit varssien; een paar viej bi'j [[Nedersaksische volksleidjes]].

==Soorten==
In [[Nederlaand]] en [[België]] is alleen de [[wild fluithout|wilde fluithout]] (''Sorbus aucuparia'') in-eburgerd.

Een paor are soorten:
*[[Breedblaojig fluithout]] (''Sorbus latifolia'')
*[[Elsbees]] (''Sorbus torminalis'')
*[[Finse meelbees]] (''Sorbus hybrida'')
*[[Edeelde meelbees]] (''Sorbus'' ×''thuringiaca'')
*[[Meelbees]] (''Sorbus aria'')
*[[Peervormig fluithout]] (''Sorbus domestica'')
*[[Zweeds fluithout]] (''Sorbus inermedia'')

==Nedersaksisch==
*[[Drèents]] (woorden veur de boom)
**''kliesterkral'', ''kliesterbaai'', ''liesterkral'', ''liesterbaai'' (boom en vrucht)
**''sapsiep'', ''sapsappiepiesboom'' (boom)
**''sapsiepbei<small>(</small>e<small>)</small>'' (vrucht)
*[[Stellingwarfs]]: ''sepiepenboom''
*[[Veluws]]: 
**''fluithout'' ([[Putters]])
**''liesterbees''
**''liesterbeze''

{{commonscat|Sorbus}}
{{Dia|Disse pagina is eschreven in 't '''[[Putters]]'''}}

[[Kattegerie:West-Veluws_artikel]]
[[Kattegerie:Plaante]]

[[da:Røn]]
[[de:Mehlbeeren]]
[[en:Sorbus]]
[[es:Sorbus]]
[[et:Pihlakas]]
[[fi:Pihlajat]]
[[fr:Sorbus]]
[[hsb:Mučnica]]
[[hu:Berkenye (növény)]]
[[it:Sorbus]]
[[lt:Šermukšnis]]
[[nl:Lijsterbes]]
[[nn:Rogn- og asalslekta]]
[[os:Цъуй]]
[[pl:Jarząb]]
[[pt:Sorbus]]
[[ru:Рябина]]
[[uk:Горобина]]
