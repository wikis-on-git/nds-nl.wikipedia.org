'''Eierkuuln''' is ne tradisie in [[Tweante]] um [[Poasken]], woerbie met hard ekokte eier ekuuld wörd vanof nen boarg oawer ne glad-estrekne bane, woerbie dengenne woervan t ei t vearste rolt ewunn hef, en t ei van de teegnspöller krig.

n Aandern variaant is t probeern um t vurige ei met oew eegne ei te raakn. Dit lik op t [[Fraankriek|Fraanske]] ''[[Jeu Des Boules]]'' <ref>http://www.oaldheldern.nl/?pagina=content&content=Eierkulen</ref> en wörd ook wal ''eiertikn'' eneumd.
 
==Oetleg==
[[Ofbeelding:Eierbuul.jpg|thumb|right|250px|Eierbuuln]]
t Poaskefeest hef n antal van oorsproonk heednse invloodn, dee at allemoal van de oolde [[Saksen (vôlk)|Sassiese]] Ostarafeestn komt. t Ei is n symbool vuur niej leawn, vandoar det det völle in t vuurjoar gebroekt wörd. Umdet in t vuurjoar de wearld wier mear kluur krig, skildert de keender de eier in felle kluurn. Dit kan ook makkelik wean um ze wierumme te veendn in t grös.

Vuur Poasken an goat de vrouwleu de eierbuulkes höakn. Det is n netjen vuur de keender woerin at ze öare eier doon köant. Um t deenk op te rekn hangt ze vake nen [[sinaasappel]] oonderin, wat meteen n gezoond häpken is. Dit is nit gebroekelik in alle plaatsn, In wat plaatsn hooldt ze de eier ook gewoon in de haande.

==Refereansies==
<references/>

[[Kategorie:Tweants artikel]]
[[Kategorie:Nedersaksies feest of gebroek]]
[[Kategorie:Poaske]]
