'''Eierkuuln''' is ne tradisie in [[Tweante]] en [[Sallaand]] um [[Poasken]]. Dr zeent twee variaantn van: 

Vanof nen boarg kuult teegnspöllers oawer ne glad-estrekne bane met hart ekokte eier. Denne woervan as t ei t vearste rolt, hef ewunn. Den krig t t ei van de teegnspöller. Bie n aandern variaant probeert teegnspöllers um t vurige ei met t eegne ei te raakn. Dit lik op t [[Fraankriek|Fraanske]] ''[[Jeu Des Boules]]'' <ref>http://www.oaldheldern.nl/?pagina=content&content=Eierkulen</ref> en wörd ook wal ''eiertikn'' eneumd. 

== Oetleg ==
[[Ofbeelding:Eierbuul.jpg|thumb|Eierbuuln]]
t Poaskefeest hef n antal van oorsproonk heednse invloodn, dee as allemoal van de oolde [[Saksen (vôlk)|Sassiese]] Ostarafeestn komt. t Ei is n symbool vuur niej leawn, vandoar det det völle in t vuurjoar gebroekt wörd. Umdet in t vuurjoar de wearld wier mear kluur krig, skildert keender de eier in felle kluurn. Dit kan ook makkelik wean um ze wierumme te veendn in t grös.

Vuur Poasken an goat vrouwleu eierbuulkes höakn. Det is n netjen vuur de keender woerin as ze öare eier doon köant. Um t deenk op te rekn hangt ze vake nen [[sinaasappel]] oonderin, wat meteen n gezoond häpken is. Dit is nit gebroekelik in alle plaatsn. In wat plaatsn hooldt ze de eier ook gewoon in de haande.

==Verwiezingn==
<references/>
{{Commonscat|Easter Egg rolling}}
[[Kategorie:Tweants artikel]]
[[Kategorie:Nedersaksies feest of gebroek]]
[[Kategorie:Poaske]]
