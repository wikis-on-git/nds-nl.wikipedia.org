[[Ofbeelding:Bellagio 2.jpg|thumb|right|300px|Panorama van et Comomeer met de [[Grignaboargen|Grignaboargen]] in [[Bellagio (Italië)|Bellagio]].]]
Et '''Comomeer '''('''''Lago di Como''''' in et [[Italiaans]] en mangs ook '''Lario''' neumd noar de [[Latien]]se name '''Larius Lacus'''; ''Lach de Comm'' in [[Lombardies]]) is een meer van [[gletsjer|smeulten gletsjeries]] in et [[Italië|Italiaanse]] [[Lombardië]]. Et is 146 kilometer in et veerkaant, woermet as et noa et [[Gardamear|Gardameer]] en et [[Lago Maggiore]] et grötste is. Met zowat 400 meter is et ene van de [[Lieste van deepste mearen|deepste meeren]] van [[Europa]]. Den meerboadem lig meer as 200 meter oonder de zeespegel.

Seend [[Romeinse Riek|Romeinse tieden]] is et Comomeer al ne geleefde stea bie [[oadel]] en rieke leu. Der komt völle toeristen op of vanweage artistieke en kulturele zeensweardigheden. Et hef grote villas en paleizen zo as [[Villa Olmo]], [[Villa Serbelloni]] en [[Villa Carlotta]]. Völle bekeande leu hebt een hoes an et meer, zo as [[Matthew Bellamy]] van den [[Groot-Brittanië|Britsen]] band [[Muse]], [[Madonna]], [[George Clooney]],<ref>[http://www.lifeinitaly.com/italian-movies/clooney.asp Lifeinitaly.com]</ref> [[Gianni Versace]], [[Ronaldinho Gaucho|Ronaldinho]], [[Sylvester Stallone]], [[Julian Lennon]], [[Richard Branson]], [[Ben Spies]], en [[Pierina Legnani]]. Et Comomeer wörd duur völle leu as ene van de meuiste meeren van Europa beskouwd.<ref>[http://www.highonadventure.com/Hoa98apr/Lakecomo/lakecomo.htm Highonadventure.com]</ref>

==Umgewing==
Et meer hef ne oard Y-vörm. Den noordeliken tak begeent bie et städken [[Colico]]. De städkes [[Como]] en [[Lecco]] zit an et eande van de zuudwestelike en zuudoostelike täkke. De kleane städkes [[Bellagio]], [[Menaggio]] en [[Lierna]] lignt op et knooppeunt van de täkke. Der geet nen bootdeenst in nen dreehook tusken de städkes hen en wierumme. Bie Lierna lig een wit straand en een kasteel.

Et Comomeer krig water van de [[Adda (rivier)|Addarivier]] den as bie Colico binnenkeump en verdan vlöait bie Lecco. Dit betekent det den zuudwesteliken tak doodlöp, woerduur as Como regelmoatig oawerstreumt.

Et boargachtige vuuralpenlaand tusken de twee zuudelike täkke van et meer wörd ''Triangolo lariano'' (den [[Lariaansen Dreehook]]) eneumd. Hier onsteet de [[Lambro]]rivier.

==Wear==
Et wear roond et Comomeer is meestal meeld. Der hearst een [[Middellaanse Zeeklimaat]], woerduur as der tropiese en subtropiese plaanten gröait. Den weenterdag heuld et meer de umgewing wöarmer. In [[jannewaori|januwoari]] wörd et der duur mekoar 2°C en in [[juli]] 30 °C. Et water wörd in juli duur mekoar 24 °C. Der vaalt mer heel mangs [[snee]] en dan vuural op de heugere boargtöppe. Den meesten reagen vaalt in [[mei]] en et minst in et weenter.

==Toerisme==
De meeste toeristen komt noar et Comomeer vuur et oetzicht, de weelde deers en de spa's.<ref>[http://www.inghams.co.uk/lakes-mountains-holidays/resorts/location/item165325/lake-como-selection/ Lake Como holidays], ''inghams.com'', 20 april 2010</ref> Watersporters komt der ok gearne, um te [[zealen (sport)|zealen]] [[weendsurfen]] en te [[kitesurfen]].<ref>[http://www.italiaspeed.com/2006/cars/fiat/06/kiteboardpro/0606.html 2006 Kiteboard Pro World Tour event, Lake Como], ''Italiaspeed.com'', 6 juni 2006</ref> In 1818 skreef [[Percy Bysshe Shelley]] an [[Thomas Love Peacock]]: "Dit meer oawerstig allens wat ik ooit an mooiheid ezeen hebbe, behalve de [[Arbutus unedo|arbutus]]-eilaanden van [[Killarney]]. Et is laank en smal en lik op nen machtigen rivier den't zik um de boargen en bossen kroonkelt.<ref>[http://www.gutenberg.org/files/19061/19061-h/19061-h.htm
red. Francis W Halsey. "Seeing Europe with Famous Authors". volume VIII. Funk & Wagnells, 1914</ref>

==Comomeer in popkultuur==
*In [[1995]] wör der nen film [[A Month by the Lake]] op enömmen op verskeaidene steas um et meer.
*Wat scenes oet [[Star Wars]] Episode II: Attack of the Clones (efilmed in [[2002]]) dee spöld wordt op de planeet Naboo, zeent opnömmen bie [[Villa del Balbionello]].
*In den film [[Ocean's Twelve]] woont den deef Francois Toulour in de [[Villa Erba]], woer as he zin tegenspöller Daniel Ocean een antal moal tegenkeump.
*Verskeaidene beelde van et Comomeer komt vuurbie in den [[James Bond]]-film ''Casino Royale'' oet 2006. Villa del Balbianello is et zekenhoes woer as James Bond anstoarkt. In de leste scene achtervolget Bond zinnen tegenspöller Mr. White in Villa La Gaeta.
*Den videoclip vuur [[Gwen Stefani]] zin nommer ''Cool'' is efilmed in Villa Erba en op et strand van et Comomeer.
* Den videoclip vuur [[John Legend]] zin nommer "All of me" wör opnömmen bie et meer.

==Oetstallige==
[[Ofbeelding:LagoComoCarlotta.jpg|1000px|thumb|centre|Et Comomeer vanof [[Villa Carlotta]] in [[Tremezzo]], kort bie et middeln.]]
[[Ofbeelding:LagoComoMemorial.jpg|1000px|thumb|centre|Et meer vanof [[Como]]]]
[[Ofbeelding:Lecco e il suo lago.JPG|1000px|thumb|centre|Oetzicht op [[Lecco]] en et Comomeer, vanof den boarg [[Barro]].]]
[[Ofbeelding:Como Pano from Lake.jpg|1000px|thumb|centre|Waterliene vanof et Comomeer.]]

[[Kategorie: Tweants artikel]]
[[Kategorie: Italië]]
[[Kategorie: Laandskop]]
[[Kategorie: Toerisme]]
