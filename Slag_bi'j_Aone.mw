[[Ofbeelding:Slag bij Ane Frederik Zurcher.JPG|thumb|''Slag bi'j Ane'', deur Antonie Frederik Zurcher (1825-1876)]]
De '''Slag bi'j Ane''' wördden uutevochten umtrent 't jaor [[1227]] in de buurte van 't [[Sallaand|Sallaandse]] [[Ane]]. Daor kwamen de [[Sticht Utrecht|bisschop van Utrecht]], [[Otto II van Lippe]], en veul van zien ridders langes op weg naor [[Drenthe|Drènthe]] umme daor de opstaandige Drenten die eweigerd hadden belasting te betalen een lessien te leren.

[[Rudolf II van Coevern]] har een fiks antal Drèentse bendes op-ereupen umme gezamelijk de eigenwieze bisschop an te pakken. De bisschop har een groot antal kriegsheren op-ereupen, verstarkt deur een antal kriegsscharen van de bisschoppen van [[Münster (stad)|Münster]] en [[Keulen]].

De Drèenten wussen det ze mit heur schaars bewaopend, onervaren leger zo'n machtig ridderleger in open veld nooit verslaon kunden. Ze gungen daorumme terugge hen een moerassien mit de name [[De Mommeriete]]. 't Bisschopsleger kwaamp d'r achter an en zakte mit de zwaore peerden en harnassen in de bagger weg. De zwaorbewaopende ridders zagen gien kaans umme heur staande te holden op de zompige bodem. Het ongeoefende Drèentse boerenvolk leupen mit heur lichte bewappening zo oaver 't heur niet vrömde moerasgebied en meuken de mieste ridders een koppien kleiner, waoronder de bisschop zölf.

==Slag bi'j Ane in de Nedersaksische geschiedschrieving==
Hier hej, in bi'j de tied ebrochte spelling, mit parregraafindieling en mit een paar verdudelijkingen tussen rechte haakies, 't relaas van de Slag bi'j Ane uut ''[[Een cronike van den greven van Benthem]]'' (late 15e ieuw):

:''In den jaar onzes heren 1225, doe geschiedde binnen der stad van Groningen een groot stried tussen Egbert den borggreven van Groningen ende Rolof, kastelein van Covorde. Waar omme die bisskop Otto mit machte toog tot Groningen ende makede daar vrede ende gebood den te holden beiden parti'jen bie euren hoofde. Mer als die bisskop vandan was, wan Rolof van Covorden Egberts hoes, dat bie hem stond, ende verdarf 't, ende kwam mit macht binnen Groningen ende brak den vrede ende verjaagde Egbert, dat hie roemde in Friesland ''[det hi'j de wiek naamp naor Frieslaand]''.

:''Ende hier entegen verzamede Egbert een groot heer ''[leger]'' van Fresen ende bezat daarmede de stad van Groningen al omme, daar hie manige storminge aan dede, zodat he daar een deel van de stad brandde ende jaagde Rolof daar oet, dat hi'j nauwe der dood ontkwam ende vloo to Covorden. Rolof, die ommer meende allen manieren dit to wreken, verzaamde haastlijk veule wapentuurs ''[gewaopend volk]'' ende stormde de stad van Groningen zonder aflaten. Mer die bisskop, de die nood zienre stad vernam, verzamede oetverkoren vechters, daar hie Rolof mede verdrieven wolde van den bezitte van Groningen ende dat kasteel van Covorden nedervellen. Ende greve Gerriet van Gelre kwam in des bisskops hulpe mit vole luden gewapend, ende greve Florens van Holland zendde hem grote kracht van ridderschap, greve Derk van Kleve ende greve Boldewien van Benthem gaven hem ook hulpe.

*Uut: Friedel Helga Roolfs, Heike Riedel-Bierschwale en Volker Honemann (red.) (2010), ''Een cronike van den greven van Benthem: Edition und Übersetzung einer Spätmittelalterlichen Chronik über die Grafen von Bentheim'', Builefeld: Verlag für Regionalgeschichte



{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

{{DEFAULTSORT:Slag Ane}}
[[Kategorie:Drèents artikel]]
[[Kategorie:Geschiedenis van Drenthe]]
[[Kategorie:Geschiedenis van Oaveriessel]]
[[Kategorie:Geschiedenis van Utrecht]]

[[de:Schlacht bei Ane]]
[[en:Battle of Ane]]
[[fr:Bataille de Ane]]
[[fy:Slach by Ane]]
[[it:Battaglia di Ane]]
[[nl:Slag bij Ane]]
[[pl:Bitwa pod Ane]]
