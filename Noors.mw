[[Bestaand:Norsk.PNG|right|250px|thumb|Noorse dialekten]]
t '''Noors''' of '''Noorsk''' (in t Noors: ''norsk'') is ne Noord-Germaanse of [[Skandinavië|Skandinaviese]] sproake, met ongevear 4,5 miljoen sprekkers. t Is de offisjele sproake in [[Noorweagen]].

t Is nauw verwaant met de aandere Skandinaviese sproaken [[Zweeds]] en [[Deens]], en sprekkers van disse sproaken köant mekoar oonderling redelik volgen. De twee aandere Skandinaviese sproaken [[Ieslaand]]s en [[Faeröars]] köant t Noors, Zweeds en Deens nit mear verstoan.

Noors hef twee offisjele skriefwiezes, [[Bokmål|Bookmoal]] en [[Nynorsk|Niejnoors]], en völle [[dialekt]]en. Alhoowal de meeste dialekten mear op de skriefvörm ''Niejnoors'' liekt, gebrok mear 10 töt 15 perseant van de Noren t as skrieftaal. De rest gebrok t ''Bokmål''.

Aanders as in aandere laanden is t in Noorweagen nit gek um dialekt te gebroeken. Algemeen Noors besteet nit. Der besteet wal ''standard østnorsk'' (standaard oost-Noors), mear den wörd mear duur n heandke vol leu gebroekt. Vuur de radio en tellevisie kuiert leu ne gesprökkene vörm van ene van de beaide skriefsproaken.

t Noors gebrok t [[Latiens]]e skrift, woerbie noa de ''z'' nog dree aandere letters bie edoan zeent: ''æ'', ''ø'' en ''å''. De letters c, q, w, x en z wordt hoaste nit gebroekt.

Noors is ne [[toonsproake]], met twee tonen, dee't zorget det n woord op verskillende maneren oet elegd kan worden. Zo he'j de wöarde ''bønner'' en ''bønder'', woervan at de oetsproake t zelfde is, behalve n toon. t Eerste betekent ''bonen'', t aandere ''boeren''. t Eerste woard kan ook ''bidden'' betekenen, mear det haank dan wier van de rest van t gesprek of.

== Geskiedenisse van t Noors ==
Van ooldsher kuierden alle leu in Skandinavië dezelfde sproake: t [[Oernoords]] en vanof ong. [[700]] t [[Ooldnoors]]. Um [[1350]], toew at t antal inwonners van Noorweagen stoark was oet edund duur de pest, köm der ne nieje sproake, t [[middelnoors]]. Zo um [[1525]] gung det umme noar t modern Noors.

t [[Runes (skrift)|Runeskrift]] wör as skrieftaal gebroekt töt in de [[middeleewn|middeleewen]], toew at der heanig an t Latiense skrift in köm.

In [[1397]] köm Noorweagen oonder beweend van [[Deanemoarken]], woervan t in [[1536]] ne [[proveensie]] wör. t [[Deens]] wör de skrieftaal, de sproake van de middelklasse, t bestuur, de skole en de koarke. De dialekten van t plattelaand blewen recht Noors. Vuural in t westen bleef t Noors on-anetast.

Noa at Noorweagen in [[1814]] onafhaankelik wör, gröaiden der twee aparte skriefwiezes, t verdeenskete ''Riksmål'' (rieksmoal, ofwal riekssproake), wat later ''Bokmål'' (booksproake) eneumd wör, en t ''Landsmål'' (laandssproake), wat later ''Nynorsk'' (Niejnoors) eneumd wör en baseerd was op de westerlike dialekten.

Der was ne beweaging dee't ne eankele Noorske sproake wollen (t ''samnorsk''), mear doar was nooit völle anhang vuur, mear de beaide skriefwiezes wörden wal vake op mekoar an epast. Det der twee verskeaidene Noorse "standaardsproaken" bestoat veendt de meeste Noren vandaag an n dag wal best.

== Kenmoarken ==
t Noors (en de aandere Noord-Skandinaviese sproaken) steet bekeand um vervoging van de woarkwöarde. Bievuurbeeld, t woarkwoard "wean" (''å vaere'') krig in de Hudige Tied bie alle personen ne eankele vervoging: 
* ik zin = jeg ''er'' 
* iej zeent = du ''er'' 
* hee is = han ''er''
* vie zeent = vi ''er''

n Aander kenmoark is det t bepoalde lidwoard achter t naamwoard eplakt wörd, en t onbepoalde der vuur keump. Bv: 
* (onbepoald) n book = ''en'' book, (bepoald) t book = ''boken''; 
* (onbepoald) n hoes = ''et'' hus, (bepoald) t hoes = huset. 

Hieroet blik ook det t Noors keant twee geslachten, namelik ''geslachtelik'' en ''onziedig''. Geslachtelike wöarde kriegent ''en'' as lidwoard, onziedige wöarde kriegent ''et''. Dit keump ook wier in de bievooglike wöarde: ''en stor bok'' (n groot book), ''et stort hus'' (n groot hoes).

== Oetgoande verwiezing ==
* [http://www.noorsetaal.org Noorsetaal.org]
{{interwiki|kode=nn|naam=Niejnoorse}}
{{interwiki|kode=no|naam=Booksproak-Noorse}}

{{Germoans}}

[[Kategorie:Tweants artikel]]
[[Kategorie:Germaanse taol]]
