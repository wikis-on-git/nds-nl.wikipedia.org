[[Bestaand: Pocket-knife.jpg|thumb|right|200px|Knief]]
n '''Knief''' of '''mes''' is n skoarp vuurwoarp wat besteet oet nen haandgreep en n sniejblad (de ''kleenk''). n Knief is n gerei wa'j gebroekt um te sniedn of te stekn. t Knief is ongeveer 2,5 miljoen joarn oold. t Hef in völle kultuurn ne tradisjonele en religieuze bedolige.

In t Tweants beteeknt ''knief'' rechtevoort mear ''knipmes''. t Woard is hoaste verdrungn duur t noar t [[Hollaands]] niegnde "mes".

== Geskiedenisse ==
De euldste kniewe warn stuks steen dee at skoarp eslepn warn, meestieds van wat härtere soortn steen zo as [[obsidiaan]] of [[veursteen]]. Later, in t [[paleolities]] tiedperk, gung de [[Homo habilis]] de kniewe ook oet aandere materiaaln maakn, zo as oet been of hoolt, mer dit warn gin doerzame materiaaln, woerduur't dee de tied neet hebt duurstoan. Pas 5000 joar terugge, toew at de leu wat mear verstaand van [[metaal]]maakn kreegn, wördn de kniewe van [[kopper]], [[broons]], [[iezer]] en oeteandelik [[stoal]]. De eerste metaalne kniewe warn tweeziedige [[dolk]]n, dee't op de vrogere veursteenkniewe leekn. De eerste eankelziedige kniewe kömn pas in [[Europa (continent)|Europa]] in t midln van t broonzn tiedperk. Disse maakn at de de dolkn neet mear neudig warn, dee't toew toch al töt zweard warn oet egröaid. Kniewe van rechtevoort wordt van oeteenloopnde soortn dubbelmetaaln en allooin emaakt, zo as [[karbonfiber]], [[keramiek]] en [[titanium]]. Dr is ne slim aktieve groep van kniefmakers en -verzamerders, dee at zik dage köant vermaakn met t oetdoktern van nieje metaalallooin. In [[Amerika]] he'j zelfs ne woapnsmidverenige: de [[American Bladesmith Society]].

== Nedersaksisch ==
* [[Grönnegs]]:
** ''mès(k)''
** ''knief(t)'' (lutje mèsk)
* [[Tweants]]:
** ''knief''
** ''mes''
* [[Vechtdals]]:
** ''knief''
** ''messe''
* [[Veluws]]:
** ''mes'' <small>(''kniepmes'' of ''knieftmes'' veur een 'zakmes')</small>

[[Kategorie:Tweants artikel]]
[[Kategorie:Woapen]]

{{Link GA|de}}
