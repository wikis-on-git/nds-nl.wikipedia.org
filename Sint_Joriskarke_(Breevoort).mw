[[Ofbeelding:Grootn_karke_breevoort.jpg|thumb|160px|Olden karke van Breefoort]]
[[Ofbeelding:Bredevoort st joriskarke.jpg|thumb|160px|Sint Joriskarke 2008]]
De '''Sint Joriskarke''' is nen laat-gotiesen karke in [[Breevoort]], woarvan den fundamenten uut 1316 kump. Bi-j het [[beleg van Breevoort]] in 1597 deur prinse Maurits, is den olden karke verbraand en bunt den gewelven in-estort. Den Reformasie begun mit nen verwoosten karke. In 1599 wöd begonnen mit den bouw van nen ni-j karkgebouw in gotiesen stiel. Bi-j den ontploffing van den kruuttoorn in 1646 leep den karke grootn schaa op. Den kark kreg in 1672 nen mooien rococo preakstool en wöd later veurzeen van nen Noaber-orgel. Kenmarkend veur dizzen karke is doarnoast den zogeneumden 'boernzolder'. 

==Name==

Den karke dankt heur name an den schutspatrone van den [[borgman]]nen van Breevoort, [[Sint Joris]] dee den draak oaverwint. Op den toorn steet doarumme neet den gebruukeleken hane, moar Sint Joris.

==Restauratie==

Verleden joar is gewarkt an den grofzerken en natuursteenvloere in den karke. Den vloere was verzakt en in slechten toostand, doarbi-j vrögger hebt ze nen tröpken grofzerken op zien kop elegd, dee wollen zie wier aan den juusten kaante leggen.
Ziehebt uutgebreid histories underzook edoane noar den zerken, en blek dat 2 zerken dee op zien kop lagen van den [[Drost]]e Haersolte, veurmoalige bewonners van et kasteel. Zie kwamen um et leaven soamen mit bi-jnoa al hun kinder tiedens den kruuttoornramp in de [[17e eeuw|17den eeuwe]]. Tiedens den restaurasie ging den boavensten zaandloag van rundumme 10 cm dikte vort en wierd ezeefd. Hierin wödden vondsten edoan zoas: munten, menseleken reste, gebraandsckilderd glas. Wieter hebt zie nen steen evonden van den [[Vereanigde Nederlaanden]].   
 
 
==Bekieken==

Den Sint Joriskarke is gratis te bekieken [[12 juli]] t/m [[26 augustus]] en altied tiedens den moandeleksen grootn beukemarkte. Ok tiedens oppen monumentendag van 9.30 tot 17.30.

==Uutgoande verwiezingen==
* [http://joomla.kerkvenster.nl/ Karkvenster Aalten-Breevoort]



[[Kattegerie:Achterhooks artikel]]
[[Kattegerie:Christendom]]
[[Kattegerie:kark]]
