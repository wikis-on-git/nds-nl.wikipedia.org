[[Ofbeelding:Grootn_karke_breevoort.jpg|thumb|160px|Olden karke van Breefoort]]
[[Ofbeelding:Bredevoort st joriskarke.jpg|thumb|160px|Sint Joriskarke 2008]]
De '''Sint Joriskarke''' is nen laat-gotiesen karke in [[Breevoort]], woarvan den fundamenten uut [[1316]] bunt. Bi-j het [[beleg van Breevoort]] in [[1597]] deur prinse Maurits, is den olden karke verbraand en bunt de gewelven in-estort. Den Reformasie begun mit nen verwoosten karke. In [[1599]] wöd begonnen mit den bouw van nen ni-j karke in gotiesen stiel. Bi-j den [[Kruuttoornramp (Breevoort)|ontploffing]] van den kruuttoorn in [[1646]] leep de karke groten schaa op. Den karke kreg in 1672 'n mooien [[Rokokko]] preakstool en wöd later veurzien van nen Noaber-orgel. Kenmarkend veur dizzen karke is doarnoast den zogeneumden 'boernzolder'. 

==Name==

Den karke dankt heur name an den schutspatrone van de [[borgman]]nen van Breevoort, [[Sint Joris]] dee den draak oaverwint. Op den toorn steet doarumme neet ne weerhane zoas gebruukelek, moar Sint Joris.

==Restaurasie==

In 2006 hebt zie de grofzerken en natuursteenvloere in den karke verni-jd. Den vloere was verzakt en in slechten toostand, doarbi-j hadden zie vröger wat grofzerken op zien kop elegd, dee wollen zie wier aan den juusten kaante leggen.
Zie hebt uutgebreid histories underzook edoane noar dee zerken, en blek dat 2 van dee zerken dee op zien kop lagen van den [[Drost]]e Haersolte, veurmoaligen bewonners van et [[kasteel Breevoort]]. Zie kwamen um et leaven soamen mit bi-jnoa al hun kinder tiedens den [[Kruuttoornramp_(Breevoort)|kruuttoornramp]] in de [[17e eeuw|17den eeuwe]]. Tiedens den restaurasie ging de boavenste zandloag van rundumme 10 cm dikte vort en wödden zeefd. Hierin wödden vondsten edoan zoas: munten, menseleken reste, gebraandskilderd glas. Wieter hebt zie nen steen evonden van den [[Vereanigde Nederlaanden]].   
 
 
==Bekieken==

Den Sint Joriskarke is gratis te bekieken [[12 juli]] t/m [[26 augustus]] en altied tiedens den moandeleksen grootn beukemarkte. Ok tiedens [[open monumentendag]] van 9.30 tot 17.30.

==Uutgoande verwiezingen==
* [http://joomla.kerkvenster.nl/ Karkvenster Aalten-Breevoort]



[[Kattegerie:Achterhooks artikel]]
[[Kattegerie:Christendom]]
[[Kattegerie:kark]]
