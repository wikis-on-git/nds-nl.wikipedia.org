[[Ofbeelding:Grootn_karke_breevoort.jpg|thumb|160px|Olde karke van Breevoort]]
[[Ofbeelding:Bredevoort st joriskarke.jpg|thumb|160px|Sint Joriskarke 2008]]
De '''Sint Joriskarke''' is ne laat-gotiese karke in [[Breevoort]], woarvan den fundamenten uut [[1316]] bunt. Bi-j et [[Beleg van Breevoort (1597)|beleg van Breevoort]] in [[1597]] deur prins Maurits, is de olde karke verbraand en bunt de gewelven in-estort. De Reformasie begun mit ne verwooste karke. In [[1599]] wodden begonnen mit den bouw van ne ni-je karke in gotiesen stiel. Bi-j de [[Kruuttoornramp (Breevoort)|ontploffing]] van den kruuttoorn in [[1646]] leep de karke groten schaa op. De karke kreg in 1672 nen mooien [[Rokoko]] preakstool en wodden later veurzeen van n Noaber-orgel. Kenmarkend veur dizze karke is doarnoast den zogeneumden 'boernzolder'. 

==Name==

De karke dankt heuren name an den schutspatrone van de [[borgman]]nen van Breevoort, [[Sint Joris]] den den draak oaverwon. Op den toorn steet doarumme neet ne weerhane zoas gebrukelek, moar Sint Joris.

==Restaurasie==

In 2006 hebt zie de grofzerken en natuursteenvloeren in de karke verni-jd. De vloere was verzakt en in slechten toostand, doarbi-j hadden zie vröger wat grofzerken op den kop elegd, dee wollen zie wier aan de juuste kaante leggen.
Zie hebt uut-ebreid histories underzeuk edoane noar dee zerken, en et blek dat 2 van dee zerken dee op den kop lagen van de [[Drost]]en Haersolte, veurmoalege bewonners van et [[kasteel Breevoort]] waren. Zie kwamen um et leaven samen mit bi-jnoa al eure kinder tiedens den [[Kruuttoornramp_(Breevoort)|kruuttoornramp]] in de [[17e eeuw|17de eeuwe]]. Tiedens de restaurasie ging de boavenste zandloage van rundumme 10 cm dikte vort en wödden zeefd. Hierin wödden vondsten edoane zoas: munten, menseleke resten, gebraandskilderd glas. Wieter hebt zie nen steen evonden van de [[Vereanegde Nederlanden]].   
 
 
==Bekieken==

De Sint Joriskarke is gratis te bekieken [[12 juli]] t/m [[26 augustus]] en altied tiedens de moandelekse grote beukemarkte. Ok tiedens [[open monumentendag]] van 9.30 tot 17.30.

==Uutgoande verwiezingen==
* [http://joomla.kerkvenster.nl/ Karkvenster Aalten-Breevoort]


[[Kategorie:Achterhooks artikel]]
[[Kategorie:Kark in Gelderland]]
