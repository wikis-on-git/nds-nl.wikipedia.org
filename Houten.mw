::''Dit artikel geet over de gemeente in de previnsie Utrecht. Veur et darp in Twaente, dat in et Nederlaands dezölfde name hef, zee [[Hooltn]].''

----

{{wrapper}}
|
{{Gemaente |
naam = Houten |
bestaandsnaam vlagge = Houten flag.png |
bestaandsnaam woapn = Coat of arms of Houten.jpg |
lokatie = LocatieHouten |
proveensie = [[Utrecht (previnsie)|Utrech]] |
heufdplaats = '''Houten''' |
öppervlakte = 59,05 |
öppervlakte laand = 58,76 |
öppervlakte water = 0,29 |
inwonners = 45.087 |
doatum inwonners = 1 juli 2006 |
dichtheid = 767 |
breedtegroad = 52/2/0/N |
lengtegroad = 5/10/0/E |
verkeersoader = [[A27]] |
netnummer = 030 |
postkode = 3990-3999 |
webstie = [http://www.houten.nl/ www.houten.nl] |
}}
'''Houten''' is een [[darp]] en [[gemiente (bestuur)|gemeente]] in de [[Nederland]]se [[previnsie]] [[Utrecht_(previnsie)|Utrecht]], zuudoostelek van de stad Utrecht, tussen riekswaege [[A12]], [[A27]] en de riveer de [[Lek (rivier)|Lek]] en hef ne oppervlaakte van 59,05 km² (woarvan 0,29 km² water). De name Houten is ofgeleid van "Haltna", dat meugelek ne "wonplaatse in et bos" is. (Groenedijk, 2000).

==Kernen==
De grootste plaatse in de gemeente Houten is et darp Houten - noast dit darp bunt der de kernen [['t Goy]], [[Schalkwiek (Utrecht)|Schalkwiek]] en [[Tull en et Woal]].

==Geskiednis==
Archeologies underzook langs de spoorliene Vleuten-Geldermalsen van de projektgroep AAC (onder leiding van C.W.Koot en E. Besselsen) en met metwarking van studenten van de [[Universiteit]] van Amsterdam, hef loaten zeen dat de umgaeving van Houten al in de [[Bronstied]] bewond wodden. Et darp Houten, en et noabi-je darp 't Goy, bunt woarschienlek as vestigingsplaatse ekoazen vanwaege eure heuger-elaegen grond - de deur den [[Krommen Rien]] emaakte ofzettingen, bekand as streumruggen.

Begin [[2007]] wodden langs deezelfde spoorliene n deel van den olden [[Limes]]weg evonden (de grenze van et [[Romeinse Riek]] in Nederlaand, langs den Olden Rien). Dit was de eerste kere dat et vermeuden van et bestoan van dizzen weg bevestigd kon wodden. Noast de Hervormde Karke (Plein) bunt ok resten evonden van ne [[Romeinse villa]]. (Kolman, 1996). Dizze Hervormde karke kump deels uut de [[12e eeuw|12de eeuwe]]. Met den bouw van den toorn wodden in [[1535]] an-evangen. In de [[Middeleeuwn]] gröppeerden de bebouwing zich rundumme dizze plaetse. Op nen kleinen ofstaand van de hervormde karke steet de kattelieke karke, ne [[neogotiek|neogotiese]] karke uut [[1884]]-[[1885]] ontworpen deur architect [[Alfred Tepe]].
[[Ofbeelding:Kasteel_heimstee_Holten.jpg|thumb|left|200px|Kasteel Heimstee (Ofbeelding Klasi)]]
Westelek van Houten steet [[Kasteel Heimstee]], ebouwd rundumme [[1645]]. In [[1987]] wodden et deur nen braand zwoar etroffen en kreg veul schaa. Rundumme 10 joar doarnao wodden et restaurierd.

== Ni-je geskiednis ==

In [[1966]] wodden Houten deur ziene ligging noabi-j [[Utrecht (stad)|Utrecht]] en de spoorliene noar [['s-Hertogenbosch (stad)|'s-Hertogenbosch]] an-ewaezen as greujkern. Begin joaren 70 had et darp rundumme 4 doezend inwonners (bron: Gemeentegids Houten, 2006). Vanof [[1979]] begun de eerste grote uutbreiding van Houten, woarin 10 doezend ni-je huze wodden ebouwd en et inwonnersantal greujden tot ruum 30 doezend inwonners in (1996). Rundumme et in [[1982]] los edoane ni-je [[station Houten]] kwam et gloodni-je centrum ("Et Rond") van Houten; et ''Olde Darp'' kwam hierdeur buuten et centrum te liggen.

Et zuden van Holten is ene van de zogeneumde [[Vinex]]-lokasies in Nederlaand: de meeste staedn meugt joarleks n beparkt antal huze bouwen, moar veur Holten besteet ne dergeleke beparking neet. In de joaren '90 wodden an-evongen met et tweede grote uutbreidingsplan van Holten in et kader van et Vinex-plan, woarmet Holten an den zuudkaante uutgebreid wierd met 7 ni-je wieken: Loerik, Oaverdam, Höfstad, Schonauwen, Den Hoon en Leebrugge, met in et midden Castellum, woar ok [[station Holten Castellum]] ligt.

In [[2007]] is an-evangen met ne grootse verni-jing van et centrum van Holten, um n veurzeningspeil te kriegen dat past bi-j ne gemeente van zowat 50.000 inwonners. Underdeel van dee verni-jingen bunt de verdobbeling en verheuging van de spoorliene met een ni-j station, uutbreiding van et winkelcentrum, 2 ni-je kulturhuze woarin et grote antal kulturele veraenigingen van Holten ne plaatse mot kriegen, uutbreiding van et antal en grootte van de sportveurzeningen en et opni-j inrichten van et centroale plein in et centrum Et Rond. Ok in et Castellum - et centrum van Houten-Vinex dat nog weinig veurzeningen hef - wödden een ni-j station en winkelcentrum emaakt.

==Bronnen==
* Groenedijk, T (2000). ''Nederlandse plaatsnamen''. Hoogeveen: Slingenberg Boekproducties. ISBN|90-76113-815.
* Kolman, C. et al(1996) ''Monumenten in Nederland: Utrecht'', p. 125–128. Zwolle: Waanders Uitgevers. ISBN|90-400-9757-7.
* Gemeente Houten (2005) ''Gemeentegids Houten - 2006'' Eindhoven: Suurland BV. Projectnummer: 105565.

==Uutgoande verwiezingen==
*[http://www.houten.nl Webstee Gemeente Houten ]
*[http://www.historischhouten.nl Webstae oaver de geskiednis van Houten]
*[http://www.oudhouten.nl Nog ne webstae oaver de geskiednis van Houten]

{{Utrecht}}

[[Kattegerie:Achterhooks_artikel]]
[[Kattegerie:Utrecht]]

[[ca:Houten]]
[[de:Houten]]
[[en:Houten]]
[[eo:Houten]]
[[eu:Houten]]
[[fr:Houten]]
[[fy:Houten]]
[[id:Houten]]
[[it:Houten]]
[[ja:ハウテン]]
[[li:Houten]]
[[ms:Houten]]
[[nl:Houten]]
[[ro:Houten]]
[[simple:Houten]]
[[sv:Houten]]
[[vo:Houten]]
[[war:Houten]]
