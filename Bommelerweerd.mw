[[Ofbeelding:LocationBommelerwaard.png|right|200px|Bommelerweerd in Gelderlaand]]
De '''Bommelerweerd'''  ([[Riveerenlaand]]) is ne streke in et zuudwesten van de Nederlandsen previnsie [[Gelderlaand]], eleagen tussen de [[revier|rivieren]] de [[Waal (revier)|Waal]] in et noorden, den [[Maas]] in et oosten en zuuden, en den [[Ofgedamden Maas]] in et westen. Noar et zuuden ligt de previnsie [[Noord-Braobant]], naor et noordoosten et [[Laand van Maas en Waal]], naor et westen et [[Laand van Heusden en Altena]] (Noord-Braobant) en naor et noorden de [[Tielerweerd]].

De Bommelerweerd is 147,6 km² groot en had 49.718 inwonners op [[1 januari]] [[2007]]. De Bommelerweerd is n riveereilaand, met (deur et water) nen umtrek van 66 km. Vanof [[1 januari]] [[1999]] is de Bommelerweerd verdeald oaver de twee gemeenten [[Zaltbommel]] en [[Maasdriel]].

De wonkarnen in de Bommelerwaeerd bunt: an den Waol, van west noar oost: [[Braokel]], [[Solekem]], [[Ni'jwaal]], [[Gameren]], [[Zaltbommel]], [[Hurwenen]] en [[Rossum (Gelderlaand)|Rossum]]; an den (Ofgedamden) Maas, van oost noar west: [[Heereweerden]], [[Alem]], [[Karkdriel]], [[Hoenzadriel]], [[Hedel]], [[Ammerzoden]], [[Well (Maasdriel)|Well]], [[Wellsend]], [[Nederhemert|Nederhemert-Noord]], [[Aalst (Zaltbommel)|Aalst]] en  [[Poederoijen]]; in et binnenlaand: [[Brukkem]], [[Karkwiek]], [[Delwienen]] en [[Velddriel]]; op et eilaand van Nederhemert: [[Nederhemert|Nederhemert-Zuud]] en [[Bern (Gelderlaand)|Bern]].

De Bommelerweerd is ne [[Weerd (laandschap)|weerd]] verneumd noar [[Zaltbommel|Bommel]], den lokoalen name veur Zaltbommel.

Doar bunt verskillenden [[kasteel|kastelen]] in de Bommelerweerd: [[Slot Loevestein]] op de uterste westpunte, [[Kasteel Ammersoyen]] bi-j [[Ammerzoden]], [[Huus van Malsen]] in [[Well (Maasdriel)|Well]], [[Kasteel Nederhemert]] (vanof [[2005]] wier n völleadig kasteel) in [[Nederhemert|Nederhemert-Zuud]] en et [[Slot Rossum]] in [[Rossum (Gelderlaand)|Rossum]]. In [[Hedel]] bunt fundamenten bewaard ebleaven van et veurmoalige kasteel en langs den diek bi-j [[Solekem]] is an-egeaven woar eertieds et plaatseleke kasteel estoane hef. 

Ni-js oaver de Bommelerweerd steet in et [[Braobants Dagblad]] en de waekblaadn 'Den Toorn' en 'Het Kontakt'. Howal de Bommelerweerd neet in de previnsie [[Noord-Braobant]] lig, verskient et Braobants Dagblad doar, umdat de streke ericht is op [['s-Hertogenbosch (stad)|'s-Hertogenbosch]].

==Geskiednis==    
===Water===
Woater en revieren bunt gans belangriek in de geskiednis van denBommelerweerd. Howal et gebeed geheel umgeaven is deur water en klein genog is um zich as n eilaand te gedreagen, is de Bommelerweerd nooit nen echten eenheid ewest. Hierveur bunt veer belangrieke redenen: ne grote juridiesen en bestuurleke versnippering in n koader dat groter is as de Bommelerwaeerd, de taak van de revieren as vervoersweg in vergelieking van de lange tied zwoar begoanboare [[komgraond]]en, [[laandgood]]eren an weerszieden van de revieren dee tot denzelfden eigenoar beheurden en de neiging van de darpen um zelf eur waterkering te reagelen (en doarbi-j eure noaberdarpen met wateroaverlast op te zadelen).

De revieren dee noe de Bommelerweerd begrenst hebt neet altied op deezelfde plaatse eleagen. Den Maas an den oost- en zuudkante van de Bommelerweerd is vanof rundumme et begin van de [[3e eeuw|3de eeuwe]] aktief, en den Woal an den noordkante van de Bommelerweerd vanof rundumme de [[4e eeuw|4de eeuwe]].  Veur dee tied waren der aandere revierbeddingen dee dwars deur et gebeed van vandage van de Bommelerweerd konden lopen.  Tiedens de [[12e eeuw|12de eeuwe]] maken den Maas noabi-j [[Woudrichem (plaats)|Woudrichem]] verbinding mit de Woal.  Zie begunnen umstreaks dee tied revierdieken te bouwen, eerst in et oosten (boavenstreums) en later ok in et westen (beneadenstreums).  Rundumme et beginne van de [[14e eeuw|14de eeuwe]] was den umdieking kloar, zoas blek uut de diekrechten dee graaf [[Reinald II van Gelre]] op [[8 december]] [[1327]] an de Bommelerweerd (boaven den Meidiek) schonk.  Naost de revierdieken wodden ok den Meidiek an-elegd, nen binnendiek den in et westeleke deel van de Bommelerweerd tussen den Waaldiek en den Maasdiek lag en doarmet et leagste westeleke deel van de Bommelerweerd scheidden van et hogere oosteleken deel.

Dieken holdt neet alleneg revierwater buten, moar ok reagenwater binnen, dus waren ok weteringen neudig um oavertollig water of te können voeren noar de Maas.  Op [[21 augustus]] [[1320]] gaf Reinald toostemming um de Drielse Wetering an te leggen, en op [[5 juni]] [[1321]] veur de Bommelse Wetering.

Den mens hef vanof dee tied den loöp van revieren nog veranderd deur bochten ([[meander (waoterloöp)|meanders]]) of te snieden, zoas (in de Maas) bi-j [[Heusden]] rundumme [[1460]], [[Hedikhuuzen]] rundumme [[1475]], [[Veen (Aalburg)|Veen]] rundumme [[1500]], en [[Alem]] rundumme [[1935]], en (in de Woal) bi-j [[Hurwenen]] rundumme [[1639]] (woarbi-j den ''[[Kil van Hurwenen]]'' ontstoand, noe n natuurgebeed), [[Weerdenburg]] [[1655]], en [[Tuil (darp)|Tuil]] [[1680]].  Hierbi-j bunt stukken laand in de Bommelerweerd kommen liggen (zoas Bern en Alem), of juust derbuten.

===Oorlog===
[[Ofbeelding:Church in Ammerzoden with the Dutch flag.jpg|thumb|260px|Ammerzodense Rooms-kattelieke karke uit [[1953]]]]
De Bommelerweerd is in alle tieden in de geskiednis toneel ewest van kriegsshandelingen. In den [[Tachtigjoarigen Oorlog]] wodden Zaltbommel 2 moal beleagerd, in [[1574]] en [[1599]]. Bi-j et [[Beleg van 's-Hertogenbosch]] in [[1629]] wödden der in de Bommelerweerd soldoaten eleagerd. In et [[Rampjoar]] trokken [[Frankriek|Franse]] soldoaten deur de streke en richtten doar vernielingen an. Zo wierd de pas prottestants ewodden karke in Ammerzoden deels mit de groand gelieke emaakt. Den toorn en et koor bunt restaurierd, moar tot op den dag van vandage is et veurmalige skip ne ruïne. De rest van et darp wöd bi-j dizzen anval eavenmin espoard.

Tiedens den [[Tweede Wereldoorlog|Tweeden Wereloorlog]] wodden der in de Bommelerweerd heavig evochten. In [[1940]] landden doar [[Duutslaand|Duutse]] [[parachutist]]en. In den winter van [[1944]]-[[1945]] vormden de Maas de frontliene, mit de Duutsers an Bommelerweerdsen kante. De bevolking wödden grotendeals verploatst. Deur heavige besketingen blevven der weinig huze in de darpen langs den Maas oaverende. Hoge huze, veural karktoorns, wodden deur de Duutsers op-ebloazen, umdat de Allieerden zie as herkenningspunten gebruukten bi-j et beskeeten van et gebeed. De darpen in de frontliene bouwden noa den krieg ni-je karken, veulal in nen zakeleken stiel.

== Gemeenten ==

De Bommelerweerd was vanof [[1821]] verdeald in 13 [[gemiente (bestuur)|gemeenten]], te wetten [[Ammerzoden]], [[Braokel]], Driel (sinds 1944 [[Maasdriel]]), [[Gameren]], [[Hedel]], [[Heereweerden]], [[Hurwenen]], [[Karkwiek]], [[Nederhemert]], [[Poederoijen]], [[Rossum (Gelderlaand)|Rossum]], [[Zaltbommel]] en [[Solekem]].  Per 1 juli [[1955]] wodden Gameren en Nederhemert bi-j Karkwiek evoogd, Hurwenen bi-j Rossum, en Poederoijen en Solekem ([[Nederlaands]]: Zuilichem) bi-j Braokel, zodat der nog 8 gemeenten waren.  Vanof [[1 januari]] [[1999]] wödden Braokel en Karkwiek bi-j Zaltbommel evoogd, en Ammerzoden, Hedel, Heereweerden en Rossum bi-j Maasdriel, en vanof dee tied is de Bommelerweerd oaver 2 gemeenten verdeald.

== Uutgoande verwiezingen ==
* [http://www.rivierenland.nl Webstea Regionaal Buro veur Toerisme (RBT) Rivierenland]
* [http://www.hkbommelerwaard.nl/ Historiesen kreng Bommelerweerd]
* [http://www.maasdriel.nl/ Webstea Gemeente Maasdriel]
* [http://www.zaltbommel.nl/ Webstea Gemeente Zaltbommel]

==Galleri-je==
<gallery>
Ofbeelding:Rossum kerk.jpg|Karke in Rossum
Ofbeelding:Ammerzoden ruinekarke.jpg|Karkruine in Ammerzoden
Ofbeelding:Zaltbommel karke.jpg|St Meertenskarke in Zaltbommel
Ofbeelding:Loevenstein 1.jpg|Slot Loevenstein
</gallery>
{{Gelderse gebieden}}
[[Kattegerie:Achterhooks_artikel]]
[[Kattegerie:Gelderlaand]]

[[en:Bommelerwaard]]
[[fr:Bommelerwaard]]
[[it:Bommelerwaard]]
[[nl:Bommelerwaard]]
