[[Ofbeelding:Logo-achterhoek.jpg]]

D'n '''Achterhook''' (of Achterhoek) is een gebied in 't oosten van [[Nederlaand|Nederland]] in de provincie [[Gelderlaand|Gelderland]] en beslöt 't gebied tussen d'n [[Iessel]] in 't westen, d'n [[Olde Iessel]] in 't zuudwesten, de [[Duutslaand|Duutse]] grens in 't zuudoosten en oosten en de [[Oaveriessel|Overiesselse]] streken [[Sallaand|Salland]] en [[Tweante|Twente]] in 't noorden. 't Gebied kömp ongeveer oavereen met (is iets groter dan) d'n veurmalige ''Graafschap'' en wordt um die reden ok wal zó enuumd.

Den Achterhoek wodden veur het earst enuumd deur den dichter Staring. Doarveur wodden wel esprokken oaver "de Graafschap", wat een verwiezing was veur ut olde graafschap Zutphen. De tegenwoordige regio Achterhoek is een samenwerkingsverband tussen de gemeentes, die in dit gebied ligt. Dit bunt de tegenwoordige gemeentes [[Aalten]], [[Berkelland]], [[Bronckhorst]], [[Deutekem]] (Doetinchem), [[Montferland]], [[Oost Gelre]], [[Olde Iesselstreek]](Oude IJsselstreek)en [[Wenters]](Winterswijk). Met de gemeente Montferland is de regio Achterhoek groter dan ut geografische gebied, umdat dissen hele gemeente ten westen van den Olden Iessel ligt en geografisch ezien dus bi-j de Liemers heurt. De gemeente [[Lochem]] ligt wal in ut geografische gbied van den Achterhoek, moar is niet an'eslotten bi-j het regioverband. Lochem is an'eslotten bi-j de [[Stedendriehoek]], bestoande uut de gemeentes [[Apeldoorn]], [[Brum]] (Brummen), [[Deaventer]] (Deventer), [[Epe]], [[Voorst]] en [[Zutfent]] (Zutphen).


== Geschiedenis ==
[[ofbeelding:grolle_gracht.jpg|200px|thumb|de stadsgracht van Grolle]]


D'n Achterhooksen geschiedenis is al heel old. Net as van het Graafschap [[Zutfent]]. Staeden as [[Deutekem]], [[Doezebarg]], [[Bronkhorst]] en [[Zutfent]] hadden al vrog stadsrechten. Zutfent kwam in de Romeinsen tied al veur en Deutekem wodden in [[838]] al enuumd. In d'n Achterhook bunt völle kastelen te vinden, veural van de adellijke femilies Van Heekeren en Bronkhorst. Tot late in de 19e eeuw had de streek dan ok een [[feodale]] structuur. In de Tachtigjoarigen oorlog kwammen der ok geregeld vi-jandelijkheden veur. Veural um [[Grolle]] moar ok um het kasteel [[Bargh]] in [['s-Heerenbarg]] is duftig evochten.

In de Achterhooksen samenlaeving wodden eeuwenlang den dienst uut-emaakt deur een klein antal grootgrondbezitters. Grote antallen dagloners mosten naor de piepen van de "hoge heren" dansen. Een Achterhooksen eigenschap is now nog altied ut "joa, joa" zeggen, as eigenlijk "nee" bedoeld wordt. Dit was een stil verzet tegen ut gezag, zoder dat ze metene opstandig lekken. 

Lange tied bunt der in den Achterhook bossen ekapt veur de holtindustrie. An ut ende van de joaren '40 van de 20e eeuw kwam doar een ende an. In de 2e helfte van de 19e eeuw wodden der deur de oaverheid flink investeerd deur onder andere den anleg van de spoorweagen en de oprichting van de [[Gelderse Tramweagen]] ([[GTW]]). Doardeur wodden de streek meertoegankelijk an kon zich noast de landbouw ok industrie vestigen. Veur die tied was de Achterhook veurnamelijk afhankelijk van het vervoer oaver den [[Olden Iessel]], woarlanges dan ok al in de 17e de eerste industrie ontston, namelijk de [[iezergieteri-jen]] of [[Hutten]]. noe de Tweede Wereldoorlog is de welvaart in den Achterhook flink toe-enommen.


== Natuur en Cultuur ==
[[ofbeelding:Bospad.jpg|133px|thumb|Bospad in boswachteri-j de Slangenburg bi-j Deutekem]]

Van eursprong leafden de Achterhokers van de landbouw. Tegenswoordigs is der op völ ander gbied ok warkgeleagenheid, woar de lanbouw nog steeds een groot deel van uutmek. Völle Achterhokers sprekt nog altied hun streektaal ut [[Achterhooks]], wat een [[Nedersaksisch]] dialect is. Een zuver Oost-Nederlands gebruuk is ok in den Achterhook nog eengaals heel belangriek: het [[noaberschap]].

Karkelijk ezien is der een sterke afwisseling tussen Katholieke en Protestante darpen. In ut midden is der vanuut het zuudoosten noar het noordwesten een bane te trekken, dèn vanaf [[Dinxper]] via [[Varsseveld]], [[Zellem]] noar [[Hengel (G)]] löp van darpen met veurnamelijk een Protestante bevolking. Ut noordoosten en zuudwesten van de streek bunt van oldsheer oaver ut algemeen Katholiek.

''Dit artikel was niet eschreven deur een moedertaalsprekker van 't Achterhoeks, moar is verbetterd en an'evuld.''

[[Category:Achterhooks artikel]]
[[Category:Gelderlaand]]

[[de:Achterhoek]]
[[en:Achterhoek]]
[[nl:Achterhoek]]
[[Categorie:Achterhooks_artikel]]
