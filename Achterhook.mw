{{Portaol|Portaol:Achterhook|Portaol Achterhook}}
[[Ofbeelding:Achterhook-kaort.GIF|thumb|Den Achterhook]]
Den '''Achterhook''' (of ''Achterhoek'') is een gebeed in 't oosten van [[Nederlaand|Nederland]] in de previnsie [[Gelderlaand|Gelderland]] en beslöt 't gebeed tussen d'n [[Iessel]] in 't westen, d'n [[Olde Iessel]] in 't zuudwesten, de [[Duutslaand|Duutse]] grenze in 't zuudoosten en oosten en de [[Oaveriessel|Overiesselse]] streken [[Sallaand|Salland]] en [[Tweante|Twente]] in 't noorden. 't Gebeed kump ongeveer aoverèn met (is wat groter as) de veurmaolige [[Graafschap Zutfent|''Graofschap'']].

== Gebeed ==
[[Ofbeelding:Regio achterhook.gif|thumb|Den Achterhook mit ziene plaatsen]]
Der wöd ok wal esprokken aover "de Graafschap", wat ne verwiezing is naor t olde [[graofschap Zutfent]], maor histories bekekken waren dee gebieden neet etzelfde. De regio Achterhook van vandage is n samenwarkingsverband tussen de gemeenten, dee in dit gebeed ligt. Dit bunt de gemeenten [[Aalten]], [[Berkelland]], [[Bronckhorst]], [[Deutekem]], [[Montferland]], [[Oost Gelre]], [[Olde Iesselstreek]] en [[Wenters]] van vandage.

Met de gemeente Montferland is de regio Achterhook groter as t kultureel-geografiese gebeed, umdat disse hele gemeente westelek van den Olden Iessel ligt en geografies dus bi-j de [[Liemers]] heurt. De gemeente Deutekem ligt veur n deel in den Achterhook en veur n deel in de Liemers. De gemeente [[Lochem]] ligt wal in t geografiese gebeed van den Achterhook, maor is neet an-eslotten bi-j et regioverband. Lochem is an-eslotten bi-j den [[Stedendreehook]], bestaonde uut de gemeentes [[Apeldoorne (gemeente)|Apeldoorne]] (Apeldoorn), [[Brum]] (Brummen), [[Deaventer]], [[Epe]], [[Voorst (gemeente)|Voorst]] en [[Zutfent]].

== Etymologie (waor kump den name vandan?) ==
An-enommen wöd, dat de eerste vermelding van et woord Achterhook, kump oet den dichbundel ''Eensaem Huis-en Winter-Leven'' van predikant [[Willem Sluyter]] oet 1670:
:'''Waer iemand duizend vreugden soek, Mijn vreugd is in dees’ achter-hoek'''<ref>http://www.biografischwoordenboekgelderland.nl/bio/1_Willem_Sluiter</ref><ref>http://www.fietsenindeachterhoek.nl/sluyter.html</ref>

== Kultuur ==
=== Tradisies ===
Een  Oost-Nederlandse gebruuk da'j in den Achterhook nog könt trögvinden is de naoberhulpe, et ''[[naoberschap]]''. 
Der bunt nog völle tradisies leavend zoas et [[kraomschudden]], [[toete|ni'jjaorstoeten]] inzamelen, [[Paosvuur]], [[Mirreweenterhoornbloazn|Mirrewinterhoornblaozen]] en nog völle meer.
In den Achterhook bunt vandage de dag nog völle [[sage]]n en [[legende]]n bewaord ebleaven, dee vanof olde tieden van generasie op generasie wödden deurverteld.
=== Meziek ===
*Den popgröppe [[Normaal]] hef völ edaon veur den tookenning van de Achterhookers. Zie wödden trots op ''boer'' te wean.
*[[Jovink en de Voederbietels]] is ok nen bekende popgröppe uut den Achterhook. Wat minder bekend buuten den Achterhook, maor in den streke zelf waardeerd is den popgröppe [[Boh Foi Toch]].

=== Skrieveri-je ===
Nen bekende Achterhooksen dichter is [[A.C.W. Staring|Staring]].

=== Spraoke ===
In den Achterhook wöd vanof olde tieden nen variant van et [[Nedersaksisch|Nedersaksies]] esprokken: et [[Achterhooks]]. Inwonners mit Nedersaksies as enige [[toal|spraoke]] begint zeldzaam te wödden. De meeste leu vandage bunt tweetalig groot-ebracht, mit Nedersaksies thuus en [[Nederlaands]] op skole. Mede deur verhuzingen uut en bestuur vanuut et westen hef et Nederlaands völle invlood op de Achterhookse [[taal]]. Völ olde weurden bunt vergetten en vervangen deur van et Nederlaands ofgeleide varianten.

===Evenementen===
*Den [[Zwarte Cross]] wöd vanof [[1996]] jaorleks in den Achterhook eholden, in de eerste jaoren in [[Hummelo|Hummel]], later op de crossbane 'De Kappenbulten' van [[HALMAC]] in [[Halle (Bronckhorst)|Halle]]. Vanweage de greutte van et evenement is et evenement enkele jaoren eleaden verplaatst naor de crossbane bi-j de [[Engelse schans|Engelse Schans]] in [[Lechtenvoorde]]. Et is et grootsten motorcrossevenement van West-Europa en wöd (met) organisierd deur Jovink en de Voederbietels.
*Op etzelfde laand vond van 2003 tot en mit 2006 et [[Arrow Rock Festival]] plaatse. Vanweage et grote slagen wodden et festival in 2007 verplaatst naor et centraler eleagen [[Biddinghuzen]] en in [[2008]] naor [[Nimwaege]].

=== Geskiedenis ===
[[Ofbeelding:Bospad.jpg|thumb|Bospad in boswachteri-j de Slangenburg bi-j [[Deutekem]]]]
D'n Achterhooksen geskiedenis is al gans old, net as dee van t [[Graofschap Zutfent]]. Steedn as [[Deutekem]], [[Doezebarg]], [[Bronkhorst]] en [[Zutfent]] hadden al vrog [[stadsrechten]]. Zutfent kwam in de Romeinse tied al veur en Deutekem wodden in [[838]] al eneumd. In den Achterhook bunt völle kastelen te vinden, veural van de adelleke femilies Van Heekeren en Bronkhorst. Tot late in de 19de eeuwe had dee streek dan ok ne [[Feodalisme|feodale]] samenstelling. In den [[Tachtigjaorigen Oorlog]] kwamen daor ok reagelmaotig vi-jandelekheden veur. Veural um [[Grolle]], [[Breevoort]] maor ok um t [[kasteel]] [[Bargh]] in [['s-Heerenbarg]] is dufteg evochten.

In den Achterhooksen samenlaeving wodden eeuwnlange de dienst uut-emaakt deur n klein antal grootgraondbezitters. Grote antallen dagloners mösten naor de piepen van de "hoge heern" dansen. Den Achterhooksen eigenschap is noo nog altied 't "jao, jao" zeggen, as eigenlek "nea" wöd bedoold. Dit was n stil verzet teggen et gezag, zunder dat zie metene opstandeg lekken. 

Lange tied bunt der in den Achterhook bossen e-kapt veur de holtindustrie. An 't ende van de jaoren '40 van de 20ste eeuwe kwam daor een ende an. In de 2de helfte van de 19de eeuwe wödden daor deur de aoverheid alderbastend investeerd deur onder andere den anleg van de spoorliene en de oprichting van de [[Gelderse Tramweagen]] (GTW). Daordeur wödden den streek meer toogankelek en kon zich naost den landbouw ok industrie vestigen. Veur dee tied was den Achterhook veurnamelek ofhankelek van t vervoer aover den Olden Iessel, waorlangs dan ok al in de 17e eeuw de eerste industrie ontstond, te wetten de [[iezergeteri-je]]n of Hutten. Noo den [[Tweede Wereldkrieg]] is de welvaort in den Achterhook flink too-enommen.

{{Heufdartikel|Geskiedenis van den Achterhook|act}}

=== [[Geleuf]] ===
Volgens et [[Centraal Bureau veur de Statistiek]] was in 2003 nog 34,4% van de Achterhookse bevölking [[Rooms-Katholieke Karke|rooms-katteleek]], 23,9% [[Nederlaanse Hervormde Karke|Nederlaands hervormd]], 4,7% [[gereformeerd]], 3% [[islam]]ities, 5,1 % aovereg en gaf 31,2% (de ene nao grootsten groep) an geen kerkeleke gezindte te hebben. Deur de toonemmende untkarking nömp et antal geleuvegen, en mit name et karkbezeuk of. 

Veural de kattelieke karke möt hierdeur dufteg reorganeseren . Naodat de letste tied al verskillende [[dekanoat|dekenaoten]] in den Achterhook bunt semenegoane bunt tot éen dekenaot, mot noo in de hele regio rooms-kattelieke parochies samengaon. Dizze reorganisasie mot in [[2010]] klaor wean.
Verwacht wöd dat verscheidene karken eure deuren mot sluten. Ok et antal kattelieke [[mis]]sen wöd stark verminderd . Volgens de ciefers van et underzooksinstituut KASKI aover [[2006]] is et antal zundagse karkbezeukers in et [[bisdom Utrecht]] (dat ok den achterhook umvat) tot minder as een procent van de bevolking gedaald.

Karkelek kenmarkten den Achterhook zich deurdat de streake vrögger veur n groot deel  Nederlaands Hervormd was, met n antal rooms-kattelieke '[[enclave]]s'. Dit bunt under andere de vroggere gemeenten [[Bargh]] en [[Wehl]], en pleatse als [[Grolle]] en [[Lechtenvoorde]]. 
In t midden is der vanuut et zuudoosten naor et noordwesten ne liene te trekken, dee vanof [[Dinsper]] naor [[Vasseveld]], [[Zellem]] naor [[Hengel (Gelderland)|Hengel]] löp van darpen met veurnamelek ne prottestante bevolking. Et noordoosten en zuudwesten van de streake bunt van oldsheer aover t algemeen katteliek.
Deutekem kent ne gemengde geleufsgemeenschop, maor hier aoverheerst et antal neet-karkeleken.

== Natuur ==
In et Achterhookse [[koulissenlandschap]] is völle en verskeiden natuurschoon te vinden zoas op den [[Lochemsen barg]], in boswachteri-jen in [[Reurle]], in de [[Slangenburg]] bi-j Doeutekem en in wat veanegebeden teggen de oostgrenze mit Duutslaand. Et landschap rundumme [[Wenterswiek]] is miskien wal et meest toonangeavend veur den Achterhook. 

Den Achterhook is riek an kastelen en laandhuze.

== Ekonomie ==
=== Ontwikkeling ===
De bewonners van et gebeed leafden eursprönkeliek veural van den landbouw. Vandage kent den Achterhook ne verskeidenheid an warkgeleagenheid. De verschraoling van den [[laandbouw]] hef der veur ezorgd dat der binnen de regio völle [[Toerisme|plattelandstoerisme]] ontstaon is. Et gebeed is arg in trek bi-j leu dee röste zeukt of juust ne gans inspannende vakantie wilt. Aktiviteiten as fietsen, sjoksen, peerdrieden, [[nordic walking]], huufkaoretochten, kanovaoren en ballonvaoren wodt deur de [[Toerisme|kiekleu]] undernommen.

===Export===
*[[Laandbouw]], teggenwoordeg mit name [[veeteelt]] mit verholdingsgewies völle [[melkveeholderi-je]]n. Tot net nao den [[Tweede Wereldoorlog|Tweeden Wealdkrieg]] ok völle [[bosbouw]].
*[[iezeroer|Oerholdende]] graond maken vanof de 18de eeuwe [[Iezer|iezerindustrie]] meugelek. Bekende namen van Achterhooksen eursprong bunt DRU, Pelgrim, Becking en Bongers en [[ATAG]].
*[[Grolsch]] [[bier]] wöd vanof [[1615]] ebrouwen in Grolle ([[Nederlaands]]: Groenlo). In et veurjaor van [[2005]] is de letste èchte Grolsche bierbrouweri-je eslotten en is et bedrief uut den Achterhook vort egaon.

==Plaetse==
[[Ofbeelding:Grolle_gracht.jpg|thumb|De [[stadsgrachte]] van [[Grolle]]]]
Een aoverzicht van de grotere en/of toeristiese plaetse:

*[[Aalten]]
*[[Borklo]]
*[[Breevoort]]
*[[Bronkhors]]
*[[Dinsper]]
*[[Doezebarg]]
*[[Deutekem]]
*[[Eibargen]]
*[[Gendringen]]
*[[Grolle]]
*[[Hengel (Gelderland)|Hengel]]
*[[Lechtenvoorde]]
*[[Lochem]]
*[[Neede]]
*[[Reurle]]
*[[Terborg]]
*[[Ulft]]
*[[Vasseveld]]
*[[Vorden]]
*[[Wenterswiek]]
*[[Zellem]]
*[[Zutfent]]

== Oetstalling ==
<gallery>
Bronkhorst karke.jpg|Bronkhorst
Bredevoort_markt.jpg|Breevoort
Vakwarkhuus in Lechtnvoorde.jpg|Lechtenvoorde
Ruurlo kasteel.jpg|Reurle
Slangenburg2.jpg|Slangenburg
Bergh.jpg|Bargh
Lochem binnenstad.jpg|Lochem
Zutfent uutzicht.jpg|Zutfent
Terborg_karke.jpg|Terborg
Montferlaand.jpg|Montferlaand
Doesebarg karke.jpg|Doezebarg
Zeddam_molle.jpg|Zeddam
</gallery>

== Bronnen, uutgaonde verwiezings en rifferensies ==
{{Bron|
<references/>
*[http://www.staringinstituut.nl Staring Instituut], Centrum veur et streekeigene van Achterhook en Liemers}}

{{Achterhook}}
{{Gelderse gebieden}}

[[Kattegerie:Achterhooks artikel]]
[[Kattegerie:Gelderlaand]]
[[Kattegerie:Achterhook]]

[[nds:Achterhook]]
[[af:Agterhoek]]
[[de:Achterhoek]]
[[en:Achterhoek]]
[[fr:Achterhoek]]
[[nl:Achterhoek]]
[[nn:Achterhoek]]
[[ru:Ахтерхук]]
[[simple:Achterhoek]]
