{{Portaol|Portaol:Achterhook|Portaol Achterhook}}
[[Ofbeelding:Achterhook-kaort.GIF|thumb|250px|Den Achterhook]]
D'n '''Achterhook''' (of ''Achterhoek'') is een gebeed in 't oosten van [[Nederlaand|Nederland]] in de previnsie [[Gelderlaand|Gelderland]] en beslöt 't gebeed tussen d'n [[Iessel]] in 't westen, d'n [[Olde Iessel]] in 't zuudwesten, de [[Duutslaand|Duutse]] grenze in 't zuudoosten en oosten en de [[Oaveriessel|Overiesselse]] streken [[Sallaand|Salland]] en [[Tweante|Twente]] in 't noorden. 't Gebeed kump ongeveer oaverèn met (is wat groter dan) den veurmoaligen [[Graafschap Zutfent|''Groafschap'']] en wödt um dee reden ok wal zó eneumd.

== Gebeed ==
[[Ofbeelding:Regio achterhook.gif|thumb|250px|Den Achterhook mit ziene ploatsen]]
Den Achterhook wodden veur et earst eneumd deur den dichter [[A.C.W. Staring|Staring]]. Doarveur wödden wal esprokken oaver "de Graafschap", wat nen verwiezing was naor t olde groafschap Zutfent. Den regio Achterhook van vandage is n soamenwarkingsverband tussen de gemeenten, dee in dit gebeed ligt. Dit bunt de gemeenten [[Aalten]], [[Berkelland]], [[Bronckhorst]], [[Deutekem]], [[Montferland]], [[Oost Gelre]], [[Olde Iesselstreek]] en [[Wenters]] van vandage.

Met de gemeente Montferland is de regio Achterhook groter as t geogroafischen gebeed, umdat disse hele gemeente westelek van den Olden Iessel ligt en geografisch ezeen dus bi-j de Liemers heurt. De gemeente [[Lochem]] ligt wal in t geografische gebeed van den Achterhook, moar is neet an'eslotten bi-j et regioverband. Lochem is an'eslotten bi-j den [[Stedendreehook]], bestoande uut de gemeentes [[Apeldoorne (gemeente)|Apeldoorne]] (Apeldoorn), [[Brum]] (Brummen), [[Deaventer]], [[Epe]], [[Voorst (gemeente)|Voorst]] en [[Zutfent]].

== Geskiedenis ==
[[Ofbeelding:Bospad.jpg|250px|thumb|Bospad in boswachteri-j de Slangenburg bi-j [[Deutekem]]]]
D'n Achterhooksen geskiedenis is al gans old, net as dee van t [[Groafschap Zutfent]]. Steedn as [[Deutekem]], [[Doezebarg]], [[Bronkhorst]] en [[Zutfent]] hadden al vrog stadsrechten. Zutfent kwam in de Romeinse tied al veur en Deutekem wodden in [[838]] al eneumd. In den Achterhook bunt völle kastelen te vinden, veural van de adelleke femilies Van Heekeren en Bronkhorst. Tot late in de 19de eeuwe had dee streek dan ok ne [[Feodalisme|feodale]] soamenstelling. In den [[Tachtigjoarigen Oorlog]] kwamen doar ok reagelmoatig vi-jandelekheden veur. Veural um [[Grolle]], [[Breevoort]] moar ok um t kasteel [[Bargh]] in [['s-Heerenbarg]] is duftig evochten.

In den Achterhooksen samenlaeving wodden eeuwnlange de dienst uut-emaakt deur n klein antal grootgroandbezitters. Grote antallen dagloners mösten naor de piepen van de "hoge heern" dansen. Den Achterhooksen eigenschap is noo nog altied 't "joa, joa" zeggen, as eigenlek "nea" wöd bedoold. Dit was n stil verzet teggen et gezag, zunder dat zie metene opstandeg lekken. 

Lange tied bunt der in den Achterhook bossen e-kapt veur de holtindustrie. An 't ende van de joaren '40 van de 20ste eeuwe kwam doar een ende an. In de 2de helfte van de 19de eeuwe wödden doar deur de oaverheid alderbastend investeerd deur onder andere den anleg van de spoorliene en de oprichting van de [[Gelderse Tramweagen]] (GTW). Doardeur wödden den streek meer toogankelek en kon zich noast den landbouw ok industrie vestigen. Veur dee tied was den Achterhook veurnamelek ofhankelek van t vervoer oaver den Olden Iessel, woarlangs dan ok al in de 17e eeuw de eerste industrie ontstond, te wetten de [[iezergeteri-je]]n of Hutten. Noo den [[Tweede Wereldkrieg]] is de welvoart in den Achterhook flink too-enommen.

== Natuur en kultuur ==
[[Ofbeelding:Grolle_gracht.jpg|250px|thumb|230px|De stadsgrachte van [[Grolle]]]]
Van eursprong leafden de Achterhokers van den landbouw. Vandage is der op völ ander gebeed ok warkgeleagenheid, woar de lanbouw nog steeds een groot deel van uutmek. Völle Achterhokers sprekt nog altied eure streektaal, t [[Achterhooks]], wat n [[Nedersaksisch]] dialekt is. Een zuver Oost-Nederlands gebruuk is ok in den Achterhook nog egals gans belangriek: t [[noaberschap]].

Karkelek ezeen is doar nen starken ofwisseling tussen [[katholieke]] en [[protestantisme|prottestante]] darpen. In t midden is doar vanuut et zuudoosten noar et noordwesten ne liene te trekken, dee vanof [[Dinsper]] noar [[Vasseveld]], [[Zellem]] noar [[Hengel (Gelderland)|Hengel]] löp van darpen met veurnamelek ne prottestante bevolking. Et noordoosten en zuudwesten van den streek bunt van oldsheer oaver t algemeen katholiek.

==Galleri-je==
<gallery>
Ofbeelding:Bronkhorst karke.jpg|Bronkhorst
Ofbeelding:Bredevoort_markt.jpg|Breevoort
Ofbeelding:Vakwarkhuus in Lechtnvoorde.jpg|Lechtenvoorde
Ofbeelding:Ruurlo kasteel.jpg|Ruurle
Ofbeelding:Slangenburg.jpg|Slangenburg
Ofbeelding:Bergh.jpg|Bargh
Ofbeelding:Lochem stroate.jpg|Lochem
Ofbeelding:Zutfent uutzicht.jpg|Zufent
Ofbeelding:Terborg_karke.jpg|Terborg
Ofbeelding:Montferlaand.jpg|Montferlaand
Ofbeelding:Doesebarg karke.jpg|Doezebarg
Ofbeelding:Zeddam_molle.jpg|Zeddam
</gallery>








==Tegenwoordig==
Den verschoaling van den [[laandbouw]] hef doar veur ezorgd dat doar binnen den regio völ [[Toerisme|plattelaandstoerisme]] is ontstoan. Et gebeed is arg in trek bi-j leu dee rüst zeuken of juust nen gans inspannenden vakantie wollen. Aktiviteiten as fietsen, sjoksen, peerdrieden, [[nordic walking]], huufkoaretochten, kanovoaren en ballonvoaren wödden deur de [[Toerisme|kiekleu]] undernommen.

== Ekonomie
De bewonners van et gebeed leafden eursprönkeliek veural van den landbouw. Vandage kent den Achterhook ne verskeidenheid an warkgeleagenheid, woarvan et tradisionele agrariese deel nog altied deel uutmek en et toeristiese deel in belang is too-enommen. 

== Sproake ==
Völle inwonners van den Achterhook sprekt nog eure eigen [[streektoal|streeksproake]], et [[Achterhooks]], dat n [[Nedersaksisch]] dialect is. 

== Kultuur ==
Nen  Oost-Nederlaandsen gebruuk da'j in den Achterhook nog könt trögvinden is de naoberhulpe, et ''[[noaberschap]]''. 
Der bunt nog völle tradisies leavend zoas et [[kroamschudden]], [[toete|ni-jjoarstoeten]] inzoamelen, [[Poasvuur]], [[Mirreweenterhoornbloazn]] en nog völ meer.
In den Achterhook bunt vandage de dag nog völle [[sage]]n en [[legende]]n bewoard ebleaven, dee vanof olde tieden van generoasie op generoasie wödden deurverteld.

== Natuur ==
In et Achterhookse [[koulissenlandschap]] is völle en verskeiden natuurschoon te vinden zoas op den [[Lochemsen barg]], in boswachteri-jen in [[Reurle]], in de [[Slangenburg]] bi-j Doeutekem en in wat veanegebeden teggen de oostgrenze mit Duutslaand. Et landschap rundumme [[Wenterswiek]] is miskien wal et meest toonangeavend veur den Achterhook. 

Den Achterhook is riek an kastelen en laandhuze.

==Toal==
In den Achterhook proaten zie vanof olde tieden nen variant van et [[Nedersaksisch]]: et [[Achterhooks]], ok wal [[Plat (toal)|plat]] eneumd. Inwonners mit Nedersaksisch as enigen [[toal]] begint zeldzoam te wödden. De meeste leu vandage bunt tweetoalig op-evoed, mangs mit Nedersaksisch thuus en [[Nederlaands]] op skoole. Mede deur verhuuzingen uut en bestuur vanuut et westen hef et Nederlaands völ invlood op den Achterhooksen [[toal]]. Völ olde weurden bunt vergetten en vervangen deur van et Nederlaands ofgeleide varianten.

==Geleuf==
Volgens et [[Centroal Bureau veur den Statistiek]] was in 2003 nog 34,4% van de Achterhooksen bevölking [[Rooms-Katholieke Karke|rooms-katholeek]], 23,9% [[Nederlaanse Hervormde Karke|Nederlaands hervormd]], 4,7% [[gereformeerd]], 3% [[islam]]itisch, 5,1 % oaverig en gaf 31,2% (den ene noa grootsten gröppe) an geen kerkelaken gezindte te hebben. Deur den toonemmende untkarking nemt et antal geleuvigen, en mit noame et karkbezook of. 

Veural den katholieken karke möt steavig reorganieseren deur den nog altied wietergoanden untkarkeleking. Noadat den letsten tied reeds de verskillenden [[dekanoat|dekenoaten]] in den Achterhook bunt soamengoan tot éne dekenoat, mötten noo in den hele regio rooms-katholieken parochies soamengoan. Dizzen reorganisasie möt in [[2010]] kloar wean.

Verwacht wödt dat verscheidene karken mede as gevolg van den reorganisatie moar veural deur et ofneamend karkbezook hun deuren mötten sluuten. Ok et antal katholieken [[mis]]sen wödt stark verminderd deur et altied wieter ofnemmenden karkbezook. Volgens de ciefers van et underzooksinstituut KASKI oaver [[2006]] is et antal zundagsen karkbezookers in et [[bisdom Utrecht]] (dat ok den achterhook umvat) tot minder dan ene procent van den bevolking gedaeld.

Kerkelek kenmarkten den Achterhook zich deurdat den streek vrögger veur nen groten dele van Nederlaands Hervormden ofdrök was, met nen antal rooms-katholieken '[[enclave]]s'. Dit bunt under andere de veurmoaligen gemeenten [[Bargh]] en [[Wehl]], en ploatsen als [[Grolle]] en [[Lechtenvoorde]]. Deutekem kent geleufs ezeen nen gemengden bevölking, moar hier oaverheerst et antal neet-karkeleken.

==Export==
*[[Laandbouw]], teggenwoordig mit noame [[veeteelt]] mit verholdingsgewies völ [[melkveeholderi-je]]n. Tot eaven noa den [[Tweede Wereldoorlog|Tweeden Wealdkrieg]] ok völ [[bosbouw]].
*[[iezeroer|Oerholdende]] groand maakten vanof den 18den eeuwe [[Iezer|iezerindustrie]] meugelek. Bekende noamen van Achterhooksen eursprong bunt DRU, Pelgrim, Becking en Bongers en [[ATAG]].
*[[Grolsch]] bier wöd vanof [[1615]] ebrouwen in Grolle ([[Nederlaands]]: Groenlo). In et veurjoar van [[2005]] is den letsten èchte Grolschen bierbrouweri-je eslotten en is et bedrief uut den Achterhook veur altied vort egaoan.
*Den popgröppe [[Normaal]] hef völ edoan veur den tookenning van de Achterhookers. Zie wödden trots op ''boer'' te wean.
*[[Jovink en de Voederbietels]] is ok nen bekende popgröppe uut den Achterhook. Wat minder bekend buuten den Achterhook, moar in den streke zelf woardeerd is den popgröppe [[Boh Foi Toch]].

==Evenementen==
*Den [[Zwarte Cross]] wödt vanof [[1996]] joarleks in den Achterhook eholden, in de eerste joaren in [[Hummelo|Hummel]], loater op et crosslaand 'Den Kappenbulten' van [[HALMAC]] in [[Halle (Bronckhorst)|Halle]]. Vanweage den grootte van et evenement is et evenement enkele joaren eleaden verploatst noar et crosslaand bi-j den [[Engelse schans|Engelsen Schans]] in [[Lechtenvoorde]]. Et is et grootsten motorcrossevenement van West-Europa en wödt (met) organisierd deur Jovink en de Voederbietels.
*Op hetzelfden laand vond van 2003 tot en mit 2006 et [[Arrow Rock Festival]] ploats. Vanweage et groten slaogen wöd et festival in 2007 verploatst noar et centroaler eleagen [[Biddinghuzen]] en in [[2008]] noar [[Nimwaege]].

==Ploatsen==
Nen oaverzicht van den groteren en/of toeristischen ploatsen:

*[[Aalten]]
*[[Borklo]]
*[[Breevoort]]
*[[Bronkhors]]
*[[Doezebarg]]
*[[Deutekem]]
*[[Eibargen]]
*[[Gendringen]]
*[[Grolle]]
*[[Hengel (Gelderland)|Hengel]]
*[[Lechtenvoorde]]
*[[Lochem]]
*[[Neede]]
*[[Reurle]]
*[[Terborg]]
*[[Ulft]]
*[[Vasseveld]]
*[[Vorden]]
*[[Wenterswiek]]
*[[Zellem]]
*[[Zutphen]]

==Uutgaonde verwiezing==
*[http://www.staringinstituut.nl Staring Instituut], Centrum veur et streekeigene van Achterhook en Liemers.


{{Achterhook}}
{{Gelderse gebieden}}

[[Kattegerie:Achterhooks_artikel]]
[[Kattegerie:Gelderlaand]]
[[Kattegerie:Achterhook]]

[[af:Agterhoek]]
[[de:Achterhoek]]
[[en:Achterhoek]]
[[fr:Achterhoek]]
[[ksh:Achterhoek]]
[[nl:Achterhoek]]
[[nn:Achterhoek]]
