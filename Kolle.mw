'''Kolle''' is ne [[buurtschop]] in den [[gemeente]] [[Wenterswiek]], in den [[Achterhook]] in den [[Nederlaand]]se proveensie [[Gelderlaand]]. Wat inwonners is Kolle den kleinsten noaberschop van den negen noaberschoppen in den gemeente mit rundumme 258 inwonners. Kolle hef ne oppervlaakte van ruum 8 km².

Kolle geneet enige bekandheid deur et venegebeed [[Kollenbargervene]]. Kolle grenst an [[Vroagender]] (gemeente [[Oost_Gelre]] (veurhen Lechtenvoorde)) en ok an [[Breevoort]]. Et centraole ontmoetingspunte van den noaberschop is et café. Elk joar is doar in Kolle ne volksfeste, woarbi-j et köningsscheeten ne tradisie is. Wieters hef den noaberschop samen mit den angrenzenden noaberschop [[Miste]] den vootbalklub ''MEC'' en kent et sinds et beginne van den eenentwintigste eeuwe ok ne kleinen camping.

Tot halverweage den twintigsten eeuwe bestond den noaberschop veural uut boerderi-jen. Noe ís et antal boerderi-jen kleiner, moar den boerderi-jen dee doar nog stoat, bunt mangsmoal groote. Wieters bunt doar ne tröpken tuundersbedrieven bi-jekommen.

{{Wenterswiek}}

[[Kattegerie:Achterhooks artikel]]
[[Kattegerie:Plaose in Gelderlaand]]

[[fr:Corle]]
[[nl:Corle]]
