'''Kolle''' is ne [[buurtschop]] in de [[gemeente]] [[Wenterswiek]], in den [[Achterhook]] in de [[Nederland]]se previnsie [[Gelderlaand]]. Wat inwonners betröf is Kolle de kleinste noaberschop van de negen noaberschoppen in de gemeente met rundumme 258 inwonners. Kolle hef ne oppervlaakte van ruum 8 km².

Kolle geneet enige bekandheid deur et veanegebeed [[Kollenbargervene]]. Kolle grenst an [[Vroagender]] (gemeente [[Oost_Gelre]] (veurhen Lechtenvoorde)) en ok an [[Breevoort]]. Et centraole ontmoetingspunte van de noaberschop is et café. Elk joar is der in Kolle n volksfeest, woarbi-j et köningsscheten ne tradisie is. Wieters hef de noaberschop samen mit de angrenzende noaberschop [[Miste]] den voetbalklub ''MEC'' en kent et sinds et begin van de eenentwintigste eeuwe ok nen kleinen camping.

Tot halverweage de twintigste eeuwe bestond de noaberschop veural uut boerderi-jen. Noe is et antal boerderi-jen kleiner, moar de boerderi-jen dee-t der nog stoat, bunt mangsmoal groot. Wieters is der n tröpken tundersbedrieve bi-jekommen.

{{Wenterswiek}}

[[Kattegerie:Achterhooks artikel]]
[[Kattegerie:Plaose in Gelderlaand]]
[[Kattegerie:Wenters]]

[[fr:Corle]]
[[nl:Corle]]
