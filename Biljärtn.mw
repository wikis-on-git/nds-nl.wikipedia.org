[[Bestaand:Billiards_balls.jpg|thumb|right|290 px|bälle vuur poolen]]

'''Biljärten''' is nen gaddernaam vuur verskeaidene sporten woerbie as met nen langen dunnen stellen (den ''keu'') tegen een antal spölbälle stot worden mut. Disse bälle lignt op nen toafel met opstoande raende, wat et ''biljärt'' neumd wörd. Den spöller mut met de peunte van de keu enen spöllebal tegen aandere bälle stoten. Bie wat sporten mut disse bälle in gaeter (''pockets'') in de toafel verdwienen (bv. bie [[poolen (sport)|poolen]] en bie [[snooker]]en). Bie aandere vörme mut den spöllebal alle aandere bälle ofzeunderlik antikken.

In Nederlaand wörd met den term "biljärten" vake allene et [[karambolebiljärten]] beduudt. Bie karambolebiljärten spöl iej met dree bälle. Met oewen spöllebal mut iej proberen de aandere beide bälle ofzeunderlik an te tikken. De keunst is um ze beide te raken, mer um ze dan zo lastig meugelik vuur oewen tegenspöller oet te loaten kommen. Hierin he'j ook nog wier oondersoorten: [[libre]], [[baandstoten]] en [[kaderspöllen]].

[[File:Скул.jpg|thumb|left|([[2011]])]]
==Verleden==
Oawer et ontstoan van biljärten is neet völle bekaend. Den eersten vörm van biljärten zo as vie det vandage kaent, was een spöl wat op [[crocket]] leek, wat den zommerdag boeten de dure spöld wör en den weenterdag binnen op de toafel. Dit wör vuural in [[Engelaand]] en [[Fraankriek]] doan. De eerste spesjale biljärttoafel wör emaakt vuur [[Lodewiek XI]] in [[1470]]. Den muziekskriewer [[Wolfgang Amadeus Mozart|Mozart]] deed biljärten vuur et ontspannen. An et eande van et [[19e eeuw|19de joarhoonderd]] verzunnen Engelse offisieren in [[India]] et [[snooker|snookeren]]. Den Fraansken Francois Mingaud oontdekten in [[1815]] det iej met een laeren tipken vuuran den keu völle better den spöllebal steuren konden. Vanof [[1850]] wörden der alle joaren zon 12.000 [[olifant]]en of eskötten. Öar [[elpenbeen]] wör gebroekt vuur biljärtbälle en [[piano]]toetsen. Rechtevoort zeent dee beide van plastik.

==Oetgoande verbeendingen==
*[http://www.biljartsporten.nl Biljartsporten.nl]
*[http://www.knbb.nl Koninklijke Nederlandse Biljart Bond]

[[Kategorie: Tweants artikel]]
[[Kategorie: Sport]]
