De '''veurkamer''' (oek wel: ''achterkamer'' of ''woenkamer'') is een kamer in een [[woening|huus]] waor 't dagelijks gezinsleven zich ofspeul. In een veurkamer wonnen bezeuk ontvangen, [[tillevisie]] ekeken en in veul huushouwens egeten. In de veurkamer steet meestentieds de gezamenlijke [[boekenkaste]] van 't gezin. In de veurkamer steet zwat altied een zithoek mit zitstoelen. 't Is vake een van de grootste vertrekken van een huus en is meestentieds op de begaone grond, veur zoveer 't neet geet um een appartement in een flat.

De veurkamer in de vorm zoa-w dat noen kennen, is in stadsbebouwing in de [[20e eeuw]] ontstaon. To de huzen van 't 'gewone volk' groter wönnen, wönnen de ecombineren veurkamer/slaapkamer mit [[besstee]] escheien in amparte woen- en slaapvertrekken. Bie de bovenklasse was 't al eeuwenlange de zogenaamde [[salon]] dee de functie van woenkamer vervullen.

Op 't plattelaand, in [[boerderieje]]n, speulen 't dagelijks leven zich vake of in de grote zit-/woenkeuken. De veurkamer, of ''woenkamer'' was ereserveerd veur 't ontvangen van bezeuk en veur [[zundag]]en. Bie ouwere boerengezinnen vien disse scheiding vake nog plaose, en is de keuken 't centrum van 't huushouwige.

==Nedersaksisch==
*[[Drèents]]:
**''de mooie kamer, de mooie kaemer, de mooie kaomer''
**''veurkamer, veurkaemer, veurkaomer''
**''veurkeuken''
*[[Stellingwarfs]]: ''huuskaemer''
*[[Urkers]]: ''kamer''
*[[Veluws]]:
**''woonkamer''
**''woonkaomer'' ([[Apeldoorne]])
**''woenkamer''
**''woenkaomer'' ([[Bunsjoten]])
**''woonkämer'' ([[Wezep]])
**''veurkamer''
**''veurkaomer'' ([[Loen]])
**''achterkamer'' ([[Nunspeet]])
**''huuskamer''
**''uuskämer'' ([[Attem]])
**''kamer''
**''kämer'' ([[Attem]], [[Vaossen]])
**''woenkeuken'' ([[Armel]], [[Garder]], [[Barreveld]])
**''woonkeuken'' ([[Loen]])
**''keuken''
**''geut'' ([[Speuld]])
**''heerd'' ([[Uddel]])

[[Kattegerie:West-Veluws_artikel]]
[[Kattegerie:Woenen]]

[[de:Wohnzimmer]]
[[en:Living room]]
[[es:Cuarto de estar]]
[[fi:Olohuone]]
[[ja:居間]]
[[nl:Woonkamer]]
[[no:Stue]]
[[sv:Vardagsrum]]
[[tr:Oturma odası]]
[[zh:客廳]]
