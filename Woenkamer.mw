De '''woenkamer''' is een kamer in een [[huus]] waor 't dagelijks gezinsleven zich ofspeult. In een woenkamer van vandage de dag wonnen [[vezite]] ontvangen, [[tillevisie]] ekeken en in veule huushouwens oek egeten. In de woenkamer steet meestentieds de [[boekenkaste]] van 't gezin. In de woenkamer steet haos altied een zithoek mit zitstoelen. 't Is vake één van de grootste vertrekken van een huus en is meestentieds op de begaonde grond, veur zoveer 't neet um een appartement in een flat geet of zokswat.

De woenkamer in de vorm zoa-w dat noen kennen, is in stadsbebouwing in de [[20e eeuw]] ontstaon. To de huzen van 't 'gewone volk' groter wönnen, wönnen de samen-evoegen woenkamer/slaapkamer mit [[besstee]] escheien in amparte woen- en slaapvertrekken. Bie de riekere luui was 't al eeuwenlange de zogenaamde [[selon]] dee de functie van woenkamer vervullen.

Op 't plattelaand, in [[boerderieje]]n, speulen 't dagelijks leven zich vake of in de (grote) zit-/woenkeuken. De [[heerd]] was allinnig veur 't [[zundag|zundaas]] ontvangen van volk, verjaardagen of bie hoog bezeuk. Bie ouwere boerengezinnen vient disse scheiding vake nog plaose, en is de keuken 't centrum van 't huushouwige.

==[[Nedersaksisch]]==
*[[Drèents]]:
**''de mooie kamer, de mooie kaemer, de mooie kaomer''
**''veurkamer, veurkaemer, veurkaomer''
**''veurkeuken''
*[[Stellingwarfs]]: ''huuskaemer''
*[[Urkers]]: ''kamer''
*[[Veluws]]:
**''woonkamer''
**''woonkaomer'' ([[Apeldoorne]])
**''woenkamer''
**''woenkaomer'' ([[Bunsjoten]])
**''woonkämer'' ([[Wezep]])
**''veurkamer''
**''veurkaomer'' ([[Loen]])
**''achterkamer'' ([[Nunspeet]])
**''huuskamer''
**''uuskämer'' ([[Attem]])
**''kamer''
**''kämer'' ([[Attem]], [[Vaossen]])
**''woenkeuken'' ([[Armelo]], [[Garder]], [[Barreveld]])
**''woonkeuken'' ([[Loen]])
**''keuken''
**''geut'' ([[Speuld]])
**''heerd'' ([[Uddel]])

[[Kattegerie:West-Veluws_artikel]]
[[Kattegerie:Woenen]]

[[bg:Хол]]
[[ca:Sala d'estar]]
[[de:Wohnzimmer]]
[[en:Living room]]
[[es:Cuarto de estar]]
[[fi:Olohuone]]
[[fr:Salle de séjour]]
[[gan:廳下]]
[[ja:居間]]
[[nl:Woonkamer]]
[[no:Stue]]
[[pt:Sala de estar]]
[[sv:Vardagsrum]]
[[tr:Oturma odası]]
[[zh:客廳]]
