'''Arie Ribbers''' (geb. [[Reurle]], 1945) is den [[Streektaalfunctionaoris|streektaalkonsulent]] veur et [[Achterhooks]] en [[Liemers]] bi-j et [[Staring Instituut]]. Daornaost is e bekend vanweage zien jaorenlange wark as radiopresentator bi-j [[Omroep Gelderland]] (veurhen RONO, en Radio Oost), met ondermeer programma's as ''Um de meddagpot'', waor-t-e as ene van de weinegen ruumte gaf an et Achterhooks dialekt. Wieters is e hoofredakteur van et blad [[Noaber (tiedschrift)|Noaber]].

== Radiowark ==
In 1967 wodden Arie Ribbers evraogd deur [[Henk Krosenbrink]] um bi-j de [[Rono]] (Regionale Omroep Noord en Oost) te kommen warken, umdat e ne goeje radiostemme had, en good Nederlands èn Achterhooks kon. Hee hef ne kleine 20 jaor as freelancer ewarkt, en too nog zonne tied as vasten metwarker, bi-j wat later Umroop Gelderland is gaon heten. Op 60 jaorege leaftied is e met de VUT egaone, maor blef as free-lancer toch nog dinge veur de radio doon.

Bekende programma's oet ziene radiotied:
*''Um de middagpot''
*''Gelderse Roos''
*''Rondum Reurle''
*''Achterhooks Accent''
en nog verskeidene meer, woardeur hee ne bekende stemme is völle Gelderse hoeskamers.

== Streektaalkonsulent ==
Sund 2007 is Arie Ribbers streektaalkonsulent bi-j et [[Staring Instituut]] in [[Deutekem]]. Hee is iedere wekke anweazeg bi-j de Streektaaltelefoon, woar-t leu um vraogen könt stellen ovver et Achterhooks of Liemers. 

Hee presenteren verskeidene maolen et [[Streektaaldiktee]]. Hee sprök luusterbeuke in, Achterhookse stemmen veur een navigatiesysteem, en veur et umroopsysteem van de Syntustreinen.  

Hee skrif veur Naober, et Landleaven en näölstukken in de Stentor, en is e samensteller van de Spreukenkalender veur Achterhoek en Liemers.

{{DEFAULTSORT:Ribbers, Arie}}
[[Kattegerie:Achterhooks artikel]]
[[Kattegerie:Achterhook]]
[[Kattegerie:Nedersaksiese leu]]
[[Kattegerie:Prissentator]]
[[Kattegerie:Taolkundige]]
