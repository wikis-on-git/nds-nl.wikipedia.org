De '''Komoren''' of '''Komoro-eilanden''' ([[shikomori]]: ''Komori''; [[arabisk]]: جزر القمر‎, ''Juzur al-Qomor''; [[fransk]]: ''Les Comores'') is nen [[Afrika|afrikaansken]] eilandståt in den [[Indisken Oceaan]]. Et ligt up et ousten van [[Mozambik]] en up et noordwesten van [[Madagaskar]]. Een paar eilanden förmet et unafhanglike [[Komorenverbund]]. De andere eilanden, [[Mayotte]] en de [[Gloriöse Eilanden]], höyrt by [[Frankryk]] as [[oaverseask gebeed]].

==Geskydenisse==
[[File:Queen of Mohéli.jpg|thumb|Jumbe-Soudi, köäniginne van [[Mohéli]], untvangt ne franske delegaty in [[1863]].]]

De Komoren wörden al rund de [[6e eeuw|6. eywe]] bevolked. Verskillende volker stöäken de sea oaver: [[bantu]], [[malagasy]], [[austronesiers]], [[arabyren]], [[portugal|portugäsen]], [[frankryk|fransken]] en [[India|indiers]]. Wårskynlik küm rund et [[10e eeuw|10. jårhunderd]] de [[islam]] oaver. De Komoren förmden med [[Zanzibar]]. [[Pemba]]. [[Lamu]] en de küststäden van [[Kenia]] en [[Tanzania]] ne vöärspodige [[Swahili]]-streake. Lokale goderen wörden uutvoord når de afrikaanske küste, Madagaskar, et Middenousten en India. Lokale hearskers bestüürden de landen. 

In de [[16e eeuw|16. eywe]] kümmen de portugäsen der vöär et eyrst an wal by ne untdekkingsreise. See skryvet in [[1505]] dat se up de ''Eilanden van de Måne'' terechte kummet; ''kamar'' is arabisk vöär ''måne''.

By de [[kolonialisme|kolonisaty]] legden franske planters [[suker|süker]]reed-plantages an. Vanaf de [[20e eeuw|20. eywe]] kümmen dår ouk parfumplanten en krüden by so as [[ylang ylang]], [[vanille]] en [[noutmüskaat]] en [[kopra]] by. In [[1946]] wörden de Komoren een fransk oaverseas gebeed.

In [[1974]] höld Frankryk ne volksstemming of de eilandengrup sikselv bestüren solde. Alle eilanden behalve Mayotte stemden oaverwaldigend vöär. In [[1975]] wör de unafhanglikheid vanuut beide syden uuteropen. Frankryk bleav hearsken oaver Mayotte. De drey andere eilanden kümmen by mekander in de ''etat Comorian'', wat later de ''Federal Islamitiske Republik van de Komoren'' wör en nu et Komorenverbund is.

[[File:Gungu la mcezo contre la France à Mayotte.jpg|thumb|Komoranen protesteert teagen et [[2009 Mahoran status referendum|Mayotte-referendum]], 2009]]
In 1997 leidden eesken vöär meyr selvbestüür up de eilanden Ndzuani (Anjouan) en Mwali (Moheli) töt et uuteynvallen van de Federale Islamitiske Republik. In [[2001]] küm der ne nye regeyring under de naam ''Komorenverbund'', med nen nyen grundweet, wårin de drey eilanden meyr selvbeskikking kreagen. In 2008 weigerden de president van Anjouan vrye verkesingen te holden. Under druk van militären van et Komorenverbund en de [[Afrikaanse Unie|Afrikaanske Üny]] must hee vlüchten. De eilandenståt blivt ne konfederale regeyring hebben, med kleine wysigingen nå volksstemmingen in [[2009]] en [[2018]].

Mayotte, which had voted to retain French suzerainty in the 1975 referendum, expressed a wish to accede to the status of a ''département d'outre-mer'' (DOM) ([[Overseas Department]]) following [[2009 Mahoran status referendum|another referendum]] held on the island on the 29 March 2009.<ref name="sasw"/> Mayotte officially became France's 101st department on 31 March 2011.

==Klimaat==
Up de Komoren hearsket een [[tropisk seaklimaat]]. Et is der et heyle jår döär so een 26 °C an sea. Temperaturen verskilt slim, afhangelik van et landskap en höygteverskillen. Höygerup in et binnenland kan et kölder wörden, med 0 °C up de barg [[Karthala]] (2361 m.) as laegste temperatuur. Der sint twey seisonen in de Komoren: et heyte, vuchtige seisoon van november töt april, en et dröyge seisoon van mei töt oktober. 

==Landbeskryving==
De eilanden ligt in et [[Kanaal van Mozambik]] en beslåt ne uppervlakte van 2034 kilometer in et veerkant. Dårnöäst eesket et land de rechten oaver noch 320 kilometer in et veerkant an seaterritorium. Et grötste eiland, Grout-Komore, is eaven grout as de andere eilanden by mekander. De eilanden sint eförmd döär een paar [[vulkaan|vulkanen]], med name [[La Grille (vulkaan|La Grille]] (slåpend) en [[Karthala]] (aktiv). Döär de grilligheid van et landskap hebt de eilanden nargens ne steade vöär groute havens.

De volgende eilanden höyrt by de Komoren:
* [[Ngazidja]] (ouk bekend as ''Grande Comore'' of Grout-Komore): et grötste eiland van et Komoraanske Verbund. 
* [[Ndzuwani]] (ouk bekend as Anjouan): höyrt by et Komorenverbund
* [[Mwali]] (ouk bekend as Mohéli): höyrt by et Komorenverbund
* [[Mayotte]] (ouk bekend  as Maore of Mahori): een fransk oaverseas departement, med as höyvdstsad [[Mamudzu]]. Mayotte besteyt uut twey eilanden: [[Grande-Terre (Mayotte)|Grande-Terre]] en [[Petite-Terre (Mayotte|Petite-Terre]] (ouk bekend as ''Pamanzi''). Hyr ligt de internationale luchthaven [[Dzaudzi–Pamandzi]]. 

==Planten en deers==
Up de komoren groit en leavt een paar unike inheymske soorten deers en planten. Med name de inheymske [[Lemur]] steyt up de beskarmde lyste. Wyders gevt et noch unike soorten vleadermüse. In december [[1952]] wör de [[Koelakant]], ne ård viske, herontdekked vöär de komorenküste. Van disse soort van 66 miljoon jår old wör lange meynd dat he uutstörven was. In [[1938]] wör he vöär et eyrste weader seen. Tüsken dat jår en 1975]] sint der 84 koelakanten vöngen en vastelegd.

[[Kategorie: Tweants artikel]]
[[Kategorie: Afrika]]
[[Kategorie: Komoren]]

[[nl:comoren]]
[[en:comoros]]
[[fy:komoaren]]
