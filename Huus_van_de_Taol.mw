't '''Huus van de Taol''' is een op [[1 meert]] [[2007]] operichte organisaosie veur 't anfietern van de [[Drèents|Drèentse taal]]. In 't Huus van de Taol bint 't centrum veur taol en letterkunde [[Stichting Drentse Taol]], 't maondblad in de Drentse taol [[Oeze Volk]] en [[Stichting Het Drentse Boek]] bi'jien egaon. Dizze drei stichtings kiekt een gezamelijk onderkommen in de muut, en hoopt op 1 meert [[2008]] de deuren lös te doene. Ze hebt een strategisch beleidsplan veur 2008-1012 eskreben, ''Hiel wat in Huus''.

De pervincie Drenthe bekik nog hoeveule fermaosie of ze an 't Huus van de Taol geben gaot. Dit mut in 't naojaor van 2007 dudelk wörden.

==Gangs in 2008==
In heur ''Activiteitenplan 2008'' (kiekt bi'j de uutgaonde verwiezings) gef 't Huus van de Taol an op wekke gebieden ze an 't wark gaot:

*Warken veur erkenning van 't [[Nedersaksisch]] onder diel III van 't [[Europees Haandves veur regionale talen of talen van minderheen|Europees Haandvest veur regionale talen of talen van minderheden]]
*Meer Drèents in de openbare ruumte kriegen; een veurbeeld daorvan bint meertalige plaatsnaambörden
*Wetenskoppelijke bestudering van 't Drèents
*Infermaosie en advies geben middels radio, tillevisie, internet (zoas de webstee [[Taolpad Drenthe]] en 't beantwoorden van [[lienpost]]), drokwark (zoas de ''Taolkrant''), lezings, dvd's (zoas skrieverspetretten) en zo wieder
*Organiseren van en mitdoen an activiteiten rond de streektaal (zoas 'Meertmaond-Streektaolmaond', 't festival veur meziek, teniel en skrieveri'je 'Deuren lös', 'Oktobermaond-Kindermaond' en de 'Zeuvendaagse', een literaire kuier deur Drenthe)
*Gerak maken veur 't gebruuk van 't Drèents, zoas een spellingbekieker veur de computer
*Dinggies en kedogies maken veur 't anfietern van 't Drèents, zoas een streektaalkalender, een Drèents puzzelboekien, T-shirts mit opdrok en zo wieder)
*Instandholding van de spellingkemissie veur de deur Pervinciaole Staoten erkende Drèentse spelling
*Instandholding van warkgroepen zoas 'Drenten in de Vrömde' en 'Kerkdiensten in het Drèents'
*Samenwarking mit wiedere streektaalorganisaosies in 't Nedersaksisch taalgebied en mekaar half staon
*Instandholding van 't Drents Letterkundig Documentatiecentrum
*In de maande warken mit overheden (beveurbield 't anpitjen van gemientes umme 't Drèents meer in 't gemientebeleid te doen)
*Organiseren van onderwies op streektaalgebied (zoas een onderwiesspecialist, cursussen, infermaosie veur peuterspeulzalen, spullegies en streektaallessies op de basisskoele, streektaallessen in 't veurtgezet onderwies, warken an een lectoraat streektaal bi'j Hogeschool Drenthe op de pabo in [[Em]])
*Uutgeben van alderhaand boeken en tiedskriften in 't Drèents/oaver Drèentse onderwarpen (daoronder de bladen ''[[Oeze Volk]]'' en ''[[Roet]]'')

==Uutgaonde verwiezings==
* [http://www.drentsetaol.nl/algemien/jaorstukken/beleidsplan2008-2012.pdf ''Heel wat in huus: strategisch beleidsplan van Huus van de Taol veur de periode 2008-2012'' (augustus 2007)] (pdf)
* [http://www.drentsetaol.nl/algemien/jaorstukken/activiteitenplan_2008.pdf ''Activiteitenplan 2008 van het Huus van de Taol''] (pdf)
*[http://www.drentsetaol.nl Drentse Taol]
*[http://www.hetdrentseboek.nl Het Drentse Boek]
*[http://www.oezevolk.nl Oeze Volk]

[[Kattegerie:Drèents_artikel]]
[[Kattegerie:Drenthe]]
[[Kattegerie:Letterkunde]]
[[Kattegerie:Organisaotie]]

[[nl:Huus van de Taol]]
