't '''Huus van de Taol''' is een op [[1 meert]] [[2007]] operichte organisatie veur 't anfietern van de [[Drèents|Drèentse taal]]. In 't Huus van de Taol bint 't centrum veur taol en letterkunde [[Stichting Drentse Taol]], 't maondblad in de Drentse taol [[Oeze Volk]] en [[Stichting Het Drentse Boek]] bi'jien egaon. Dizze drei stichtings kiekt een gezamelijk onderkommen in de muut, en hoopt op 1 meert [[2008]] de deuren lös te doene. Ze hebt een strategisch beleidsplan veur 2008-1012 eskreben, ''Hiel wat in Huus''.

De pervincie Drenthe bekiekt nog hoeveule formatie of ze an 't Huus van de Taol geben gaot. Dit mut in 't naojaor van 2007 dudelk wörden.

==Gangs in 2008==
In heur ''Activiteitenplan 2008'' (kiekt bi'j de uutgaonde verwiezings) gef 't Huus van de Taol an op wekke gebieden ze an 't wark gaot:

*Ondersteuning van erkenning van 't [[Nedersaksisch]] onder diel III van 't [[Europees Haandves veur regionale talen of talen van minderheen|Europees Haandvest veur regionale talen of talen van minderheden]]
*Meer Drèents in de openbare ruumte; een veurbeeld daorvan bint meertalige plaatsnaamborden
*Wetenskoppelijke bestudering van 't Drèents
*Informatie en advies geben, op radio, tillevisie, internet (zoas de webstee [[Taolpad Drenhte]] en lienpost), skrift (zoas de ''Taolkrant''), lezings, dvd (beveurbield skrieverspetretten) en zo wieder
*Organisaren van en mitdoen an activiteiten rond de streektaal (zoas 'Meertmaond-Streektaolmaond', 't festival veur meziek, teniel en skrieveri'je 'Deuren lös', 'Oktobermaond-Kindermaond' en de 'Zeuvendaagse' een literaire voettocht deur Drenthe)
*Gerak veur 't gebruuk van 't Drèents, zoas een spellingbekieker veur de computer
*Dinggies en kedogies veur 't anfietern van 't Drèents, zoas een streektaalkalender, een Drèents puzzelboekien, T-shirts mit opdrok en zo wieder)
*Instandholding van de spellingkemissie veur de deur Provinciale Staten erkende Drèentse spelling
*Instandholding van warkgroepen zoas 'Drenten in de Vrömde' en 'Kerkdiensten in het Drèents'
*Samenwarking mit wiedere streektaalorganisaties in 't Nedersaksisch taalgebied en mekaar half staon
*Instandholding van 't Drents Letterkundig Documentatiecentrum
*In de maande warken mit overheden (beveurbield 't anpitjen van gemientes umme 't Drèents meer in 't gemientebeleid te doen)
*Organiseren van onderwies op streektaalgebied (een onderwiesspecialist, cursussen, informatie veur peuterspeulzalen, spullegies en streektaallessies op de basisskoele, streektaallessen in 't veurtezet  onderwies, warken an een lectoraat streektaal bi'j Hogeschool Drenthe op de pabo in [[Em]]
*Uutgeben van alderhaand boeken en tiedskriften in 't Drèents/oaver Drèentse onderwarpen (daoronder de bladen ''[[Oeze Volk]]'' en ''[[Roet]]'')



==Uutgaonde verwiezings==
* [http://www.drentsetaol.nl/algemien/jaorstukken/activiteitenplan_2008.pdf ''Activiteitenplan 2008 van het Huus van de Taol''] (pdf)
*[http://www.drentsetaol.nl Drentse Taol]
*[http://www.hetdrentseboek.nl Het Drentse Boek]
*[http://www.oezevolk.nl Oeze Volk]

[[Kattegerie:Drèents_artikel]]
[[Kattegerie:Drenthe]]
[[Kattegerie:Letterkunde]]
[[Kattegerie:Organisaotie]]
