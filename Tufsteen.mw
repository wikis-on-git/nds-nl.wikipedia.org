[[Ofbeelding:Tuffiet in de Eifel.jpg|350px|thumb|right|'''Tuffeten in den Eifel'''. De jöngere tuffeet (rechts) is [[diskordant]] of-ezat oaver de oldere tuffeet (links). De [[hookdiskordantie]] guf aan dat de tuffeten van twee verskillende bronnevulkanen ofkumsteg bunt.]]

'''Tufsteen''', '''tuf''' of '''tuffeet''' is n ofzettings gesteente van [[vulkaan|vulkanies]] materioal; [[vulkanoklasties gesteente]]. Et kan bestoan uut verskillende samenstellingen, moar de kiemloage is vulkaniese asse. Hierin bunt gesteentebrökstukke van de vulkane of et umrengenden gesteente te vinden. Ok vulkanies glas ([[obsidiaan]]) wödt in tuffeet an-etroffen.

Tuffeten wödt of-ezet rundumme ontplofboare vulkane, woar asse de umrengende loch in estotten wöd en neerkump mit de gesteentebrökstukken "drievend" in de assenkiemloage. Mooie en geologies jönge (midden-[[Tertiair]] tot [[Pleistoceen]] olderdom) veurbeelden bunt te vinden in den [[Eifel]].

==Gebruuk==
Tufsteen is ne vri-j zachte steensoorte dee makkelek te bewarken is. Andere benamingen veur tufsteen bunt doefsteen en dufsteen. Gemalen tufsteen neumt ze [[tras]]. Tras wöd too-eveugd an metselspijs um te zörgen veur n vaster en waterdicht metselwark. 
In de [[Middeleeuwn]] wodden et in [[Nederlaand]] mangs ebruukt as [[bouw]]materioal. Et wödden toon veural ewonnen in den Eifel. Vanof de 13de eeuwe wodden et tufsteen steeds vaker vervongen deur andere steensoorten dee uut de plaatseleke umgeaving ehaald konden wödden zoas [[baksteen|baksteen']].

Bi-j den bouw van [[kasteel Vredenburg]] in [[Utrecht (stad)|Utrecht]] in de [[16e eeuw|16de eeuwe]] wodden ok tufsteen ebruukt. De Italiaanse stad [[Orvieto]] is op n hoog vlak van tufsteen ebouwd.

Der wodt verskillende soorten tufsteen beskreaven:
*ettringer tufsteen
*romer tufsteen
*weiberner tufsteen
*peperino grigio
*peperino rosato

[[Kategorie:Matriaol]]
[[Kategorie:Achterhooks_artikel]]

[[de:Tuff]]
[[en:Tuff]]
[[es:Tosca (roca)]]
[[et:Tuff]]
[[fi:Tuffi]]
[[fr:Tuf]]
[[he:טוף]]
[[is:Móberg (jarðfræði)]]
[[nl:Tufsteen]]
[[it:Tufo (roccia)]]
[[ja:凝灰岩]]
[[pl:Tuf wulkaniczny]]
[[pt:Tufo (geologia)]]
[[ru:Туф]]
[[sv:Tuff]]
[[wa:Tawe]]
