[[Ofbeelding:Tuffiet in de Eifel.jpg|350px|thumb|right|'''Tuffeeten in den Eifel'''. Den jöngeren tuffeet (rechts) is [[discordant]] ofgezet oaver den olderen tuffeet (links). Den [[hookdiscordantie]] güf aan dat den tuffeeten van twee verskillenden bronnevulkanen ofkumstig bunt.]]

'''Tufsteen''', '''tuf''' of '''tuffeet''' is nen ofzettings gesteente van [[vulkaan|vulkanies]] materioal; [[vulkanoklastisch gesteente]]. Et kan bestoan uut verskillenden soamenstellingen, moar den kiemloag is vulkaniesen asse. Hierin bunt gesteentebrökstukke van den vulkane of et umrengenden gesteente te vinden. Ok vulkanies gles ([[obsidiaan]]) wödt in tuffeet an-etroffen.

Tuffeeten wödden of-ezet rundumme ontplofboare vulkane, woar asse den umrengenden lögt in gestoten wödt en neerkump mit den gesteentebrökstukke "drievend" in den asse kiemloag. Mooien en geologies jöngen (midden-[[Tertiair]] tot [[Pleistoceen]] olderdomme) voeurbeelden bunt te vinden in den [[Eifel]].

==Gebruuk==
Tufsteen is nen vri-j zachten steensoorte dee makkelek te bewarken is. Andere benoamingen veur tufsteen bunt doefsteen en dufsteen. Gemoalen tufsteen neumt ze [[tras]]. Tras wödt too-evoegd an metselspijs um te zörgen veur nen vaster en woaterdichte metselwark. 
In den [[Middeleeuwn]] wöd et in [[Nederlaand]] mangs ebruukt as [[bouw]]materioal. Et wödden toon veural ewonnen in den Eifel. Vanof den 13den eeuwe wöd et tufsteen steeds vaker vervangen deur andere steensoorten dee uut den ploatseleke umgeaving konden wödden ehaald zoas [[baksteen|baksteen']].

Bi-j den bouw van [[kasteel Vredenburg]] in [[Utrecht (stad)|Utrecht]] in den [[16e eeuw|16den eeuwe]] wöd ok tufsteen ebruukt. Den Italiaansen stad [[Orvieto]] is op nen hoog vlak van tufsteen ebouwd.

Doar wödden verskillenden soorten tufsteen beskreaven:
*ettringer tufsteen
*romer tufsteen
*weiberner tufsteen
*peperino grigio
*peperino rosato

[[Kattegerie:Matriaol]]
[[Kattegerie:Achterhooks_artikel]]

[[de:Tuff]]
[[en:Tuff]]
[[es:Tosca (roca)]]
[[et:Tuff]]
[[fi:Tuffi]]
[[fr:Tuf]]
[[he:טוף]]
[[is:Móberg (jarðfræði)]]
[[nl:Tufsteen]]
[[it:Tufo (roccia)]]
[[ja:凝灰岩]]
[[pl:Tuf wulkaniczny]]
[[pt:Tufo (geologia)]]
[[ru:Туф]]
[[sv:Tuff]]
[[wa:Tawe]]
