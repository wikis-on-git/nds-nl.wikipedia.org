'''Oader''' is n digitoal tiedschrift veur [[Grunnegs|Grunneger]] literatuur. t Is online goan op 12 december 2016, noadat n joar eerder t pepieren tiedschrift [[Krödde (tiedschrift)|Krödde]] votviel.

Oader wil n podium weden veur ervoaren en begunnende schrievers. Over de titel van t tiedschrift het redakteur Jan Glas opmaarkt dat Oader n mooi en spannend woord is en dat t lezen en schrieven van Grunneger literatuur de schrievers aalmoal ien t bloed zit. De ienhold wordt alle weken aanvuld. Hoofdredakteur is [[Tonko Ufkes]]; zien collega-redakteurs binnen [[Jan Glas]] en [[Hindry Schoonhoven]].

Tiedens [[Dag van de Grunneger toal]] ien 2018 wèr de bundel ''Tot woar of t gaait'', mit teksten dij op Oader publiceerd binnen, prezenteerd as weggeefbundel.

{{Bron|https://oader.nl/oader-aanklikken-en-lezen/}}

[[Kategorie:Grunnegs artikel]]
[[Kategorie:Grunnegs]]
[[Kategorie:Nedersaksies tiedschrift]]
