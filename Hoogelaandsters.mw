t '''Hoogelaandsters''' (ook: Noordgrunnegs) is n [[Nedersaksisch]] dialekt dat proat wordt ien t zogenoamde [[Hoogelaand]], t noordelke dail van t provinzie [[Grunnen (provinzie)|Grunnen]]. t Toalgebied van t Hoogelaandsters wordt begrènzt deur t stad [[Grunnen (stad)|Grunnen]] ien t zuden, t [[Rietdaip]] ien t zuudwesten, t [[Lauwersmeer]] ien t noordwesten, [[Waddenzee|t Wad]] ien t noorden, de [[Ems]] ien t noordoosten en t [[Damsterdaip]] ien t zuudoosten. De steden [[Delfziel]] en t [[Daam]], dij t aan t noordelke zied van t [[Damsterdaip]] liggen (ien t [[Hoogelaand]] dus), heuren toalkundeg bie t [[Oldamtsters|Oldambtster]] dialektgebied.

t Hoogelaandsters wordt tegenswoordeg proat deur om en bie 55.000 minsken en is ain van de leventegste dialekten van [[Grunnen]]. Doch nemt t sprekersaantel laankzoamerwies ôf, mit n vrij groot dail van de spreker oet oldern bestait.


== t "Beste" Grunnegs==

t Hoogelaandsters wordt over t algemain zain as t maist karakteristieke dialekt van [[Grunnen]], dat der ien zien goafste vörm proat wordt. Dat kommt middelkerwies deurdat ien t Hoogelaands de typisch Grunnegse twaiklanken "ai" en "ou" hail veul veurkommen, bieveurbeeld ien "''kouk''" en "''stain''". Bie n enquête oet [[1991]] wuir deur de grode meerderhaid van de ondervroagden t Hoogelaandsters aanwezen as t "beste" Grunnegs.


[[Kategorie:Grunnegs artikel]]
[[Kategorie:Nedersaksisch]]
