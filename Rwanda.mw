{{Laandtabel-twd
| naaminlaandssproak = Repubulika y'u Rwanda<br />Republik Rwanda
| vlagge =  Flag of Rwanda.svg
| vlagartikel = Vlagge van Rwanda
| woapn =Coat_of_arms_of_Rwanda.svg
| woapnartikel = 
| lokasie =  LocationRwanda.svg
| sproaken = [[Kinyarwanda]], [[Engels]]k , [[Fransk]], [[Swahili]]
| heufdstad = [[Kigala]]
| geleuf = [[Christendom]], [[Islam]]
| regeringsvörm = [[Republiek|Republik]]
| inwonners =  11,262,564 | dichtheid = 445
| km2 = 26,338 
| breedtegroad = 1/56.633//N 
| lengtegroad = 30/3.3567//E 
| region = RW
| pctwater = 5.3
| munteenheid = [[Rwandeeske Frank]]  | valutakode = (RWF)
| tiedzone = [[CAT]] ([[UTC]]+2)
| volksleed = [[Rwanda nziza]]
| feestdag =
| tld = rw | laandkode = RW | tel = 250</small>
}}

'''Rwanda''', in et [[kinyarwanda]]: ''U Rwanda'', officiääl de '''Republik Rwanda''' ([[swahili]]: ''Jamhuri ya Rwanda'', [[fraans|fransk]]: ''République du Rwanda'') is een land in [[Midden-Afrika]] en [[Oost-Afrika]]. Et is eyne van de kleinste landen up et afrikaanske vasteland. Up een paar gråd südelik van den [[eavenår]] grenset Rwanda an [[Uganda]], [[Tansania]], [[Burundi]] en dee [[demokratiese Republiek van de Kongo|Demokratiske Republik van de Kongo]]. Rwanda ligt in de [[Afrikaanske Grote Mearenstreake]] en hevt flink wat bargen. Et ligt verdeyld tüsken bargen in et westen en [[savanne]] in et oosten en hevt årdig wat mearen. Et hevt een döärsnee klimaat töt [[subtropisk klimaat|subtropisk]], med twey natte en twey dröyge seisonen in et jår.

De inwoaners van Rwanda sint in döärsnede jung en woanet vöärnamelik up 'n buur. Rwanda hevt eyne van de höygste bevolkingsdichtheden van Afrika. Rwandesen stammet van eyne kulturele språkgrup, de Bantarwanda, dee wear sint te verdeylen in drey undergrupen: [[hutu]]s, [[tutsi]]s en [[twa]]. De twa sint een [[pygmeevolk]] dee as in et wold leyvet en höyret töt de eyrste inwoaners van Rwanda. Weatenskappers sint et nit eyns oaver de herkoamst van en verskillen tüsken de hutus en tutsis; wat gelöyvet dat de verskillen afleided sint van vrogere sociale [[kastestelsel|kastes]] binnen eyn volk, terwyl anderen meynet at de hutus en tutsis afsünderlik et land sint binnentrökken van verskillende steades. [[Christendom]] is et gröätste gelöyv in et land. De meystverspreide språke is [[Kinyarwanda]], engelsk en fransk sint wydtere officiäle språken. 

Den sovereinen ståt Rwanda hevt ne regeyring med president. 'n Hüdigen president is [[Paul Kagame]] van et [[Rwandeeske Patriotten Front]] (RPF) den as in [[2000]] an de macht köäm. Rwanda hevt rechtevoort eyne van de laegste gråden van korrupty in vergelyk med nåberlanden. Undanks dat meldet organisatys vöär de menskenrechten underdrükking van politike teagenstanders, intimidaty en inparking van vryheid van meyningsüting. Et land wörd al seet vöärkoloniale tyden regeyred döär ne strikte administrative machtsverdeyling. Der sint vyv provincys, wårvan as de grensen in 2006 trökken sind. Rwanda is eyne van de eanigste twey landen wår der ne meyrderheid an vrowlüde in et parlement sit.

[[Jager-gadderaar]]s tröyken et gebeyd in tydens de [[steentied|steyn-]] en [[iezertied|ysertyd]]. Later köämen dår [[bantuvolker]] achteran. So untstünden eyrst stammen en dårnå köningkryken. Vanaf et midden van de [[18e eeuw|18de eywe]] was  et [[köninkryk Rwanda]] et starkste, wårby tutsiköningen anderen oaverwünnen, de macht up eyne steade brachten en händig an begünnen med besluutvörming teagen de hutus. Düütskland koloniseyreden Rwanda in [[1884]] as underdeyl van [[Düütsk Oost-Afrika]], volget döär [[Belgie]], dee binnenvöllen in [[1916]] tydens den [[Eersten wearldoorlog|Eyrsten Wearldoorlog]]. Beide europääske landen bleyven de tutsis vöärtrekken. De hutus köämen dår in [[1959]] teagen [[Rwandeeske Revoluty|in upstand]]. Se slachteden tallose tutsis af en stichteden nen unafhankeliken hutuståt in [[1962]]. In [[1973]] verandereden et leiderskap döär nen ståtsgreyp, mär dårdöär verandereden der niks an et pro-hutubeleid. Et Rwandeeske Patriotten Front van de tutsis starteden den [[rwandeesken börgeroorlog]] in [[1990]]. De uplopende sociale spanningen vöörden töt de [[rwandeeske volkermoord]] van [[1994]], wårin hutu-extremisten tüsken de 500.000 en 1 miljoon tutsis en milder stemmede hutus vermoorden. De RPF makeden as winner een ende an de volkermoord.

De [[ekonomy]] van Rwanda had slim te lyden van de volkermoord, mär is anstarked. De meyste lüde leyvet van burenunderhold. [[Koffy]] en [[tea]] sint de vöärnaamste uutvoorprodukten. Turisme kümt ouk rap up en is nu de grötste brunne van butenlandse inkoamsten. As eyne van de twey eanigste landen wår as [[barggorilla]]'s veilig besochted köänt worden, vangt Rwanda hoge inkoamsten van upsporingsbiljetten. Musik en dans höyret by et kulturele leyven van Rwanda, vöäral [[slagwark|trummen]] en de slim vöäraf uutdachte ''intore''-dans. Döär et heyle land maket lüde traditionele künst en handwarken, wåründer ''[[imigongo]]'', ne unike vörm van kunst med dryte van koobeeste.

[[Kategorie:Tweants artikel]]
[[Kategorie:Laand]]
[[Kategorie:Afrika]]
