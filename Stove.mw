{{Dialekt|sdz}}
n '''Stove''' is n holten kissien mit een teste mit vuur um de voeten te warmen.
==Warme voeten==
Um de voeten warm te holden was vrogger de stove n veul veurkommend meubelstukkien. Zowel in huus as in de karke wördden de stove gebruukt, veural deur de vrouwluu.
==Konstruksie==
De stove was van holt, meestal eken,  bovenwarks zowat 40 bi’j 25 centimeter en ongeveer 30 cm. hoge. In de boo’mkaante waren gaten eboord in n bepoald petroon. De veurkaante van t kissien was lös mit n lattien an d onderkaante. In t kissien stund de teste, rond van ondern  mit n vierkaante boo’mkaante mit n oor deran; vake van stiengoed en verglaasd, zoas n inmaakpotte. In de teste wördden koolties uut de kachel of t fernuus edoane. Deur de gaten kun de warmte der bovenuut kommen en blee’m de voeten waarm.

==Old gebruuk==
Vrogger  waren der meansen die stoven veur gebruuk in de karkdienst  verhuurden. Vake woonden die in de buurte van de karke.  Zundaagsmörngs kwamen de karkgangers die in  t butengebied  woonn’n  hier bi’j mekare  en neumen n warme stove en n psalmboekien  mit. Noa de karkdienst  brachen ze de stove en t karkboekien weer en drunken dan n kop koffie. Veur n paar stuuvers hadden ze in de karke warme voeten en kunden noa de preke genieten van n lekkere warme kop koffie. In Grambargen was dit nog tut in de tweede wereldoorlog in gebruuk umdat deur braandstofgebrek  de karke niet of nauweliks verwarmd kun wörden.
