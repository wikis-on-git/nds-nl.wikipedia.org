[[Ofbeelding:Rabbit DSC00382.JPG|thumb|250px|Kniende]]
[[Ofbeelding:Oryctolagus_cuniculus_geographical_distribution.jpeg|thumb|250px|Leefgebied]]
[[Image:Wild rabbit US 2.jpg|250px|thumb|Wilde kniende]]
Een '''kniende''' ([[Latien]]: ''Oryctolagus cuniculus'') is een [[zoogdier]] en beheurt tot de orde van de [[haosachtigen]] (''Lagomorpha''). Allewel 't iezelig op een [[knaagdier]] liek, beheuren de knienen neet tot de knaagdierenorde. De kniende is de enigste soorte uut 't geslach '''''Oryctolagus'''''. 't Mannetjen heet een ''ram'' of ''rammelaar'' en 't vrouwtjen ''moer''/''moor'' of ''voedster''. 

Knienen wonnen vake ehouwen as [[huusdier]], meensen kopen ze dan meestentieds in de dierenwinkel. Een kniende wonnen ehouwen in een [[kniendehokke]], zo'n hokke steet dan meestentieds buten mar wele meensen zetten oek wè binnen.

==Beschrieving==
Knienen zitten wat de grootte angeet tussen de [[echte haozen]] en de [[fluithaozen]] in. De achterpoten van de knienen bin veul korter as de achterpoten van de haozen, mar langer as dee van de fluithaozen. 't Lief is veul lochter van kleur as de [[rogge]], vake wit van kleur. Oek de onderkaante van de start en de poten bin wit. Knienen leven allinnig van plaantaorig voedsel. Vremd genog eet de kniende oek zien eigen uutwarpsels op.

==Verspreiding==
Knienen koemen oorspronkelijk van 't [[Iberisch Schiereilaand]], daor wönnen ze ''i-saphan-im'' eneumd, de naam [[Spanje]] is hier van of-eleid. De Romeinen hemmen de knienen laoter in 't [[Romeinse Riek]] in-evoerd, knienen koemen noen veural veur in [[Eurazië]]; roewweg van [[Europa]] tot an [[Ruslaand]] en [[Centraal-Azië]]. Veerder koemen knienen oek veur in aandere delen van de wereld waor ze in-evoerd wönnen.

==Wild kniende==
't Wilde kniende hef een [[kop-romplengte]] van 34 tot 50 centimeter en een [[lichemsgewich]] van 1,2 tot 2,5 kilegram. 't Startjen is vier tot ach centimeter lange. Wilde knienen hemmen veurnamelijk een griesbrune kleur, wildkleur of [[agoeti]] eneumd. De dieren hemmen oek een roodbrune vlekke in de nekke. De oren hemmen een bruun puntjen, de bovenkaante van de start is zwartbruun. De ziedkaante van 't lief is blauwig gries van kleur, de onderkaante van de start is wit. Dit vuilt iezelig op as e op-ewip wonnen. Bie 't wilde kniende bin de oren minder lang as de lengte van de kop.

== Nedersaksisch ==
*[[Achterhooks]]: ''knien(tjen)''
* [[Drèents]]: ''knien''
* [[Grunnegs]]: ''knien<small>(</small>e<small>)</small>'', ''kanien<small>(</small>e<small>)</small>''
*[[Sallaans]]: ...
*[[Stellingwarfs]]: ''knien<small>(</small>e<small>)</small>''
* [[Tweants]]: ''knien''
*[[Urkers]]: ...
*[[Veluws]]: 
**''knien<small>(</small>e<small>)</small>''
**'''''[[kniende (dier)|kni<small>(</small>e<small>)</small>nde]]''''' ([[Nunspeet]])
**''kneune'' ([[Doospiek]])
**''kning'' ([[Bunsjoten]])

{{Commons|Oryctolagus cuniculus}}

[[Kattegerie:West-Veluws artikel]]
[[Kattegerie:Dier]]

[[an:Coniello]]
[[ast:Coneyu]]
[[ca:Conill]]
[[cy:Cwningen]]
[[da:Vildkanin]]
[[de:Wildkaninchen]]
[[en:European Rabbit]]
[[eo:Kuniklo]]
[[es:Oryctolagus cuniculus]]
[[fr:Lapin]]
[[he:ארנבון מצוי]]
[[ja:ウサギ]]
[[li:Europees knien]]
[[ms:Arnab]]
[[nah:Totxtli]]
[[nl:Konijn (dier)]]
[[pl:Królik domowy]]
[[pt:Coelho]]
[[sv:Europeisk kanin]]
[[zh:兔]]
