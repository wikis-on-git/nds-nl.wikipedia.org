[[Ofbeelding:Rabbit DSC00382.JPG|thumb|250px|Kniende]]
[[Ofbeelding:Oryctolagus_cuniculus_geographical_distribution.jpeg|thumb|250px|Leefgebied]]
[[Image:Wild rabbit US 2.jpg|250px|thumb|Wilde kniende]]
Een '''kniende''' ([[Latien]]: ''Oryctolagus cuniculus'') is een [[zoogdier]] en beheur tot de orde ''Lagomorpha''. Ondanks dat 't oppervlakkig op een [[knaogdier]] liek, beheuren de knienen neet tot de knaogdierenorde. 't Is de enigste soort uut 't geslach ''Oryctolagus''. Knienen wonnen vake ehouwen as [[huusdier]].

Knienen zitten wat grootte betref tussen de [[echte haozen]] en de [[fluithaozen]] in. De achterpoten van de knienen bin veul korter as de achterpoten van de haozen, mar langer as dee van de fluithaozen. De buuk is veul lichter van kleur as de [[rogge]], vake wit van kleur. Oek de onderkaante van de start en de poten bin wit. Knienen leven allinnig van plaantaorig voedsel. Vremd genog eet de kniende oek zien eigen uutwarpsels op.

Knienen koemen oorspronkelijk van 't [[Iberisch Schiereilaand]], daor wönnen ze ''i-saphan-im'' eneumd, de naam [[Spanje]] is hier van of-eleid. De Romeinen hem de knienen laoter in 't [[Romeinse Riek]] in-evoerd, knienen koemen noen veural veur in [[Eurazië]]; roeweg van [[Europa]] totan [[Ruslaand]] en [[Centraal-Azië]]. Veerder koemen knienen oek veur in aandere delen van de wereld waor ze in-evoerd wönnen.

==Wild kniende==
't Wild kniende hef een [[kop-romplengte]] van 34 tot 50 centimeter en een [[lichaomsgewich]] van 1,2 tot 2,5 kilogram. 't Startjen is 4 tot 8 centimeter lange. Wilde knienen hem veurnamelijk een griesbrune kleur, wildkleur of [[agoeti]] enaamd. De dieren hem oek een roodbrune vlekke in de nek. De oren hem een bruun puntjen, de bovenkaante van de start is zwartbruun. De buukzied is blauwig gries van kleur, de onderkaante van de start is wit. Disse val iezig op as e op-ewip wonnen. Bie 't wilde kniende bin de oren minder lang as de lengte van de kop.

== Nedersaksisch ==
* [[Drèents]]: ''knien''
* [[Grunnegs]]: ''knien(e)'', ''kanien(e)''
* [[Stellingwarfs]]: ''knien(e)''
* [[Veluws]]: ''knien(de)''

{{Commons|Oryctolagus cuniculus}}

[[Categorie:West-Veluws artikel]]
[[Categorie:Dier]]

[[an:Coniello]]
[[ast:Coneyu]]
[[ca:Conill]]
[[cy:Cwningen]]
[[da:Vildkanin]]
[[de:Wildkaninchen]]
[[en:European Rabbit]]
[[eo:Kuniklo]]
[[es:Oryctolagus cuniculus]]
[[fr:Lapin]]
[[he:ארנבון מצוי]]
[[ja:ウサギ]]
[[li:Europees knien]]
[[ms:Arnab]]
[[nah:Totxtli]]
[[nl:Konijn (dier)]]
[[pl:Królik domowy]]
[[pt:Coelho]]
[[sv:Europeisk kanin]]
[[zh:兔]]
