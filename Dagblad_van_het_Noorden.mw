[[Ofbeelding:AssenDagbladVanHetNoorden2017.jpg|thumb|300px|Redactiegebouw van 't Dagblad van het Noorden in [[Assen]]]]
't '''Dagblad van het Noorden''' is een [[dagblad]] det uutkump in de pervincies [[Grunnen (provìnzie)|Grunning]] en [[Drenthe]]. De heufdredactie is te vienden in [[Grunnen (stad)|Stad]] en de uutgever is [[NDC Mediagroup]], die ok de [[Leeuwarder Courant]] en sinds 2013 't [[Friesch Dagblad]] uutgef.

==Geschiedenis==
De kraante ontstund deur 't samengaon van 't [[Nieuwblad van het Noorden]] (bij veul lezers bekend as'' 't Neisblad''), 't [[Groninger Dagblad (1992-2001)|Groninger Dagblad]] en de [[Drentse Courant]] en was 't gevolg van de rap dalende oplaoge van 't Neisblad. De neie kraante kwaamp veur 't eerst uut op 2 april 2002 en wördt 's mörgens bezörgd, wat wat neis was veur de lezers van 't vroggere Neisblad. Sinds 1 april 2010 hef 't Dagblad op [[wörteldag|wörteldagen]] een [[tabloid|tabloidformaot]], en sinds april 2013 op zaoterdagen ok.<ref>[http://www.rtvdrenthe.nl/nieuws/dagblad-van-noorden-elke-dag-op-tabloid-formaat Dagblad van het Noorden elke dag op tabloid formaat], rtvdrenthe.nl, 10 meert 2013</ref>

Sinds 2014 hebt 't Dagblad van het Noorden en de Leeuwarder Courant iene heufdredactie, mit as heufdredacteur Evert van Dijk. De heufdredacteur veur 't Dagblad van het Noorden is Erik Wijnholds. Hiermit bint de beide redacties veur de heufdkaternen bij mekare escheuven en kuj de stokken aover binnenlaand, butenlaand, media en economie in beide kraanten vienden.

==Regionaole edities==
[[Ofbeelding:Dagblad van het Noorden 1.JPG|thumb|300px|Redactie van 't Dagblad van het Noorden in [[Emmen (Drenthe)|Emmen]]]]
't Dagblad van het Noorden verschient op wörteldagen in twee of drei edities, 's weekends vier. 't Dagense regiokatern en 't maandagse sportkatern verschilt daorbij van de rest van de kraante. Der bint edities veur Noord-Grunning, Oost-Grunning, West-Drenthe en Zuud-Drenthe.

==Oplaoge==
Krek as bij de mieste kraanten, is de oplaoge van 't Dagblad de leste jaoren umdale egaone. Tussen 2002 en 2015 verleur de kraante 47% van zien abonnees. Ten opzichte van peiljaor 1996, toen der nog drei kraanten waren, is de oplaoge mit 60% edaald.

==Uutgaonde verwiezingen==
* [http://www.dvhn.nl/ Webstee van 't Dagblad van het Noorden]

== Rifferenties ==
<references />

{{commonscat}}

{{Dia|Dit stok is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Kraante]]
[[Kategorie:Grunnen]]
[[Kategorie:Drenthe]]
