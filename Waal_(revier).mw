[[Ofbeelding:Location Waal.PNG|thumb|270px|Den Waal]]
[[Ofbeelding:2007-02-16 10.30 Erlecom, zicht op de Waal foto2.JPG|thumb|270px|Den Waal bi-j Erlecom, februari 2007]]
[[Ofbeelding:2007-03-08 15.00 Ochten, zicht op de Waal foto2.JPG|thumb|270px|Den Waal bi-j Ochten, meert 2007]]
Den '''Waal''' is ne [[Nederlaand]]se reviere. Et is den grootsten [[rivierarm|arm]] van den [[Rien]], den zich ter heugte van [[Pannerden]] splitst in et [[Pannerdensch Kanaal]] noar rechts en den Waal noar links. Et Pannerdens kanaal splitst zich wier bi-j Westervoort noar rechts of as den Iessel en noar links as den [[Nederrien]]. Den Nederrien is veurzeen van stuwen, zodat bi-j laege waterstaanden et water deur den Iessel en Waal kan wödden of-evuurd. Veurbi-j Wiek bi-j Duurstede heet dizze riviere den [[Lek (rivier)|Lek]]. Den Waal is veruut de waterriekste reviertak en ok den veurnoamsten veur de skeepvoart.

Den Waal geet vanof de vröggere soamenvleujing mit den [[Maas]] bi-j [[Woudrichem]] (vandage bekand as ofgedamden Maas) oaver in den [[Merwede]] en streumt doarnoa deur verkillende weage noar de [[Noordzee]]; et meeste water streumt deur den [[Noord (rivier)|Noord]], den [[Ni-jen Maas]] en den [[Ni-jen Waterweg]].

Den Waal wödt mit den [[Nederrien]] en Amsterdam verbonden deur et [[Amsterdam-Rienkanaal]] (bi-j Tiel) en mit den Maas deur et [[Maas-Waalkanaal]] (bi-j Nimwaege) en et [[Kanaal van Sint Andries]]. Op dat leste punt streumt den Waal en [[Maas]] op nen ofstaand van 1,9 km langs mekare hen.

== Steaden an den Waal ==
De grootsten stad an den Waal is [[Nimwaege]]. Howal de stad op den linkerover ligt, strekt de gemeente zich sinds joaren ok uut oaver den rechterover, woarmet dizze gemeente as enige op beide overs ligt. De uutbreiding van Nimwaege noar den rechterover heet den [[Waalsprong]]. 

Andere grotere plaetse bunt [[Tiel]] (rechts) en [[Zaltbommel]] (links). Den Waal scheidt de [[Betuwe]] op den rechterover van op riege et [[Riek van Nimwaege]], et [[Land van Maas en Waal]] en de [[Bommelerwerd]] op den linkerover.

== Aandere revieren ==

Den name de Waal wödt ok wal bruukt veur n old stuksken revierarm tussen deur et [[Zuud-Hollaand]]se [[Iesselmonde (eilaand)|eilaand Iesselmonde]]. Dizzen revierarm steet ok bekend under den name et [[Waaltje]].

[[Kategorie:Achterhooks artikel]]
[[Kategorie:Revier in Nederlaand]]
[[Kategorie:Woater in Gelderlaand]]

[[zh:瓦尔 (德国)]]
