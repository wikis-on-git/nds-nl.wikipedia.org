[[Ofbeelding:Barnafoss 2006.JPG|250px|thumb|right|Barnafoss.]]
n '''Barnafoss''' is nen [[woaterval]] in t westn van [[Ieslaand]] n stökskn streumöpwöarts van de [[Hraunfossar]]. Doar pörs n [[Hvítá]] (''Witn stroom'') zich met döndrend gewald deur nen naawn [[kloof]]. n Noam van n woaterval, ''keenderwoaterval'', is van ne sage ofkömstig. In vreugere tiedn lea d'r biej n woaterval ne netuurlike brögge, dee deur de menskn oet de ömgeffige broekt wörn as zee öp de karke an gungn. D'r zöln twea keender van disse brögge of-valn en verdrönkn wean, woaröp de moor 'm vort-moajd hebn zoln.

Öp de fotoo kö'j zeen det d'r nöch immer ne netuurlike brögge is, woar t woater met völle lewoaj önnerdeur ström.

[[Kattegerie: Tweants artikel]]
[[Kattegerie: Woaterval in Ieslaand]]
