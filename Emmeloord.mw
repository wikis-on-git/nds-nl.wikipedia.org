[[Ofbeelding:Emmeloord 20041105 2379.jpg|thumb|250px|Emmeloord vaneut de lucht]]
[[Ofbeelding:Emmeloord - Poldertoren.jpg|thumb|250px|De Poldertoren]]
'''Emmeloord''' is de oofdplekke van de gemiente [[Noordoostpolder]], in et noorden van de Nederlaandse provincie [[Flevolaand]]. De stad ad op [[1 oktober]] [[2009]] zo'n 25.248 inwoeners.

== Geskiedenis ==
Emmeloord et zeen naam te danken an et durpien op de noordpunt van et vuurmaolige eilaand [[Skokkelaand]]. Dit eilaand lag in de Zuierzie. Et durpien iette vroeger ([[1478]]) ''Emelwerth''. ''Eem'', et eerste diel van ''Emel'', komt van et Germaanse ami, een algemiene anduiing vor een natuurlijk waoterverloop. ''Werth'' beteaket [[wierde (toponiem)|wierde]]. Vanof [[1650]] zien we dat de naam ommezet is nor ''Emeloirt. Oirt'' (duur de i achter de o spreek je et eut as oort) beteaket punt, net as in [[Dinteloord]] in ''IJoort'' (laoter [[IJdoorn]]). De overgang van werth nor oort et dinkelijk te maken mit de ofbrokkeling van et eilaand Skokkelaand. Daorduur was Emelwerth al minder een terp mar kwam al maar op de punt (oirt) van et eilaand te leggen. In [[1940]] begonnen ze mit et drogemaolen van de [[Noordoostpolder]], in [[1942]] vul et droge. D'r worde zo'n 50.000 bunder laand ontgonnen eut et [[IJsselmeer]] (de vuurmaolige [[Zuderzee|Zuierzie]]). Op [[15 december]] [[1943]] gingen de eerste minsen in Emmeloord woenen.

Tussen [[1614]] in [[1660]] was de eerlijkeid van Urk in Emmeloord in bezit van et geslacht [[Van de Warve]]. In 1660 kwam et eilaand onger et bestuur van Amsterdam te leggen. Et ''[[ambachtseerlijkeid]] van Urk in Emmeloord'' worde duur verskillende Amsterdamse [[regenten]] zoas [[Andries de Graeff]], [[Nicolaas Witsen]], [[Hendrik Daniëlsz Hooft]] in [[Jan Elias Huydecoper (1735-1808)|Jan Elias Huydecooper]] bestuurd.

Samen mit de tien 'Gruundurpen' vormt Emmeloord sinds [[1962]] de gemiente Noordoostpolder. Sinds [[1 januari]] [[1986]] beoort de Noordoostpolder tot de provincie [[Flevolaand]], daorvuur tot [[Overijssel]].

=== Stadsrechten ===
Op [[10 september]] [[1992]] kende de Commissaoris van de Koningin prof. dr. J.A. van Kemenade van Noord-Hollaand duur symbolisch gebaor stadsrechten toe an Emmeloord. De bestuurder aandelde in opdracht van de Staoten van Hollaand, waor de naobijgelegen vuurmaolige eilaanden [[Skokkelaand]] in [[Urk]] ooit ok diel van eutmaakten. Dit kon naodat eut documenten was eblieken dat de "eerlijkeid Emelwaerde" (Emmeloord) privilegiën ad. Tijdens disse ludieke bijienkomst van de provincies Flevolaand, Overijssel in Noord-Hollaand op [[Skokkelaand]] worde Godin Fortuna as schutspatrones an-esteld. Een buste van eur worde jaoren terogge in de bodem in et zuden van Emmeloord evoenden. Van now of an zal eur bieltenis et gemiente-eus sieren en mag de stad zich 'Civitas Fortunae Emmeloordis' neumen. Et College van Burgemeister en Wethouwers van de gemiente [[Noordoostpolder]] mag em sindsdien Schout en Schepenen van de Stad Emmeloord neumen.

== Legging ==
Bij de inrichting van de polder binnen ze eut-egoon van ien cintraole plekke (Emmeloord), in starrevormige verbindingswegen nor tien kleanere durpen; [[Baant]], [[Creil (Nederlaand)|Creil]], [[Ins (Noordoostpolder)|Ins]], [[Espel]], [[Kraggenburg]], [[Luttelgeest]], [[Marknesse]], [[Nagele]], [[Rutten (Nederlaand)|Rutten]] in [[Tollebeek]]. De cintraole legging van Emmeloord wort benaodrukt duur de [[Poldertoren]]. Disse [[waotertoren]] stot in et geografische middelpunt van de polder.

== Zusterstad ==
* [[Ringerike]] ([[Noorwegen]])

== Eutgoonde verwezing ==
* [http://www.noordoostpolder.nl/ Officiële webstee van de gemiente Noordoostpolder]

[[Kattegerie:Urkers_artikel]]
[[Kattegerie:Plaotse in Flevolaand]]

[[en:Emmeloord]]
[[fi:Emmeloord]]
[[fr:Emmeloord]]
[[fy:Emmeloard]]
[[nl:Emmeloord]]
[[pl:Emmeloord]]
[[ro:Emmeloord]]
[[ru:Эммелорд]]
[[sv:Emmeloord]]
[[uk:Еммелорд]]
