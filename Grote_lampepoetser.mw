[[Ofbeelding:Typha latifolia 02 bgiu.jpg|thumb|250px|Lampepoetsers]]
[[Ofbeelding:Typha latifolia MichaD.jpg|thumb|250px|Een lampepoetser]]
De '''grote lampepoetser''' of gewoon '''lampepoetser''' ([[Latien]]: ''Typha latifolia''), is een tot ruum twee meter hoge plaante van voedselrieke oevers mit lange grote blaojen, en een kerakteristieke brune ''segare'' an 't uuteinde van zien stengels. De plaante bleuit in [[juni]] tot en mit [[juli]] mit de mannelijke aore meestentieds drek boven de vrouwelijke lochbrune aore, waoran de bloemen vastezitten. Bie riepheid bin de vrouwelijke aoren zwartachtig bruun; de segaren. Bie de [[kleine lampepoetser]] bin de riepe segaren geelachtig tot greunachtig van kleur. De lampepoetser wonnen zo eneumd umdat 't in een bietjen of een poetsding van een [[lampe]] liek.

==Verspreiding==
De lampepoetser kump vake veur an de waoterkaanten in iezelig voedselrieke umstandigheen en in zure, voedselriek wönnende vennen en plassen. De plaante kump neet veur an grote open waoters. De plaante kan zich onder gunstige umstandigheen aorig vlogge deur middel van wortelstokken verspreien. 

De lampepoetser steet bekend as een bescharmde plaantensoorte, mar steet neet op de rooie lieste en oek neet op de Lieste van wettelijk bescharmde plaanten in [[Nederlaand]] en op de lieste van wettelijk bescharmde plaanten in [[België]].

==Gebruuk==
De edreugen riepe bleuiwieze wönnen deur [[kiend]]ers wel an-esteuken en gebruuk as ''stinksegare''. De pluize uut de riepe bleuiwieze is heel hendig bie 't anmaken van een vuur. De wortelstokken bin iezelig zetmeelriek en een bron van voedsel bie extreme overleving. In 't [[leinte|veurjaor]] kunnen de jonge knoppen egeten wönnen as een soort [[asperzie]].

==[[Nedersaksisch]]==
*[[Drèents]]:
**''laampepoetser''
**''doezebolten''
**''toerebolten''
**''toezebolten'' (o.a. [[Ni'jlusen]])
*[[Stellingwarfs]]:
**''koedulen''
**''stoezeboolten''
*[[Veluws]]: 
**''lampepoetser''
**''rietsegaar'', ''rietsegare''
**''toezebolle'' ([[Veessen]], [[Epe]], [['t Attemerbroek]])

==Zie oek==
*[[Bolnpeetr]]

==Uutgaonde verwiezing==
* [http://www.soortenbank.nl/soorten.php?soortengroep=flora_nl&record=Typha+latifolia SoortenBank.nl - beschrieving en ofbeeldingen]

{{Commons|Typha latifolia}}

{{DEFAULTSORT:Grote Lampepoetser}}
[[Kategorie:West-Veluws artikel]]
[[Kategorie:Plaante]]
