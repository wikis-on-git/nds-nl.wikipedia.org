[[Ofbeelding:Meuse-Rhenish-nl.png|{{Largethumb}}|<center>''''' - T LIMBURGSE TAALLAANDSCHAP - '''''<br />t Zudelik [[Maos-Rijnlaands]]e (Limburgs-Nederrijnse) dialektkontinuüm]]
t '''Karkraods''' (in t dialekt zelf: ''Kirchröadsj'') is n [[Ripuaries]] [[dialekt]] dat espreuken wörden in de veurmaolige [[mienbouw|mienwarkersstad]] [[Karkraode]] en t angrenzende [[Duutsland|Duutse]] [['s-Hartogenraode]] (''Herzogenrath''). Allewel Karkraode op-ebouwd is uut verschillende ouwe darpskernen, die vanouds allemaole der eigen dialekt hebben, is t tegenswoordig min of meer één "Karkraods dialekt" ewörden.

t Karkraods vormp samen mit onder aandere t [[Keuls]]e dialekt één van de subvormen van t Ripuaries, al zien de sprekers der eigen dialekt nog t liefst as n vorm van [[Zuudoost-Limburgs]].

==Kenmarken en klassifikasie==
===Medeklinkers===
t Karkraods beheurt tot de [[Westmiddelduuts]]e dialekten; dat wil zegen dat t in t zujen van de [[Benrather Linie]] ligt. Disse [[isoglosse]] markeert de grens tussen ''-k'' en ''-ch'' nao lange en halflange klinkers; ze zegen in Karkraode dus ''maache'', niet ''make''. Disse grens löp deur [[Limburg (Nederlaand)|Nederlaands-Limburg]] heer: [[Heerlen]] en [[Laandgraaf]] liggen der krek boven. Aandere dialekten in Limburg mit disse ampartigheid bin t [[Simpelvelds]], t [[Bokelts]]e dialekt uut Limburg en t [[Vaols]].

De Benrather Linie vormp, in elk geval op disse plekke, oek de grens tussen ''t-'' en ''ts-''; in t [[Heerlens]] zegen ze dus ''tied'', in t Karkraods ''tsiet''. Oek veraandert de ''-t'' vake in ''-s'' (Heerlens ''oet'', Karkraods ''oes'') en de ''-p'' in ''-f'' (Heerlens ''hope'', Karkraods ''hoffe''). Dit gebeurt liekewels, aanders as in t Hoogduuts, niet nao korte klinkers (''dat'', niet ''das''; ''óp'', niet ''óf'''; de grenzen van dat verschiensel, de [[Bad Hönniger Linie]] en de [[Sankt Goarer Linie]], liggen veul zudeliker). Oek n belangrieke veraandering, en bie uutstek ene waoran ze in Limburg n Karkraodenaar herkennen, is de veraandering van ''g-'' in ''j-''.

===Woordeschat===
Naost disse klanken, waordeur t Karkraods in Nederlaandse oren al n arg Duutse klank meekrig, hef t Karkraods oek merakels veule Duutse woorden overeneumen. Dit kömp deurdat in Zuudoost-Limburg t Hoogduuts eeuwenlange, tot an de [[Tweede Wereldoorlog]] de rolle van [[kultuurtaal]] had, naost t [[Frans]]. Vergelieke ''kiefer'' ("kaak"), ''moezziek'' (n Frans leenwoord mit n Duutse uutspraak), ''tsiedónk'' ("kraante") en zelfs ''tswai'' veur "twee" (wat eigenliks as *''tswee'' zol mutten klinken; alle woorden mit de klank ''ai'' dujen op Hoogduutse invleud). Daornaost is de woordeschat arg regio-ebunnen, mit veul typies Ripuariese woorden, die'j oek in t Limburgs antreffen.

In 1987 is de Kirchröadsjer Dieksiejoneer uutegeven waorin n deel van de [[woordeschat]] is onderebröcht.

===Klinkers===
n Ampartigheid van de Karkraodse klinkers in dat de Limburgse ''oo'' (kömp overene mit de Veluwse/Nederlaandse ''oe'') der vake verkort wörden tot ''ó'': vgl. Nederlaands ''goed'', Limburgs ''good'', Karkraods ''jód''. t Zelfde geldt veur de umluudvariaant: de Limburgse eu (die overenekömp mit n Veluwse ''eu''/n Nederlaandse ''oe'', en mit de [[Braobaants]]e ''uu'') wörden n ''u'', je kriegen dan: ''jrung'' (Karkraods), ''greun'' (Limburgs, Nedersaksies), ''groen'' (Nederlaands) en ''gruun'' (Braobaants, Nedersaksies).

===Klassifikasie===
* [[Indo-Uropese taolen|Indo-Europees]]
** [[Germaanse sproaken|Germaans]]
*** [[West-Germoanse toalen|West-Germaans]]
**** Vastelaand-West-Germaans (Nederlaands en Duuts in breje zin)
***** [[Middelduuts]]
****** [[Middelfrankies]]
******* [[Ripuaries]]
********[[Zuudoost-Limburgs]]
********* Karkraods

==Gebruuk==
===In t dageliks leven===
Aanders as in Heerlen is in Karkraode t dialekt in de tied van de mienen niet naor de minderheid van de gemeenschap verdröngen. Dit kömp warschienlik deurdat de Karkraodse mienen ouwer bin en in haanden van plaotselike industriëlen waren. Hier konden ze t dialekt dus in alle situasies gebruken, terwiel in de Heerlense mienen de hogere funksies deur Nederlaandstalige meensen uutevoerd wördden. Oek was de arbeidsmigrasie van buten de regio lange zo hoog niet. Zodoonde ku'j noen nog altied t Karkraods in alle informele situasies heuren, oek onder de jongeluui, al bin der oek ouwers die der kiend in t Nederlaands opvoeden. Wel hef t Karkraods meer as bieveurbeeld t [[Maastrichts]] of t [[Sittards]] de stempel van volkstaal. Niettemin is t Karkraods warschienlik nao t Maastrichts t meest espreuken dialekt in de beie Limburgen, in absolute siefers emeten.

===Ekultiveerd===
Karkraode hef n grote produksie van karnevalsliedjes en de tradisie van eschreven Karkraods kömp, net as elders in Limburg, veural daor vandaon. Veul wardering kreeg [[Paul Weelen]], die twintig jaor lang de teksten schreef veur de groep [[Weerwaas]], daornao veur Ramsj, Toepjoep en Oes De Ef en meer as tien jaor heufdredakteur van t tiedschrift ''[[Veldeke (tiedschrift)|Veldeke]]'' was tot t blad in 2007 op-eheven wördden. [[Wim Heijmans]], tweevoudig winnaar van de [[Veldeke-Literatuurpries]], publiseerden n antal theatermonologen en korte verhalen, vake van n hermetiese aord, in n bundel.

Sinds kort zie'j weg en were bie t binnenriejen van de bebouwden koeme tweetalige plaotsnaamborden staon.

t Karkraods hef n van de aandere Limburgse dialekten aofwiekende spelling an-ehuilen (bv. oa in plaotse van ao).

===Veurbeelde===

* Wie d'r opa d'r janse nommedaag in d'r jaad hauw jebutteld en óp heem aa wool joa, zoog heë dat d'r klinge al an 't pöatsje óp hem sjtong tse wade. [NL: Toen opa de hele namiddag in de gaard/moestuin had gebutteld/gewerkt en (lett.) op huis aan wilde gaan, zag hij dat de kleine al aan het poortje op hem stond te wachten.]
* Dat dong deë wie zoenne truie Emiel jiddes kier, den e wós, dat heë dan wie jewend e lekker eppelsje oes de mangel kroog.
* 'Mensje broechet dan óch nit noa heem tse lofe, den e woeët bij d'r opa hingenóp de fiets heem aafjezatsd.
* Vuur 't Èse hoosj 't da waal ummer ieësj óprümme, sjun henker wèsje en beëne alier de middaag woeët ópjedusjd.
* 't Woar inne jemekkelieje jas, den al wat de mam 'm vuurzats oos heë, va sjlaat en sjpienaat, sjapeng en wölle boeëne bis kómpes of knöpjer.
* E hauw evvel óch e jód kaoshoes, den de mam dong ziech ummer vöal muite en sjtong sjtondelank in kuche an de ferneus tse reure.
* E hool va hatslieg en va zus, va tsoep, tsaus, jreuns, eëpel, vleesj en visj en óch 't kumpsje boeddieng loos heë zich jód sjmaache.
* Zieng eldere woare zier tsevreie, den d'r jong veuret zich in sjoeël jód óp, en in de vrij tsiet sjpieëlet heë mit nette vrunker.
* E woar óch bij de moezziek, sjpillet al e net sjtuks-je óp de fiengelieng en bij d'r voesbal woar heë inne duchtieje reëts-oes.
* Sjpieëder zouw deë 't besjtimd nog wied bringe, dat menete de meestere, de famillieë, en alle bekankde die mit 'm verkierete.

==Literatuur==
*Kirchröadsjer Dieksiejoneer, Stichting Kirchröadsjer Dieksiejoneer, 1987, ISBN 9070246341 en ISBN 9070246090

==Uutgaonde verwiezing==
* [http://www.kgv.nl/wiki/index.php/Stichting_Kirchr%C3%B6adsjer_Dieksiejoneer Stichting Kirchröadsjer Dieksiejoneer]

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Limburgs]]
[[Kategorie:Duutse streektael en dialekt]]
