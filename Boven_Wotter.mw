'''Boven Wotter''' is n [[Grunnegs|Grunnegstoalege]] [[regiosoap|dramariege]] dij vanôf [[14 november|14 novìmber]] [[2007]] te zain is op [[RTV Noord]], de regionoale omroupzìnder van de pervìnzie [[Grunnen (provìnzie)|Grunnen]]. Noa t sukses van de [[Baas Boppe Baas|Fraise]], de [[Van Jonge Leu en Oale Groond|Twìntse]] en [[De Hemelpaort|Limbörgse]], von RTV Noord t ook tied dat der n Grunnegse kwam. De serie is op wiedkieder en t [[internet|droad]] te zain.

De riege bestait oet 12 episodes en wordt produzeerd deur RTV Noord en IdtV. t Speult zok of om en bie de [[Blaauwe Stad]] en is tegenswoordeg situeerd. De schriever is [[Jan Veldman]], regisseur [[Harm Ydo Hilberdink]] en produsìnt [[Jaap Alkema]].
De heufdrollen worden speuld deur [[Albert Sekuur]], [[Miranda Bolhuis]] en [[Hero Muller]].

==Produksie==
Noa t sukses van de [[regiosoap]]s oet Fraislaand ([[Baas Boppe Baas]] en [[Dankert en Dankert]]), Twìnte ([[Van Jonge Leu en Oale Groond]]) en Limburg ([[De Hemelpaort]]) vond RTV Noord t ook tied veur een Grunneger riege. 

In t veurjoar van 2007 waren de veurberaaidens te zain op de zender. De ôfleverens binnen op t droad nog de hailtied te bekieken. De opnoames vonden ploats in maai/juni 2007. 

t Beginlaidje is schreven deur [[Renger Koning]] en inzongen deur Albert Secuur en Miranda Bolhuis (de heufdrolspeulers).

==Woar t over gaait==
Boven Wotter is n twoalfdailege riege over de botsing tussen stad en plattelaand. 

De lokoatsie is de fiktieve ploats [[Elwerd]] kortbie [[Blaauwestad]], n nij aanlegd woon- en rekreoatsiegebied in [[Oost-Grunnen]].

De heufdpersoon is de jonge boer Derk dij op t plattelaand in de omgeving van de Blaauwe Stad woont. Zien vraauw Wini het him verloaten en woont mit heur nije man in [[Zoetermeer]]. Môr as Janwillem n boan in de stad Grunnen kriegt, veraandert alles...

(''Elwerd'' zol meugelk kìnnen verwiezen noar [[Selwerd]], vrouger n old kastail vlak boeten de [[Grunnen (stad)|Stad]] en tegenswoordeg n wiek in de stad, ook iets dat verdwenen is en deur de stad opslokt is.)

==Speulers==
{| {{prettytable}}
|- align=left
|align=left|[[Albert Secuur]]||align=left|Derk Paradijs||jonge boer, sikkom 40 joar
|- align=left
|align=left|[[Miranda Bolhuis]]||align=left| Wini Zeeweg-Oosterman||ex van Derk
|- align=left
|align=left|[[Rombert Feenstra]]||align=left|Freek Paradijs||zeun van Derk en Wini, sikkom 16 joar
|- align=left
|align=left|[[Daniëlle Veldkamp]]||align=left|Stella Paradijs||döchter van Derk en Wini, sikkom 14 joar
|- align=left
|align=left|[[Hero Muller]]||align=left|Sicco Oosterman||pa van Wini
|- align=left
|align=left|[[Roemer Daalderop]]||align=left|Janwillem Zeeweg||nije man van Wini
|- align=left
|align=left|[[Sarah Schierbeek]]||align=left|Elodie Zeeweg||döchter van Janwillem, sikkom 14 joar
|- align=left
|align=left|[[Anna Huizing]]||align=left|Charlotte Zeeweg||twijlingzus van Elodie
|}

===Bierollen===
[[Roger Goudsmit]] - Eddy Swienhond, beste moat van Derk

[[Riemke Bakker]] - Vraauw Hoeksema, hoesholdster van Sicco

[[Theo de Groot]] - Jan Dood, baankmitwaarker, kennis van Derk

[[Sandra Mattie]] - Frederieke, minnoares van Janwillem

==Ôfleverens==
De ofleverens worden oetzonden op goonsdagoavond en herhoald op de doaropvolgende zundag, môr den mit Hollaandse ondertitelen.

{| {{prettytable}}
|-
! # !! Titel !! oetzenddoatum / doatum herhoalen !! korte inhold
|-
!1
|''Hoes en heerd''||14 novìmber / 18 novìmber 2007||Derk komt der touvaleg achter dat zien ex-vraauw Wini weer bie him in de buurt komt wonen. Soamen mit heur döchter Stella, heur tegenswoordege man Janwillem en zien twij döchters Charlotte en Elodie. Hai geft heur n waarm welkom.
|-
!2
|''Laive koekjes''||21 novìmber / 25 novìmber 2007||Derk zuikt n nije vraauw tiedens n rondje speeddaten en probeert zien ex-schoonvoader Sicco over te hoalen om nou ìndelk de boerderij op zien noam te zetten. Wini probeert heur drij te vinden in heur olde omgeving, môr is ze wel zo gelukkeg?
|-
!3
|''Beziedjen''||28 novìmber / 2 dezìmber 2007||Wini kriegt roezie mit heur boze stiefdöchters en den begint Derk ook weer heur leven binnen te dringen. Kan ze dit allemoal wel aan? Janwillem neemt een wel aarg schiere assistente aan.
|-
!4
|''Dikke keet''||5 dezìmber / 9 dezìmber 2007||Freek en zien moaten kriegen bezuik van wichtjes in de keet en dit zorgt veur oververhitte toustaanden. Brengt dit Derk en Wini dichter bie mekoar?
|-
!5
|''Hee boer de brij is zoer''||12 dezìmber / 16 dezìmber 2007||Derk komt derachter dat zien buurjongen naait kìn lezen of schrieven en vroagt Wini him te helpen. Stella vindt dat heur moeke hulp mout zuiken. En Janwillem geft Frederieke wel n hail apart kado.
|-
!6
|''Oppeltje poppeltje''||19 dezìmber / 23 dezìmber 2007||Derk neudigt Sicco oet veur t verjoardagsfeestje van Freek en vertelt him geliek over zien nije plannen veur de boerderij. Wini vindt dat Janwillem ook noar t feestje van Freek mout komen. Woarom komt Janwillem naait opdoagen?
|-
!7
|''Haalf stront''||26 dezìmber / 30 dezìmber 2007||Janwillem is hailemoal overstuur van wat der gebeurd is en gaait zien leven hailemoal omgooien. Ook Wini vindt dat der iets mout gebeuren en neemt n grode stap. En wat is der mis mit Sicco?
|-
!8
|''Veur oareghaid ''||2 jannewoari / 6 jannewoari 2008||Der ontstaait n grode diskussie over de biogastorens dij Derk op t laand wil zetten. Hai neemt Freek mit veur een oetstapje en komt n olde vriendin tegen. Janwillem is 'genezen'. Meindert vindt Wini wel aarg oardig en de wichtjes vinden Meindert spannend.
|-
!9
|''Kinst mie boom ien''||9 jannewoari / 13 jannewoari 2008||Sicco hoalt gevoarleke grappen oet. Derk vermôkt zok best mit zien nije vriendin. En Wini probeert ìndelk heur demonen te lief te goan.
|-
!10
|''Old zeer ''||16 jannewoari / 20 jannewoari 2008||Vraauw Hoeksema begint zok wel aarg mit Sicco te bemuien. En Derk wordt der stailgek van; hai wait naait meer wat hai doun mout. Wini begint zok dingen te herinnern. Derk en Janwillem hebben n vremde ontmoeting.
|-
!11
|''Verder van hoes ''||23 jannewoari / 27 jannewoari 2008||Wini het veul herinnerens môr proat der laiver naait over. Derk vindt zien nije vriendin geweldeg, môr begint zok toch al te irriteern. Wini komt achter t verroad van Janwillem; ze kriegen grode roezie. Vraauw Hoeksema loat heur woare gezicht zain.
|-
!12
|''Aal goud ''||30 jannewoari / 3 febrewoari 2008||Vraauw Hoeksema het Sicco overhoald om mit noar de notoares te goan. Derks wereld stort in. Frederike kan naait tegen heur verlies. Ìndelk vertelt Wini aan Derk t woare verhoal. Zal dit ze weer bie mekoar brengen? En is t nou echt veurbie?
|}

==Vervolg==
De haile riege is integroal herhoald op Eerste Poaskedag 23 meert 2008 en zal in de zomer van 2008 deur de [[KRO]] op de laandelijke tillevisie oetzonden worden.

Inmiddels binnen de onderhaandelens goande om te komen tot een twijde riege in t noajoar van 2008.

==Boetende hìnwiezen==
*[http://www.bovenwotter.nl/ Webstee Boven Wotter]
*[http://www.rtvnoord.nl/ Webstee RTV Noord]

[[Kattegerie:Grunnegs artikel]]
[[Kattegerie:Tillevisiepergramme van een regionaole omroep]]
[[Kattegerie:Grunnen]]

[[nl:Boven Wotter]]
