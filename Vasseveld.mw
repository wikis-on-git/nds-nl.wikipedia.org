[[Ofbeelding:De engel.jpg|133px|thumb|Mölle De Engel]]

'''Vasseveld''' ([[Nederlaands|Nederlands]]: ''Varsseveld'') is een darp in de gemeente [[Olde Iesselstreek]] in de previnsie [[Gelderland]] in Nederland. 

Vasseveld hef bi-jnao 5800 inwoners en huusvest in het vroggere gemeentehuus van [[Wisch]] het bestuurscentrum van gemeente Olde Iesselstreek. Vasseveld hef met de Van Pallandthal een moderne sporthal met binnenbad en veurzieningen veur butensport. Vasseveld hef völ industriële warkgeleagenheid, veural op industrieterrein Hofskamp-Oost aan de [[N318]] (afslag Twente Route noar [[Aalten]]).  

In het centrum van Vasseveld bunt korts woningen, met winkelruumte op de begaone grond ebouwd. Deur anpassingen aan de bekke de [[Boaven Slinge]] is een ecologische verbindingszone emaakt waarlangs dieren kunt verhuzen. 

Vasseveld hef een internationale repetasie op het gebied van peerdensport en- fokkeri-j. Vasseveld hef goeie veurzieningen: een moderne sporthal/zwembad: de Van Pallandthal, de bibliotheek, het archief, het zörgcentrum "Den Es" en de "Bettekamp" en sociaal-cultureel centrum de Kwaksmölle. 

Op de lieste van Vasseveldse bezienswoardigheden stoat onder meer de Hervörmde Karke of Laurentiuskarke, mölle de Engel en het Hofshuus, een originele saksische boerderi-je dèn in de jaoren '90 rieksmonument is ewodden en daornao deur vri-jwilligers helemaol in de olde staot is restaureerd. 

De wekkelijkse markte wordt eholden op vri-jdagmiddag en -aovend op ut Kerkplein.

==Evenementen==
Jaorlijkse evenementen bunt onder meer:
* Nationale motorcross (mei)
* Eeuwig Erbarmen Festival/’n drom (eerste zaoterdag van [[juli]])
* men-wedstrijden (juli)
* Vassevelds Volksfeest (darde weekend van augustus)
* Koetsentocht en Monicadag (juli) 
	
[[Categorie:Achterhooks_artikel]]
[[Categorie:Gelderlaand]]

[[nl:Varsseveld]]
