Ne '''villa''' of '''laandhoes''' is de benaming veur n oavervloodeg vri-jstoand [[huus]]. In de [[18e eeuw|18de eeuwe]] en [[19e eeuw|19de eeuwe]] wodden mangsmoal den name ''laandhoes'' ebruukt veur grote butenverblieve in ne laandschoppeleke umgaeving. An et ende van de 19de eeuwe kwam hierveur ok de benaming ''villa'' in zwang. Den name kump of van de [[Romeinse villa]].

De grotere 18de- en 19de-eeuwse laandhuze wödden mangs ebouwd in nen [[Neoclassicisme|neoclassicistiesen]] stiel of in de veul onraegelmoatiger Engelsen laandhuusstiel, woarbi-j de plattegroanden ne vri-j geschikte plaatsing van de ruumte loat zeen. 

Met de tooname van de [[welvoart]] ontstoand an et ende van de 19de eeuwe ne markt veur n ni-j soort laandhoes, mangs kleiner as et veurgoande laandhoes, moar dee helemoal an de ni-je eisen van de tied voldoot van gemak, lecht, loch en ruumte. Dizze villa's wödden mangs untworpen volgens den in dee tied gewilden stiel, bieveurbeeld in den stiel van de [[Amsterdamse Skoele (bouwstiel)|Amsterdamse Skole]], of den [[Jugenstil]] van [[Vicotr Horta]].

Et untwarpen van laandhuze of villa's wödden in de eerste helfte van de [[20e eeuw|20ste eeuwe]], veural in de 'duurderen' gebeeden zoas [[Het Gooi]], [[Knokke]], of de umgaeving van et [[Zoniënwold]] n specialisme binnen de [[architectuur|architektuur]]. Architekten zoas [[Karel de Bazel]], [[Wouter Hamdorff]], [[Jan Rebel]], [[Theo Rueter]] en [[Johannes Christiaan van Epen]] untweerpen raegelmoatig laandhuze.

Toon steeds meer leu zich n oavervloodeg huus in ne laandeleke umgaeving konden vereurloven, dwong gebrek an ruumte tot et dichter bi-j mekare bouwen van de villa's. Zo ontstoanden in veul gemeenten, veural in de [[1930-1939|joaren darteg]] van de [[20e eeuw|20ste eeuwe]], aparte villawieken, mangs net buten de grenze van den bebouwden kom.

In Nederlaand wodt villa's teggenwoordig mangsmoal bi-j mekare ebouwd, mangs af-ewisseld mit oavervloodege huze in ne iets laegere prieskattegerie. Wi-j proat dan nog altied oaver ne villawiek, hoowal de huze in dit soort wieken neet uutsluutend uut villa's bestoat.

== Zee ok ==
* [[Butenplaatse]]

[[Kattegerie:Achterhooks artikel]]
[[Kattegerie:Laandgood]]

[[br:Villas]]
[[cs:Vila]]
[[da:Villa]]
[[de:Villa]]
[[en:Villa]]
[[eo:Vilao]]
[[es:Villas]]
[[et:Villa]]
[[fr:Villa (histoire)]]
[[he:וילה]]
[[it:Villa]]
[[ja:ヴィラ]]
[[ko:빌라]]
[[nl:Villa (bouwkunde)]]
[[pl:Willa]]
[[pt:Villa]]
[[ru:Вилла]]
[[sv:Villa]]
[[tr:Villa]]
[[vec:Vila]]
[[wa:Måjhon rominne]]
[[zh:别墅]]
