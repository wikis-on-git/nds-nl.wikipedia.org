[[Afbeelding:Daniël Lohues.PNG|thumb|right|260px|Daniël Lohues]]

'''Daniël Lohues''' (16 [[febrewaori]] 1971) is een [[Nederlaand]]se componist en liedtieszanger, ofkomstig uut [[Erica (Drenthe)|Erica]] ien Zuudoost-[[Drenthe]].

==Groepen en muzikale prejekken==
Nao een paar jaor ien verskillende Engels- en Nederlaandszingende groepen te hebben espeuld, daoras [[The Charlies]] d'r iene van was, begunden Lohues ien 1994 de popgroep [[Skik]].

Skik höld niet op te bestaon, mar Lohues richtten hum op aandere prejekken, benaom oppe blues. Ien 't veurjaor van 2003 begunden hi'j de groep [[Lohues & the Louisiana Blues Club]]. Veur dizze groep is Lohues naor 't zuden van de [[Verienigde Staten]] etrökken umme bluesmuzikaanten op te zuken. Daor hebt ze heur eerste plaotien ook openeumen. As de groep dan op 't [[North Sea Jazz Festival]] speult, hef Lohues op drei grote festivals ien Nederlaand espeuld (eerder ok op [[Pinkpop]] en [[Lowlands]].

De mèensen die now mit Lohues ien de Louisiana Blues Club zit, bint: Keith Keyes oppe bas, Marco Geerdink (Lohues zien neef) oppe rhythmgitaar, Gralin Neal oppe drum, en Rob van Donselaar an de toetsen.

Van 20 [[jannewaori]] töt en mit 2 [[april]] 2006 tourden Lohues solo deur 't laand mit zien theatertour Allennig. Hiervan kwaamp op 27 [[meert]] 2006 een plaotien mit liedties uut. Net as de twei plaoties van Lohues & the Louisiana Blues Club en verskillende plaoties van Skik, bint de liedties ien 't Zuudoost-Drèents ezungen. Op Allennig komp Lohues oe melancholisch inne mute; hi'j zingt oaver uuteskeiden liefdes en een Drenthe det an 't veraandern is ien een bedriebenpark.

Lohues schrif ok nommers veur aandere artiesten, waoronder Jenny Arean, Guus Meeuwis, Freek de Jonge, Paul de Leeuw en Kinderen voor Kinderen.

==Priezen==
Samen mit de bandleden van Skik hef Daniël Lohues ien 1996 de Zilveren Harp ekregen, een Nederlaandse meziekpries. Ien 2006 wördden hi'j anemarkt veur een [[Edison]] iene caddegorie 'Zanger Nationaal'.

==Ie mut 't mar weten==
*'t Nommer ''Op fietse'' wördden ien 2005 uutekeuzen as 't beste Drèentse liedtien ooit.
*Lohues schrif elke weke een stökkien veur 't [[Dagblad van het Noorden]].
*Lohues zingt mit oppe single ''Als je iets kan doen'', daoras de opbrengst van is ebruukt um de mèensen te helpen die te lieden hadden deur de [[eerdbeving]] ien de [[Indische Oceaan]] op [[Karst|Tweede Karstdag]] 2004.

==Buten dizze webstee==
* [http://web.lohues.nl/dlohues/index2.php Daniël Lohues, Allennig]
* [http://web.lohues.nl/lohues/index2.php Lohues & the Louisiana Blues Club]
* [http://www.skik.nl/ Skik]

[[categorie:Drèents artikel]]
[[categorie:Nederlaands zanger]]
[[categorie:Meziek]]
