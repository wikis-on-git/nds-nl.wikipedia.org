{{Infobox zanger
| naam           = Daniël Lohues
| ofbeelding     = Daniël Lohues.png
| umschrieving   = Daniël Lohues ien Toomler, Amsterdam, zundag 21 meie 2006
| geboren        = [[16 febrewaori]] [[1971]]
| sturven        =
| genre          = [[Blues]], [[Rock]]
| spraoke        = [[Drèents]]
| laand          = [[Nederland]]
| webstee        = 
}}
'''Daniël Lohues''' ([[16 febrewaori]] [[1971]]) is een [[Nederlaand]]se componist en liedtieszanger, ofkomstig uut [[Erica (Drenthe)|Erica]] ien Zuudoost-[[Drenthe]].

==Groepen, solowark en muzikale prejecten==
Nao een paar jaor ien verskillende Engels- en Nederlaandstalige groepen te hebben espeuld, daoras [[The Charlies]] d'r iene van was, richtten Lohues ien 1994 de popgroep [[Skik]] op. Skik brocht vief plaoten uut: ''Skik'' (1995), ''Niks is zoas 't lek'' (1997), '''s Nachts'' (1999), ''Overal & Nergens'' (2000), ''Tof'' (2002), en de verzamelplaot ''Best Tof'' (2004).

Skik höld niet op te bestaon, mar Lohues richtten hum op aandere prejecten, benaom oppe blues. Ien 't veurjaor van 2003 begunden hi'j de groep [[Lohues & the Louisiana Blues Club]]. Hierveur is Lohues naor 't zuden van de [[Verienigde Staoten van Amerika|Verienigde Staten]] etrökken umme bluesmuzikaanten op te zuken. Ien [[Baton Rouge]], [[Louisiana (staat)|Louisiana]] hebt ze heur eerste plaotien mit op traditionele wieze espeulde blues openeumen, ''Ja Boeh'' (2003). Toe as de groep op 't [[North Sea Jazz Festival]] speulden, had Lohues op drei grote festivals ien Nederlaand espeuld (eerder ok op [[Pinkpop]] en [[Lowlands]]). Ien 2005 kwaamp ''Grip'' uut, daoras ok een [[zydeco]]-nommer op stiet.

De mèensen die now mit Lohues ien de Louisiana Blues Club zit, bint: Keith Keyes oppe bas, Marco Geerdink (Lohues zien neef) oppe rhythmgitaar, Gralin Neal oppe drum, en Rob van Donselaar oppe toetsen.

Van 20 [[jannewaori]] töt en mit 2 [[april]] 2006 trök Lohues solo deur 't laand mit zien theatertour ''Allennig''. Hiervan kwaamp op 27 [[meert]] 2006 een gelieknamige plaot mit akoestische liedties uut. Net as de twei plaoten van Lohues & the Louisiana Blues Club en verskillende plaoties van Skik, bint de liedties ien 't [[Zuudoost-Drèents]] ezungen. Op ''[[Allennig]]'' komp Lohues oe melancholiek inne mute. Ien 't nommer ''Allennig'' drokt hi'j zien gevuul uut det "uuteindelijk iederien allennig" is. Ien ''Beste Koningin'' vrag hi'j de keuningin um, as 't laand ien 'n bedriebenpark mut veraandern, Drenthe te sparen. Ien ''De kerke'' bezingt hi'j zien twiefel oaver 't geleuf (Lohues is kaddeliek opevoed). De ballade ''Annelie'' lik een knipoog naor [[Bob Dylan]], en ien ''Erica'' zingt Lohues oaver zien singeliere baand mit zien geboortedörp.

In april 2008 kwaamp 't album ''Allennig II'' uut. Van jannewaori töt juni van det jaor toerden Lohues mit een gelieknamige theatertour deur 't laand. In 2009 kwaamp ''Allennig III'' uut. Met de theatertour Allennig IV in 2010 war het Allennig-vierluuk compleet.
In februari 2011 kwaamp de CD 'Hout moet' van zien letste theaterproduksie uut. 

Lohues schrif ok nommers veur aandere artiesten, waoronder Jenny Arean, Guus Meeuwis, Freek de Jonge, Paul de Leeuw en Kinderen voor Kinderen.

==Priezen==
Samen mit de bandleden van Skik hef Daniël Lohues ien 1996 de Zilveren Harp ekregen, een Nederlaandse meziekpries. Ien 2006 wördden hi'j anemarkt veur een [[Edison]] inne caddegorie Zanger Nationaal.

Ien 2007 wun Lohues de Annie M.G. Schmidt-pries van Buma Cultuur en 't Amsterdams Kleinkunst Festival  veur de ballade ''Annelie''. De pries had de vörm van een börstbeeld van de schriefster. Veur [[RTV Drenthe]] zee Lohues det 't beeld zien plekkien zol kriegen in zien eig'n Galerij der groten, "tussen Bach en moeder Maria". Ien 2006 har dezölfde ballade al de Okapi Liedpries van [[Jan Rot]] zien Stichting Okapi/Stichting Jan Rot ewunnen veur 'een jaloersmakend lied'.

==Ie mut 't mar weten==
*'t Nommer ''[[Op fietse]]'' wördden ien 2005 uutekeuzen as 't beste Drèentse liedtien ooit. <sup>''Bron neudig: deur wele?''</sup>
*Lohues schrif elke weke een stökkien veur 't [[Dagblad van het Noorden]].
*Lohues zingt mit oppe single ''Als je iets kan doen'', daoras de opbrengst van is ebruukt um de mèensen te helpen die te lieden hadden deur de [[eerdbeving]] ien de [[Indische Oceaan]] op [[Karst|Tweede Karstdag]] 2004.

==Buten dizze webstee==
* [http://web.lohues.nl/dlohues/index2.php Daniël Lohues, Allennig]
* [http://web.lohues.nl/lohues/index2.php Lohues & the Louisiana Blues Club]
* [http://www.skik.nl/ Skik]

{{DEFAULTSORT:Lohues, Daniel}}
[[Kategorie:Drèents_artikel]]
[[Kategorie:Muzikaant uut Drenthe]]
[[Kategorie:Nederlaandse zanger]]
[[Kategorie:Dialektmuziek]]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}
