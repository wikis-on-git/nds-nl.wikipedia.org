[[Image:Sinterklaas zwarte piet.jpg|thumb|right|250px|Sunterkloas]]
[[Image:Pepernoten.jpg|thumb|right|250px|Pepernoten]]
'''Sunterkloas''' is t heufdfiguur van n [[kinderfeest]] dat op [[5 december|5 dezember]] in [[Nederlaand]] en op [[6 december|6 dezember]] in [[Belgie]] en in enkelde (veurmoaleg-)[[Nederlaand]]se kelonies vaaierd wordt. Sunterkloas wordt ook op lutje schoal vaaierd in [[Luxemburg (laand)|Luxembörg]] (''Kleeschen''), [[Oostnriek|Oosterriek]], [[Zwitserlaand|Svitzerlaand]], [[Duutslaand]], [[Pooln]] en [[Tsjechie|Tzjechie]] (''Mikuláš''). Veul traditsies in t noudagse Sunterkloasfeest goan weerom tot [[Nikoloas van Myra]], de [[Lycië|Lyzische]] [[bisschop]] oet [[Myra]], houwel der ook ollere eleminten binnen. Deurgoans het de Sunt n laange witte board. t Is allend nait bewezen dat hai doadwaarkelk ook zonnen lange board had het.

Oorspronkelk wer Sunt-Nikoloas allend in t oosten eerd. In de [[13e eeuw|13. aiw]] wer besleuten dat zien [[noamdag]] ook in t westen ain van de belaangriekste feestdoagen was; in dij tied wer t Sunterkloasfeest in [[Utrecht (stad)|Oetrecht]] al vaaierd deur de [[scho]]un van vaaier aarme kinder te vulln mit [[geld|sìnten]], in aandere steden wer ook wat veur de aarmen doan.

Noa [[de Nederlaandse Opstaand]] perbaaierden kalvinistische predikaanten t Sunterkloasfeest ôf te schaffen, omdat t te veul haaidense eleminten haar. t Feest was allend zo populèr dat dit streven nait echt suksesvol was, ook bie t [[protestantisme|protestaantse]] volksdail.

Wieder binnen der parallellen te trekken mit de [[haaiden]]se god [[Wodan]], hai ridt ook op n schimmel, de achtbainege [[Sleipnir]], woarmit hai deur de [[luch|locht]] vlugt.

Mit Sunterkloas worden voak [[peperneuten]], [[toai-toai]] en [[spekuloas]] eten.

Man zegt dat de [[kirstman]] oorspronkelk ook van Sunt-Nikoloas ôfstamt.

==Sunterklaos in Duutslaand==

In en rond [[Bremen]] viert ze 't feest van ''Sünnerklaas'' of ''de Hillige Nikolaus''. Op Sunterklaosaobend (6 december) gaot de kleine kiender deur de straoten van deur töt deure umme liedties te zingen en riempies op te zeggen. Daor kriegt ze dan kedogies veur. Vrogger zungen ze in 't Nedersaksisch, mar vanof de jaoren zestig van de twintigste ieuw is 't [[Hoogduuts]] dit gaon verdringen. Ok gungen ze treditioneel as Sunterklaos verkleed; vandage de dag gaot ze ok as cowboys of indiaans of ienvoudigweg mit een plastic tasse in de haand.

't Bekendste Bremer Sunterklaosliedtien is (op Nederlaans-Nedersaksische wieze espeld):

:Sunnerklaos de grode man,
:klopt an alle deuren an.
:Lutje kinner gift he wat,
:grode kinner stekt he in'n zak.
:Halli, Halli, Hallo,
:Zo geet nao Bremen to.

Daor kwam dizze strofe bi'j:

:Bin een lutjen keunik,
:geeft mie nich to wenig,
:Laot mie nich zo lange staon,
:den ik mut nog wiedergaon.
:Halli, Halli, Hallo,
:Zo geet nao Bremen to.

Of ok wal:

:Mien vadder is zigarrenmaker,
:mien moeder kauwt tobak.
:Oen wen jie dat nich gleuben wult,
:den stek ik jo in'n zak.
:Halli...

==Nedersaksisch==
*[[Drèents]]: ''Sunterklaos'' of ''Sunnerklaos''
*[[Grunnegs]]: ''Sunterkloas''
*[[Stellingwarfs]]: ''Sunderklaos'' of ''Sunterklaos''
*[[Tweants]]: ''Sunterkloas'' of ''Sunnekloas''
*[[Veluws]]: ''Sunterklaos'' of ''Sienterklaos''

{{commonscat|Sinterklaas}}

[[Kattegerie:Grunnegs_artikel]]
[[Kattegerie:Feest]]

[[ca:Sinterklaas]]
[[de:Sinterklaas]]
[[en:Sinterklaas]]
[[es:Fiesta de San Nicolás (Países Bajos)]]
[[fr:Saint-Nicolas (fête)]]
[[fy:Sinteklaas]]
[[nds:Sünnerklaas]]
[[nl:Sinterklaas]]
[[no:Sinterklaas]]
[[sv:Sinterklaas]]
