'''Em''' is de heufdplaots van de gelieknaomige gemiente [[Em (gemiente)|Em]], in de [[Nederlaand]]se [[pervincie|previncie]] [[Drenthe]]. Em had op 1 jannewaori 2004 ''51.510'' inwoners.

't Dörp Em ontstund op de zuudoostpunt van de [[Hondsrogge]]. 't Wör veur 't eerst nuumd in een oorkonde oet [[1139]], toen 't as Curtis Emne (Hof van Em) omschreven wör; wij vindt vaker Emne en Empne as de olde naomen veur Em. De oorkonde sprek van een boerenplaots (mansus) die bekend stiet under verscheiden naomen: Saalhof, Edele Hof, mor wij kent 't toch veural under de naom [[Heerenhof]]. Em wör an 't ende van de [[12e eeuw]] een zölfstandige parochie.

Nao de [[Tweede Wereldoorlog]] wör 't economisch zwakke zuudoosten van Drenthe anmarkt as ontwikkelingsgebied, waornao d'r under meer textiel- en metaolfebrieken vestigd wören. Heur komst maokte neibouwwieken noodzaokelijk. Partie wieken wören op aordig grote ofstand van de bestaonde kern bouwd, dit om laandschoppelijk weerdevolle gebieden as 't bos [[Emmerdennen]] te beholden.

[[Kattegerie:Drèents artikel]]
[[Kattegerie:Drenthe]]
[[Kattegerie:Plaots in Drenthe]]

[[nl:Emmen (Drenthe)]]
