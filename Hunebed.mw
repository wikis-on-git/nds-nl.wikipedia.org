[[Image:Grootste_hunebed_van_Nederl.jpg|thumb|250px|right|t Grootste hunebed van Nederlaand, bie Börger]]
n '''Hunebed''' is n stainen grafkoamer dai bestaait uut grode stoande stainen ([[zwerfkei|zwaarfvlints]]) overdekt deur huile grode, platte stainen. Mit klaindere stainen is voak, môr nait aaltied, aan n ziedkaant n ingaang môkt. t Gehuil wuir overdekt mit eerde zodat der n flinke [[heuvel|hoogte]] ontstond. Zai wuiren baauwt in de [[prehistorie]]. Man vond ook voak prehistorische veurwaarpen onder de stainen.

Onderzuik noar en op hunebedden wuir pas doan in de twaide hèlfte van de [[19e eeuw|19e aiw]] deur professor A. van Griffen uut t [[Grunnen (provìnzie)|Grunnegse]] [[Noordhorn (Grunnen)|Noordhorn]]. Bie dit onderzuik wuiren aal [[Nederlaand|Nederlaandse]] hunebedden nummerd. Zo binnen der in de provìnzie [[Drìnthe]] 52 hunebedden dai lopen van D1 tot D52 tou en in de provìnzie [[Grunnen (provìnzie)|Grunnen]] binnen der twai dai lopen van G1 tot G5 tou. De aander drai binnen deur de aiwen hìn huilmoal vot kommen. Man docht aaltied dat F1 ook bestond, n Hunebed in t Fraise [[Gaasterlân|Goasterlaand]], môr noa onderzuik bleek dat dit gain Hunebed was môr n zonuimde [[steenkist|stainkist]].

[[Ofbeelding:Wappen Landkreis Emsland.png|150px|right|thumbnail|Woapen van laandkraits Emslaand]]
In t [[Duutslaand]] over de grènze bie Drenthe en Grunnen stoan ook hunebedden. Dit is ook te zain aan t woapen van t laandkraits [[Emslaand]]. Sommege Duutse hunebedden binnen zulfs groter as de Drìntse. 

Bie [[Borger|Börger]] staait t grootste hunebed van Nederlaand en de stoan ook de maiste bie mekoar: 13. In Börger is ook t hunebeddenzèntrum vestegd. 

==Hìnwiezen==
* [http://www.hunebedcentrum.nl/ t Offisjele hunebedzèntrum in Börger]
* [http://www.hunebedden.nl/ n Uutvoereg overzicht mit fotos en beschrievens van alle Nederlaandse hunebedden]

{{dia|Schreven in t [[Veenkelonioals]]}}

[[Kategorie:Grunnegs artikel]]
[[Kategorie:Hunebed| ]]
