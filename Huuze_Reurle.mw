[[Ofbeelding:Ruurlo kasteel.jpg|thumb|right|250px|Huuze Reurle]]
'''Huuze Reurle''' is nen edelek huus bi-j et darp [[Reurle]] gemeente [[Berkelland]], [[Gelderlaand]] en is nen [[kasteel]] en landgood in den [[Achterhook]], [[Nederlaand]].

==Geskiednis==
Den name Reurle ([[Nederlaands]]: Ruurlo) kump of van Roderlo, besteet ut -rode- (gereujd woold) en -lo- (open parkwoold). Lengen tied bestoand Reurle uut enkele huze op nen neet-strategiesen open plekke in nen uutgestrekt woold- en brookgebeed. Kastele Reurle wödt al in 1326 eneumd en is vanof den 15den eeuwe in hende van den Nederlaandsen adelleken familie ''[[Van Heeckeren]]'' [[Willem van Heeckeren van Kell]], roadgeaver van [[Willem III der Nederlaanden|könning Willem III]] en minister van Buutenlaandsen Zoaken, wöd in Reurle geboorn. 

Veul gebouwen en instellingen in Reurle bunt under het mecenaat van den kasteelbewonners tot staand ekommen: van mölle tot doolhof, van mediesen zörg tot onderwies. 

Et kastele wöd tot et soamengoan mit den andere gemeenten van Berkellaand gebruukt as gemeentehoes, noa ne restaurasie begin joaren tachtig. Vlak veur den restaurasie was et kastele den lokasie veur den televisie riege 'Den Zeavenspronge' noar et book van [[Tonke Dragt]]. Den politeek in Reurle hef nu ook nen fietstochte deur et darp organisierd mit "den Zeavenspronge" as thema. Teggenwoordig is et nen gewilden lokasie um te trouwen. In [[2003]] is noast et kasteel den [[orangerie]] uut [[1879]] herbouwd en wöd noe gebruukt as theehuus, en veur aparte geleagenheden wödt verhuurd.

== Uutgoande verwiezingen ==
* [http://www.genealogiedezeeuw.nl/heeckerenindex.htm Webstee oaver den baanden van den Van Heeckerens mit Reurle, en infomasie oaver Huuze Reurle]
* [http://www.orangerie-ruurlo.nl/info/trouwen_kasteel.php Broedlachte op Huuze Reurle]

[[Kattegerie:Achterhooks_artikel]]
[[Kattegerie:Kastele in Nederlaand]]
