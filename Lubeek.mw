[[Bestaand:Lübeck Holstentor.jpg|thumb|Lubeek]]
[[Bestaand:Lage der kreisfreien Stadt Lübeck in Deutschland.png|thumb|Lubeek]]
[[Bestaand:Stadssigill foer staden Luebeck.png|thumb|De zegel van Lubeek, 1280]]
De [[Hanzestad]] '''Lubeek''' (ok: ''Loek''<ref>'Hie wil Loek en Hambörg wal hebben'; 'Ze kunden Loek en Hambörg wel op' (Zuudoost-Zaand-Drèents). Bron: [http://woorden.huusvandetaol.nl/resultaten.php?q=Loek%20II&exact=true Woordenboek van de Drentse dialecten]</ref>; [[Platduuts]]: ''Lübeek'', [[Duuts]]: ''Lübeck'', [[Deens]]: ''Lybæk'') is de op-een-nao grootste stad in de deelstaot [[Sleeswiek-Holstein]] in t noorden van Duutslaand. t Was meerdere eeuwen lank de sentrale stad binnen t stejenverbond de [[Hanze]]. Wegens de historiese bouwwarken in [[bakstiengotiek|baksteengotiese]] stiel steet de stad op de [[Wereldarfgoedlieste]]. t Inwoenerantal stung 31 desember 2011 op 210.577.

== Geografie ==
Lubeek ligt an de rivier de [[Trave]] en an de [[Oostzee]] (an de baai de [[Lubeker Bochte]]). t Is an disse zee de grootste Duutse haven, in disse haven wörden der veural negozie edaon mit laanden langes de [[Oostzee]]. De ouwe binnenstad is n eilaand waor as de Trave umhinne streump. Deur t [[Elde-Lubeek-kanaal]] is de Trave verbunnen mit de [[Elve]]. n Aandere belangrieke rivier kortbie de binnenstad is de [[Wakenitz]]. Deur [[Bundesautobahn 1]] is Lubeek verbunnen mit [[Hambörg|Hamburg]] en [[Denmaark|Denemarken]]. t Sentraal stasion van Lubeek hef n antal spoorlienden, waoronder die naor Hamburg.

Vanaof t stadsdeel [[Travemond]] geet der n [[veerboot]] naor [[Trelleborg]] in [[Zweden]].

== Geschiedenisse ==
Rond [[700 v.Chr.|700 veur Christus]] trökken de Slaven naor de oostelike delen van Holstein waor veurheer Germaanse stammen woenden die t gebied verlaoten hebben tiedens de migrasieperiode. Toe [[Karel de Grote|Kaorel de Grote]] an de macht was in de vrogge [[9e eeuw]], probeerden e de Saksen te bekeren tot t [[christendom]], de Saksen bin in die tied uut dit gebied vertrökken en de Polabiese Slaven die n goeie baand hadden mit Kaorel de Grote kwammen juust in t gebied woenen. ''Liubice'' ("schitterend") was esticht op de zaandbanken van de rivier de Trave zo'n vier kilometer ten noorden van de stadskern Lubeek van vandage de dag. In de [[10e eeuw]] wördden t de belangriekste vestigsplaotse van de [[Abodriten]] en ze bouwden daor n kasteel. De vestigingsplaotse is in [[1128]] tot de grond toe aofebraand deur de heidense [[Ranen]] van [[Rügen]].

De stad van vandage de dag is esticht in [[1143]] deur [[Adolf II van Holstein|Adolf II]], graaf van Schauenburg en Holstein, as n Duutse vestigingsplaotse an t riviereilaand [[Bucu]]. Hij bouwden der n niej kasteel dat veur t eerst eneumd is deur [[Helmold]] in [[1147]]. Adolf mos t kasteel aofstaon an [[Hendrik de Leeuw]] in 1158. Naodat Hendrik uut de macht ezet was in 1181, was Lubeek acht jaor lange n [[vrieje rieksstad]]. Keizer [[Keizer Frederik I Barbarossa|Barbarossa]] verordende dat de stad n regerende raod van twintig lejen mos hebben. Deurdat der in de raod veural koopluui zatten, betekenden dat de Lubeker politiek de koemende eeuwen veural um negoziebelangen dreiden. De raod bleef tot in de [[19e eeuw bestaon]]. 

De stad en t kasteel veraanderden van eigendom in de daorop volgende periode en maakten tot [[1192]] deel uut van t [[Hertogdom Saksen|Hartogdom Saksen]], tot [[1217]] van t graafschap [[Holstein]] en tot de [[slag bie Bornhöved]] in [[1227]] van [[Denemarken]].

Rond t jaor [[1200]] wördden de haven t heufdvertrekpunt veur kolonisten die naor de Baltiese gebiejen gungen, dat veroverd was deur de [[Lieflaandse Orde]], en laoter de [[Duutse Orde]]. In [[1226]] verhoogden [[keizer Frederik II]] de staotus van de stad naor n [[vrieje rieksstad]], hierdeur wördden Lubeek de [[Vrieje en Hanzestad Lubeek]]. In de [[14e eeuw]] wördden Lubeek de "Koneginne van t [[Hanze]]verbond", deurdat t vereweg de grootste en t invleudriekste lid was van disse middeleeuwse haandelsorganisasie. In [[1375]] beneumden [[keizer Kaorel IV]] Lubeek as een van de vuuf "Heerlikhejen van t Riek", n titel die t deelden mit [[Venesië]], [[Rome]], [[Pisa]] en [[Florence]]. As der armoe was over de haandelsveurrechten dan wördden dat uutevochten deur Lubeek en t Hanzeverbond tegen Denemarken en Noorwegen mit n steeds verschillende uutkomst. Allewel Lubeek en t [[Hanze]]verbond vake wunnen, verleur Lubeek in 1435 en 1512, toe t betrökken raakten in t [[gravenspul]], n burgeroorlog die in Denemarken uutbrak van 1534 tot 1536. Lubeek sleut zien eigen oek an bie t [[Schmalkaldies Verbond]].

Naodat t versleugen was in t [[gravenspul]], wördden de macht die Lubeek had zeutjes an minder. De stad bleef neutraal in de [[Dartigjaorige oorlog]], mer deur de verrinewerende gevolgen van de oorlog die dartig jaor lang evoerd wördden en de nieje transatlantiese richtige die de Europese negozie uutgung, verleur t Hanzeverbond en dus oek Lubeek an belang. Toch bleef Lubeek, naodat t Hanzeverbond in [[1669]] offisieel uutenevuilen was, nog n belangrieke haandelsstad an de [[Baltiese Zee]].

==De meuite weerd==
===Gebouwen===
n Groot gedeelte van de stad is in [[middeleeuwen|middeleeuwse]] sferen ebleven, mit ouwe gebouwen en smalle straotjes. Vrogger ko'j de stad mer vanaof een kaante binnenkoemen, via een van de vier [[stadsmure]]n, waorvan der vandage de dag nog twee over bin, de welbekende [[Holstentor]] (1478) en the [[Burgtor]] (1444).

In t ouwe stadssentrum staon zeuven karktoorns. De oudste bin de [[Lubeker Dom]] (de stadskathedraol) en de Marienkirche (de Mariakarke), beie stammen uut de [[13e eeuw|13e]] en [[14e eeuw]].

Wat nog meer te zien is:
*t Lubeker raodhuus.
*Sunte-Katharinakarke, n karke die bie n veurmaolig klooster heurden, noen de [[Katharineum]], n [[Latiense schoele]].
*[[Thomas Mann]]s huus.
*[[Günter Grass]] zien huus.
*de Karke van Sunte-Peter ("Petrikirche").
*de Karke van Sunte-Lawrence, t steet op n [[begreefplak|begraafplaotse]] veur meensen die ummekeumen bin in de [[16e eeuw]] deur de [[zwatte dood|zwarte dood]].
*de Karke van Sunte-Jouk (''Lübecker Jakobikirche'', 1334).
*de Karke van Sunte-Aegidien ("Aegidienkirche").
*de [[Salzspeicher]], historiese waorenhuzen waor zout aofeleverd wördden uut [[Lüneburg]], waor t op-esleugen stung veurdat t verschipt wördden naor de Baltiese havens.

Liekas veule aandere plaotsen in Duutslaand, hef Lubeek n lange tradisie van karstmarkten in desember, hier ku'j terechte veur t bekende haandwarkkraampjen in de Heiligen-Geist-Hospital (Ziekenhuus van de Heilige Geest), die an de noordkaante zit van de Königstrasse.

===Museums===
Lubeek hef veule kleine museums, zo as t ''St. Annen-museum'', de ''Behnhaus'' en de ''Holstentor''. t ''Lubeker museum van theaterpoppen'' is n museum dat in eigen beheer is. Beziensweerdighejen an de waoterkaante bin t [[lochtschip]] dat as [[Femernbelt]] dienden en de [[Lisa von Lübeck]], n rekonstruksie van n [[karveel|Hanzekarveel]] uut de [[15e eeuw]].

==Galderieje==
<gallery>
Bestaand:Lubeck panorama.JPG|Lubeek panorama
Bestaand:Lubeka kolorowa litografia książkowa XIVw.jpg|Lubeek, 15e eeuw
Bestaand:Luebeck-1641-Merian.jpg|Lubeek in 1641
Bestaand:Luebeck-Rathaus am Markt von Suedwesten gesehen-20100905.jpg|Stadhuus
Bestaand:Luebeck-Heiligen-Geist-Hospital von Westen gesehen-20100905.jpg|Ziekenhuus van de Heilige Geest, een van de oudste sosiale instituten van Lubeek (1260)
Bestaand:A house in Lübeck.jpg|n Typies [[herenhuus]] mit n [[trapgaevel|trapgevel]]
Bestaand:St. Mary's Cathedral, Lubeck, Germany.jpg|Sunte-Mariakarke, Lubeek
</gallery>

==Uutgaonde verwiezingen==
*[http://www.luebeck.de/ www.luebeck.de]

{{Commons|Lübeck|Lubeek}}
{{Dialekt|wvel|Nunspeet|ANS}}

[[Kategorie:Stad in Duutslaand]]
