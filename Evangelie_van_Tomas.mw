
== De ontdekking ==
In 1945 wed deur twieje boer'n bie Nag Hammadi in Egipte bie toeval 'n kruke 'evun, die noast vulle aandr Koptische g'skrifn 'n vriewel mooi 'andskrift van 'n nog unb'kand evangelie blek te bezittn. De tekst bstiet uut 'n schienboar une'ordende reeks lösse uutsproakn van Jezus. In 't dokument zelf wud as auteur Didymus Judas Thomas eneumd, ien van de disipeln van Jezus, Dis Thomas evangelie warp 'n nej lich op 't Biebelse figure Jezus. 't B'lang doarva wud inmiddels deur vulle luu erkend en men sprek dan ok van 't 'viefde evangelie'.

== De datering ==
't 'Evun manuskript dateert uut de vierde eeuwe en is woarskienluk 'n vervoalsing van 'n Griks eksemploar. Dit zol op zien beurt trugge kun goa op 'n orspronklukke Aramese tekst (dur bin oanwiezing die hir op zoln kun duudn). Dur bstiet 'n loange en nog nie bsliste diskussie oaver 't tiedstip van untstoa van 't orspronkluk. Dur bin starke argumentn veur 'n vrogge datering (umstreeks 't joar vieftig noa Kristus):

- De vörm, 'n verzoamling uutsproakn, is uuters primitief, in ieder gval primitieve dan de leefsb'skrieving soas die in de kanoniek'n evangelies tot oons bin ekom.

- Wi'j vin in 't Thomas Evangelie gin enkle vörm van uut ewarkte theoloogie en wi'j vin gin eskatologische duuding (verwiesing noa de iendtied).

- De verhoaln die 't Thomas Evangelie met de Biebelse evangelien gemien heb, tref wi'j bie Thomas biena stieds in 'n orspronkluke vörm.

Met noame vanuut de tradisionele kristelukke hoeke bstiet dur vulle verzat teeng de akseptoatie van Thomas as autentieke en vrogge brönne over Jezus. 't Thomas Evangelie ploats Jezus in 'n totoal aandr lich dan de karkn op 'm loat skien.

== De inholt ==
't Thomas Evangelie bstiet uut 114 tal va uutsproakn, toe eskreefn an Jezus. De indeling in logia (zo worn de uutsproakn eneumnd) is nie orspronluk, zie bin loater deur de vertoalers emaak um de tekst toeganklukker te maak'n. Wi'j untmeut in de Jezus va Thomas 'n spiritoe'eele Leroar die de meensn 't poad noar 't Koningkriek wol wiesn. Dit koningkriek lig nie buutn oonse weereld, moar vat mir soam de warklukheid woarin wi'je leeft. Zelfkennis is de sluttel tot disse aandre zienswieze en Jeesus b'skrief op voak zir poo'eetische en indringde wieze de obstoakels die wi'j mut nem um tot disse zelfkennis te g'roakn ('Ken oezelm'). Hie tred doarbie op as 'n seurt Zenmiester avant-la-lettre, sprekknd in roadsels, stids trugverwiesnd noar de zeuker zelf in met vulle noadruk op 't blang van 't 'hir en nou'. Umdat Jeesus van 't Thomas Eevangeelie oons as 't woare initieert in 't misteerie van 't bestoa, zol ie 'm 't best kun betiteln as 'Mystagoog'.

[[Kattegerie:Spraoke onbekend]]
[[Kattegerie:Geleuf]]

[[af:Evangelie volgens Thomas]]
[[ar:إنجيل توما]]
[[bg:Евангелие от Тома]]
[[ca:Evangeli de Tomàs]]
[[cs:Tomášovo evangelium]]
[[da:Thomasevangeliet]]
[[de:Thomasevangelium]]
[[el:Ευαγγέλιο του Θωμά]]
[[en:Gospel of Thomas]]
[[eo:La evangelio de Tomaso]]
[[es:Evangelio de Tomás]]
[[fi:Tuomaan evankeliumi]]
[[fr:Évangile selon Thomas]]
[[fy:Evangeelje fan Tomas]]
[[he:הבשורה על פי תומאס]]
[[id:Injil Tomas]]
[[is:Tómasarguðspjall]]
[[it:Vangelo di Tommaso]]
[[ja:トマスによる福音書]]
[[ko:도마 복음서]]
[[la:Evangelium secundum Thomam]]
[[lt:Tomo evangelija]]
[[mk:Евангелие според Тома]]
[[ml:തോമായുടെ സുവിശേഷം]]
[[nl:Evangelie van Thomas (Nag Hammadi)]]
[[no:Tomasevangeliet]]
[[pl:Ewangelia Tomasza]]
[[pt:Evangelho de Tomé]]
[[ro:Evanghelia după Toma]]
[[ru:Евангелие от Фомы]]
[[sh:Evanđelje po Tomi]]
[[simple:Gospel of Thomas]]
[[sk:Tomášovo evanjelium]]
[[sl:Evangelij po Tomažu]]
[[sr:Јеванђеље по Томи]]
[[sv:Tomasevangeliet]]
[[tr:Tomas İncili]]
[[uk:Євангеліє від Томи]]
[[zh:多馬福音]]
