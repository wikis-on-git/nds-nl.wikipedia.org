[[Ofbeelding:Nag Hammadi Codex II.jpg|thumb|Stuk van t evangelie]]
== Hoe en w'nneer 't evun is. ==
't [[Evangelie]] wed 'evun deur twije boers in [[Nag Hammadi]], wa lig in [[Egypte (laand)|Egipte]], in 'n kruke. In die kruke vun zi'j noas vulle aandre Koptische g'skrifn ok 'n vriejwel prachtig andskrift van 'n, tot toen toe, unbekand [[Evangelie]]. De tekste bestiet uut 'n une'ordende reeks lösse uutsproaken van [[Jezus Christus|Jezus (de) Kristus]]. In dit evangelie zulf wed iene [[Didymus Judas Thomas]] 'eneumd as de skriever, die wi'j ok we kent as iene van de disipelen van Jezus, uut de oons bekande [[Biebel]]. Allennig warp dit evangelie een totoal aandre licht op Jezus dan wat de [[Bijbel|Biebel]] dut. 't Belang van disse [[papyrus]] wud inmiddels a' deur vulle luu erkend, en men sprek dan ok van 't ' viefde evangelie ', Of zulfs van ' de veloren evangelie '.

== W'nneer 't eskreefn is ==

Dus de tekste dat doar 'evun is dateert zi'j uut de vierde eeuwe, en is met al de woarskienlukhe'jd 'n vevoalsing va 'n [[Grieks|Griks]] geschrift. Disse tekste zol zien orspröng hebn van 'n ooldre [[Aramees|Aramese]] tekste (der bint oanwiezingn veur die hir op zol duudn). Dur bint vandage de dag nog oaltied diskussies oaver w'nneer zien g'boorte mus weezn. Dur bint we starke argumentn dat hi'j is e'boorn rond 'n heul vrog tiedstip, zulfs nog jönger as de Biebelse evangelien, zo rönd de joar'n vieftig noa Kristus. Hirönder vin ie drieje van zukke argumentn:

- De vorme; umdat dur een bulte uutsproakn in stiet ist slim primitief, in ieders gval een stukkn primitiever as de viere leefsb'skrieving da'w vind in de Biebelse evangelien.

- Wi'j zoln nargns in Thomas 'n uut 'ewarkte theologie vin, wa'w dus we vind in de Biebel, en nargns zult wi'j ok gin verwiezing vin noa de ientied.

- De v'hoaln di'w lest in de Biebel kump wi'j ok teegn in Thomas, moar dan in 'n primitivere vörm.

En dan veural vanuut de tradisionele Krist'lukke hoeke, de karke, bstiet dur vulle tee'ngwark, zi'j wilt Thomas nie annemn as 'n autentiekn en vrogge bronne over Jezus. Want 't Thomas Evangelie kik heel aanders naor Jezus, dan de karkn doet.

== Inholt: global wat dur in stiet ==
In 't Thomas Evangelie vinne wi'j 114 uurtsproakn die bint toe eskreefn an Jezus. De indeuling in logia (zo won de uutsproakn eneumnd) is nie orsponkluk, disse bint loater doar vertoalers emaakt um de tekste wat lesboarder te maakn. In Thomas untmeut wi'j Jezus as 'n [[spiritualiteit|spiritoeweele]] leroar die de meensn de weg noar 't Koningkriek wol wiezn. Dit koningkriek lig nie, zoals as in de Biebel, buutn oonze weerld, moar vat mir soam de warklukhe'jd woarin wi'j eleefd. Zelfkennis is dan ok de sluttel noar disse aandre wieze van kiekn en Jezis beskref op 'n vake poëtische en indringde manier de onstoakls die wi'j mut nem om tot disse zelfkennis te kom ('n bkende uutsproak van de gnostische Jezus is da ok: '[[Ken u zelf|Ken oe zelfe]]'). Jezus treed dan ok op as 'n seurt Zenmiester, hie sprek in roadsels, stieds trugwiesnd noar de zeuker 'm zelf met vulle noadruk op 't blang van 't 'hir en noe'. 

{{Dialekt|sdz}}

[[Kattegerie:Geleuf]]

[[af:Evangelie volgens Thomas]]
[[ar:إنجيل توما]]
[[bg:Евангелие от Тома]]
[[ca:Evangeli de Tomàs]]
[[cs:Tomášovo evangelium]]
[[da:Thomasevangeliet]]
[[de:Thomasevangelium]]
[[el:Ευαγγέλιο του Θωμά]]
[[en:Gospel of Thomas]]
[[eo:La evangelio de Tomaso]]
[[es:Evangelio de Tomás]]
[[fi:Tuomaan evankeliumi]]
[[fr:Évangile selon Thomas]]
[[fy:Evangeelje fan Tomas]]
[[he:הבשורה על פי תומאס]]
[[id:Injil Tomas]]
[[is:Tómasarguðspjall]]
[[it:Vangelo di Tommaso]]
[[ja:トマスによる福音書]]
[[ko:도마 복음서]]
[[la:Evangelium secundum Thomam]]
[[lt:Tomo evangelija]]
[[mk:Евангелие според Тома]]
[[ml:തോമായുടെ സുവിശേഷം]]
[[nl:Evangelie van Thomas (Nag Hammadi)]]
[[no:Tomasevangeliet]]
[[pl:Ewangelia Tomasza]]
[[pt:Evangelho de Tomé]]
[[ro:Evanghelia după Toma]]
[[ru:Евангелие от Фомы]]
[[sh:Evanđelje po Tomi]]
[[simple:Gospel of Thomas]]
[[sk:Tomášovo evanjelium]]
[[sl:Evangelij po Tomažu]]
[[sr:Јеванђеље по Томи]]
[[sv:Tomasevangeliet]]
[[tr:Tomas İncili]]
[[uk:Євангеліє від Томи]]
[[zh:多馬福音]]
