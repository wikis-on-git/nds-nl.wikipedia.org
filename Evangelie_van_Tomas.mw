
== De ontdekking ==
't Evangelie wed 'evun deur twieje boer'n in Nag Hammadi, wa lig in Egipte, in 'n kruke. In die kruke vun zi'j noast vulle aandre Koptische g'skrifn ok 'n vriejwel prachtig 'andskrift va 'n, tot toen toe, unb'kend Evangelie, De tekste bstiet uut 'n une'ordende reeks lösse uutsproakn van Jezus (de) Kristus. In dit evangelie zulf wed iene Didymus Judas Thomas 'eneumd as de skriever, die wi'j ok we kent as iene van de disipeln van Jezus, uut de oonze b'kende Biebel. Allennig warp dit evangelie een totoal aandre licht op Jezus dan wa de Biebel dut. 't B'lang va disse papyrus wud inmiddels a' deur vulle luu erkend, en men sprek dan ok van 't ' viefde evangelie ', Of zulfs van ' de v'loorn evangelie '.

{{Dialekt|sdz}}

== De datering ==
De trekste dat doar 'evund is dateert uut de vierde eeuwe en is, met de woarskienlukhe'jd, 'n vervoalsing van 'n Griks eksemploar. Disse tekste zol zien orsprong hebn van 'n oaldre Aramese tekste (dur bint oanwiezing die hir op zoln kun duudn). Dur bstiet 'n loange, en nog nie bsliste, diskussie oaver 't tiedstip van untstoa van 't orspronkluk. Dur bint starke argumentn veur 'n vrogge datering (umstreeks 't joar vieftig noa Kristus):

- De vörm, 'n bulte uutsproakn, is uuters primitief, in ieder gval primitiever da de leefsb'skrieving soas die in de kanoniek'n evangelies tot oons bin ekom.

- Wi'j vindt in 't Thomas Evangelie op gin enkle wieze 'n ewarkte theoloogie en wi'j vindt ok gin verwiesing noa de iendtied.

- De verhoaln die 't Thomas Evangelie met de Biebelse evangelien gemien hebt, treft wi'j bie Thomas biena stieds in 'n orspronkluke vörm.

Met noame vanuut de tradisionele kristelukke hoeke bstiet dur vulle verzat teegn de akseptoatie van Thomas as autentieke en vrogge brönne over Jezus. Want 't Thomas Evangelie lut op Jezus 'n zir aandre mnier 't licht skien, dan de karkn 't dut.

== De inholt ==
't Thomas Evangelie bstiet uut 114 tal van uutsproakn, toe eskreefn an Jezus. De indeling in logia (zo wörn de uutsproakn eneumnd) is nie orspronluk, zie bint loater deur de vertoalers emaakt um de tekst toeganklukker te maak'n. Wi'j untmeut in de Jezus van Thomas 'n spiritoe'eele Leroar die de meensn 't poad noar 't Koningkriek wol wiesn. Dit koningkriek lig nie buutn oonse wereld, moar vat mir soam de warklukheid woarin wi'je leeft. Zelfkannis is de sluttel tot disse aandre zienswieze en Jezus b'skref op voak zir poo'eetische en indringnde wieze de obstoakels die wi'j mut nem um tot disse zelfkannis te kom ('Ken oezelm'). Hie tred doarbie op as 'n soart Zenmiester avant-la-lettre, sprekknd in roadsels, stieds trugverwiesnd noar de zeuker zelf en met vulle noadruk op 't blang van 't 'hir en nou'. Umdat Jezus van 't Thomas Evangelie oons as 't woare initieert in 't misterie van 't bestoa, zol ie 'm 't best kun betiteln as 'Mystagoog'.

[[Kattegerie:Spraoke onbekend]]
[[Kattegerie:Geleuf]]

[[af:Evangelie volgens Thomas]]
[[ar:إنجيل توما]]
[[bg:Евангелие от Тома]]
[[ca:Evangeli de Tomàs]]
[[cs:Tomášovo evangelium]]
[[da:Thomasevangeliet]]
[[de:Thomasevangelium]]
[[el:Ευαγγέλιο του Θωμά]]
[[en:Gospel of Thomas]]
[[eo:La evangelio de Tomaso]]
[[es:Evangelio de Tomás]]
[[fi:Tuomaan evankeliumi]]
[[fr:Évangile selon Thomas]]
[[fy:Evangeelje fan Tomas]]
[[he:הבשורה על פי תומאס]]
[[id:Injil Tomas]]
[[is:Tómasarguðspjall]]
[[it:Vangelo di Tommaso]]
[[ja:トマスによる福音書]]
[[ko:도마 복음서]]
[[la:Evangelium secundum Thomam]]
[[lt:Tomo evangelija]]
[[mk:Евангелие според Тома]]
[[ml:തോമായുടെ സുവിശേഷം]]
[[nl:Evangelie van Thomas (Nag Hammadi)]]
[[no:Tomasevangeliet]]
[[pl:Ewangelia Tomasza]]
[[pt:Evangelho de Tomé]]
[[ro:Evanghelia după Toma]]
[[ru:Евангелие от Фомы]]
[[sh:Evanđelje po Tomi]]
[[simple:Gospel of Thomas]]
[[sk:Tomášovo evanjelium]]
[[sl:Evangelij po Tomažu]]
[[sr:Јеванђеље по Томи]]
[[sv:Tomasevangeliet]]
[[tr:Tomas İncili]]
[[uk:Євангеліє від Томи]]
[[zh:多馬福音]]
