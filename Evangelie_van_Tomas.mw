[[Ofbeelding:Nag Hammadi Codex II.jpg|thumb|Stuk van t evangelie]]
== Hoe en w'neer 't evun is. ==
't Evangelie wed 'evun deur twieje boer'n in [[Nag Hammadi]], wat lig in [[Egypte (laand)|Egipte]], in 'n kruke. In die kruke vun zi'j noast vulle aandre Koptische g'skrifn ok 'n vriejwel prachtig 'andskrift van 'n, tot toen toe, unb'kend [[Evangelie]]. De tekste bestiet uut 'n une'ordende reeks lösse uutsproakn van [[Jezus Christus|Jezus (de) Kristus]]. In dit evangelie zulf wed iene [[Didymus Judas Thomas]] 'eneumd as de skriever, die wi'j ok we kent as iene van de disipeln van Jezus, uut de oons b'kende [[Biebel]]. Allennig warp dit evangelie een totoal aandre licht op Jezus dan wat de Biebel dut. 't B'lang van disse papyrus wud inmiddels a' deur vulle luu erkend, en men sprek dan ok van 't ' viefde evangelie ', Of zulfs van ' de v'loorn evangelie '.

== W'neer 't ooit is eskreefn ==

Dus de tekste dat doar 'evun is dateert zi'j uut de vierde eeuwe, en is met al de woarskienlukhe'jd 'n vevoalsing va 'n [[Grieks|Griks]] geschrift. Disse tekste zol zien orspröng hebn van 'n oldre [[Aramees|Aramese]] tekste (der bint oanwiezingn veur die hir op zol duudn). Dur bint vandage de dag nog oaltied diskussies oaver w'nneer zien g'boorte mus weezn. Dur bint we starke argumentn dat hi'j is e'boorn rond 'n heul vrog tiedstip, zulfs nog jönger as de Biebelse evangelien, zo rönd de joar'n vieftig noa Kristus. Hirönder vin ie drieje van zukke argumentn:

- De vorme; umdat dur een bulte uutsproakn in stiet ist slim primitief, in ieders gval een stukkn primitiever as de viere leefsb'skrieving da'w vind in de Biebelse evangelien.

- Wi'j zoln nargns in Thomas 'n uut 'ewarkte theologie vin, wa'w dus we vind in de Biebel, en nargns zult wi'j ok gin verwiezing vin noa de ientied.

- De v'hoaln di'w lest in de Biebel kump wi'j ok teegn in Thomas, moar dan in 'n primitivere vörm.

En dan veural vanuut de tradisionele Krist'lukke hoeke, de karke, bstiet dur vulle vezet, zi'j wilt Thomas nie annemn as 'n autentiekn en vrogge bronne over Jezus. Want 't Thomas Evangelie kik heel aanders naor Jezus, dan de karkn doet.


== Inholt: algemeen wat dur in stiet ==
't Thomas Evangelie bstiet uut 114 uutsproakn, toe eskreefn an Jezus. De indeling in logia (zo wörn de uutsproakn eneumnd) is nie orspronluk, zie bint loater deur de vertoalers emaakt um de tekst wat makkeliker te leesn te maak'n. Wi'j untmeut in de Jezus van Thomas 'n [[spiritualiteit|spiritoeweele]] Leroar die de meensn 't poad noar 't Koningkriek wol wiesn. Dit koningkriek lig nie buutn oonse wereld, moar vat mir soam de warklukheid woarin wi'je leeft. Zelfkannis is de sluttel tot disse aandre zienswieze en Jezus b'skref op voak machtig poo'eetische en indringnde wieze de obstoakels die wi'j mut nem um tot disse zelfkannis te kom ('Ken oezelm'). Hie tred doarbie op as 'n soart Zenmiester avant-la-lettre, sprekknd in roadsels, stieds trugverwiesnd noar de zeuker zelf en met vulle noadruk op 't blang van 't 'hir en nou'. Umdat Jezus van 't Thomas Evangelie oons as 't woare initieert in 't misterie van 't bestoan, zol ie 'm 't best kun betiteln as 'Mystagoog'.

{{Dialekt|sdz}}

[[Kattegerie:Geleuf]]

[[af:Evangelie volgens Thomas]]
[[ar:إنجيل توما]]
[[bg:Евангелие от Тома]]
[[ca:Evangeli de Tomàs]]
[[cs:Tomášovo evangelium]]
[[da:Thomasevangeliet]]
[[de:Thomasevangelium]]
[[el:Ευαγγέλιο του Θωμά]]
[[en:Gospel of Thomas]]
[[eo:La evangelio de Tomaso]]
[[es:Evangelio de Tomás]]
[[fi:Tuomaan evankeliumi]]
[[fr:Évangile selon Thomas]]
[[fy:Evangeelje fan Tomas]]
[[he:הבשורה על פי תומאס]]
[[id:Injil Tomas]]
[[is:Tómasarguðspjall]]
[[it:Vangelo di Tommaso]]
[[ja:トマスによる福音書]]
[[ko:도마 복음서]]
[[la:Evangelium secundum Thomam]]
[[lt:Tomo evangelija]]
[[mk:Евангелие според Тома]]
[[ml:തോമായുടെ സുവിശേഷം]]
[[nl:Evangelie van Thomas (Nag Hammadi)]]
[[no:Tomasevangeliet]]
[[pl:Ewangelia Tomasza]]
[[pt:Evangelho de Tomé]]
[[ro:Evanghelia după Toma]]
[[ru:Евангелие от Фомы]]
[[sh:Evanđelje po Tomi]]
[[simple:Gospel of Thomas]]
[[sk:Tomášovo evanjelium]]
[[sl:Evangelij po Tomažu]]
[[sr:Јеванђеље по Томи]]
[[sv:Tomasevangeliet]]
[[tr:Tomas İncili]]
[[uk:Євангеліє від Томи]]
[[zh:多馬福音]]
