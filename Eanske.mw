{{Ploats in Nederlaand
| naam = Eanske
| soorte = Stad
| bestansnaam vlagge = Flag of Enschede.svg
| bestansnaam wapen = Enschede wapen.svg
| lokasie = LocatieEnschede
| gemeente = '''Eanske'''
| previnsie = [[Bestaand:Flag Overijssel.svg|20px|Oaveriessel]] [[Oaweriessel]]
| oppervlak = 142,75
| oppervlak laand = 141,09
| oppervlak water = 1,67
| inwoners = 158.004 
| doatum inwoners = [[Febrewaori]] 2017
| dichtheid = 1092
| breedtegroad = 52/13/13.2/N
| lengtegroad = 6/53/45.5/E
| verkeersoader =
| netnummer = 053
| postcode = 7500-7549
| webstee = [http://www.enschede.nl/ www.enschede.nl]
| region = NL-OV
}}
[[Ofbeelding:2013-Enschede.jpg|300px|thumb|right|Topogroafiese koarte van 2013.]]

'''Eanske''' ([[Nederlaands]]: ''Enschede'',  tiedns [[Carnaval]]: ''Krekkelstad'') is ne gemeente in [[Tweante]] in de [[Nederlaand]]se proveensie [[Oaveriessel]]. Eanske is de grötste stad van Oaveriessel. De stad lig zuudoostelik van [[Hengel (Oaveriessel)|Hengel]] en har in [[2005]] 139.494 inwonners. De gemeente Eanske hef ne öppervlakte van 142,75 veerkaante kilometer en har op n eerstn meert [[2006]] 154.448 inwonners. Dat gef ne bevölkingsdichtheid van 1094 inwonners per veerkaante kilometer. Nöast de stad Eanske zölf heurt ok de döarpe [[Bokel (Eanske)|Bokel]], de [[Glanerbrug]], [[Lönnker]] en [[Ossel]] töt de gemeente, net as de landelike gebeedn [[Twekkel]] en [[Goorseveald]]. De gemeente greanst in t oostn aan de [[Duutslaand|Duutse]] gemeente [[Gronauwe]] ([[Buorken (district)|Borken]], [[Noordrhain-Westfele|Noordrien-Westfoaln]]). In t zuudwestn lig [[Hoksebarge]], in t westn [[Hengel (Oaveriessel)|Hengel]], in t noordwestn [[Deenkellaand]], in t noordn [[Oldnzel]] en in t noordoostn [[Loster]]. 

== Geschiedenis ==
Eanske kreag um en noabiej 1300 stadsrechtn, dee in [[1325]] duur de bisschop van [[Sticht Utrecht|Uutrech]] wördn bevestigd. De stad steln nich völ vuur tötdat in de [[18e eeuw]] t [[linngood]]bedrief opkwam. Noadat [[Belgie]] in [[1830]] onofhaankelik van Nederlaand wördn, wördn disse industrie in Tweante duur t riek subsidieerd. Eanske wördn doarbiej de heufdplaats van t linngood. In [[1862]] braandn de stad noa-an heelmoals of, woarnoa de ontwikkeling van de tekstielindustrie nog völ sneller gung. In de joarn zestig en zeuvntig van de [[20e eeuw]] gungn völle fabriekn oaver de kleenk, in de joarn zeuvntig en tachntig voalgn de ofbraak van de gebouwn. Eankeld n deel van de hal van Jannink wördn museum. In de joarn neegntig kwam der n plan um [[Boorn]], Hengel en Eanske biej mekaar te trekn as [[Tweantestad]]. In [[2000]] wördn dit plan daal smetn. Now vörmt Eanske tehoop met Hengel, Boorn en t Duutse De Gronau ne [[agglomerasie]] met kort-an 400.000 inwonners.

Op zoaterdag [[13 mei]] [[2000]], nen mooin meidag, pleern ne veurwearkopslagplaats oet mekaar. Biej disse [[veurwearkraamp]], woarbiej de hele buurt [[Roombeek]] wördn vortvaagd, kwamn 23 leu oet de tied en raakn biejnoa doeznd leu gewoond. In de tien joar doarnoa is dr ne hele nieje wieke wier opbouwd. t Onderzeuk noar de oorzaak van de raamp löp nog.

Vandaag an n dag hef Eanske ne [[universiteit]] ([[Universiteat Tweante]]), n [[konservatorium]], ne [[AKI Artez|keunstakademie]], ne [[hogeschole]], wat museums (woaroonder t rieksmuseum [[Rieksmuseum Tweante|Tweante]]) en n vleegveald ([[Enschede Airport Tweante]]). De voetbalklup [[FC Tweante]] kump oet in de [[eredivisie]] en spölt in de [[Grolsch Veste]].

==Stadsdealn==
Eanske is önnerverdeald in 5 stadsdealn.
*[[Stadsdeal Sentröm (Eanske)|Stadsdeal Sentröm]] ([[Binnenstad (Eanske)|Binnenstad]], [[Boddenkaamp]], [[De Bothoven]], [[t Getfert]], [[Heugelaand Noord]], [[Horstlaanden-Vealdkaamp]], [[Loares]], [[Lasonder-t Zeggelt]])
*[[Stadsdeal Noord (Eanske)|Stadsdeal Noord]] ([[Lönnker]], [[Deppenbrook]], [[Bolhoar]], [[Mekkelholt]], [[Roombekke (wiek)|Roombekke]], [[Twekkelerveald]], [[Rigtersbleek]], [[Bruggenmors]], [[Universiteat Tweante]])
*[[Stadsdeal Oost (Eanske)|Stadsdeal Oost]] ([[Wooldrik]], [[Velve-Leendenhof]], [[De Eschmarke]], [[t Ribbelt]], [[Stokhorst]], [[Dolphia]], [[t Heugelaand]], [[Glanerbrug]])
*[[Stadsdeal Zuud (Eanske)|Stadsdeal Zuud]] ([[Wesselerbreenk]], [[Helmerhook]], [[Stroinkslaanden]], [[Brookheurn]])
*[[Stadsdeal West (Eanske)|Stadsdeal West]] ([[Bosweenkel]], [[Ruuwnbos]], [[Pathmos]], [[Stadsveald]], [[t Bruggert]], [[t Zwering]], [[t Hawengebeed]], [[De Marssteade]], [[Bokel]], [[Ossel]], [[Twekkel]])

==Transport==
===Stroaten===
De wichtigste wegge van Eanske is de [[Sentrumringe|Ringe]], ok wal bekeand as n ''Seengel''. Disse löp öm de wieke [[Binnenseengelgebeed]] hen en zörg derveur det de [[Binnenstad (Eanske)|Binnenstad]] nich te völ verkear möt verwarken. Vanof de Ringe goat der völle wichtige stroaten noar de boetenkaante van de stad: de [[Westerval]] en [[Zuderval]] zorgt derveur de't sentrum met de [[Riekswegge 35|A35/N35]] verbönnen is, moar t is ok dreks verbönnen met de wegn noar [[Hengel]], [[Hoksebarge]] ([[Riekswegge 18|N18]]), [[Buurse]], [[Alstea]], de [[Gronauwe]], [[Loster]], [[Oldnzel]] en [[Döarningn]]. Disse wegn öntspreengt in de Binnenstad, moar wört pas warklik grötte noadet zee de Ringe passeard bint.

Öp t loatst is der ok nog de boetenste ringe, dee start biej de [[Universiteat Tweante]] en dan deur t [[Hoawngebeed (Eanske)|Hoawngebeed]], kruuzend met de N18, laanks de [[[Helmerhook]], deur [[Wesselerbreenk]] en [[Stroinkslaanden]], deur t plattelaand noar [[t Wooldrik]], laanks [[Velve-Leendenhof]] en [[Stokkerst]] biej n dreaspröng van de Oldnzelsestroate en Lösterstroate endet. Disse roete geet oawer de ''Auke Vleerstraat'', ''Usselerrondweg'', ''Broekheurnerring'', ''Zuid-Eschmarkerondweg'' en ''Noord-Eschmarkerondweg''.

===Treane===
[[Bestaand:Enschede stationsplein.JPG|thumb|right|300px|Stasjonpleane Eanske.]]
De gemeante Eanske hef vier treanstasjons: [[Stasjon Eanske]], [[Stasjon Eanske Dreenerl]], [[Stasjon Eanske De Eschmarke]] en [[Stasjon Glanerbrug]]. Verlean stasjons bint [[Stasjon Eanske Noord]], [[Stasjon Eanske Zuud]], [[Stasjon Lönnker]], [[Stasjon Brokern]], [[Stopplaats Hengeloschestraat]] en [[Stopplaats Oldenzaalschestraat]].

Vanoet stasjon Eanske vertrekt de Intercity's 1600 noar [[Hengel]], [[Deventer|Deamter]], [[Apeldoorne (stad)|Apeldoorne]], [[Amersfoort]], [[Stasjon Amsterdam Zuud|Amsterdam Zuud]] en [[Skiphol]] en 1700 noar Hengel, Deamter, Amersfoort, [[Stasjon Utrech Sentroal|Utrech Sentroal]], [[Golda]], woar de treane splitst wör, woarnoa ean deal wieter geet noar [[Stasjon N Heeg Sentroal|N Heeg Sentroal]] en t oare deal wieter geet noar [[Stasjon Rotterdam Sentroal|Rotterdam Sentroal]].

Stasjons Eanske en Dreenerl wör an-doan deur de Sprinters 7000 noar Hengel, [[Almelo]], [[Riesn]], [[Holten]], Deamter, Twello en Apeldoorne en 7900 noar Hengel, Almelo, [[Nijverdal]], [[Raolte|Roalte]] en [[Zwol]]. Eanske, De Eschmarke en Glanerbrug wört an-doan deur de [[Regionalbahn|Regionalbahntreane]] van [[DB Regio NRW]] 20180/RB64 noar [[Münster Hauptbahnhof|Münster (Westf.) Hbf]] en 20230/RB51 noar [[Dortmund Hauptbahnhof|Dortmund Hbf]].

De speure biej Stasjon Eanske bint nich met mekoar verbönnen. Hierdeur is Stasjon Eanske feaitelik n [[kopstasjon|dubbel kopstasjon]].

===Bus===
t Busnetwark van Eanske verbönt de wieken met de Binnenstad via de twea grötte busstasjons van de stad: Eanske Sentroal biej t treanstasjon, en t busstasjon [[Van Heekplein]]. Bussen in de stad bint allen van [[Syntus]], de strekkebussen bint van Syntus en [[Arriva]]. Zee riedt measttieds önner n noam [[Twents (vervoer)|Twents]].

====Stadsbussen====
{| class="wikitable vatop"
!Liende
!Roete
!Biejzönnerheaden
|-
| 1
| Wesselerbreenk - Bosweenkel - '''Station NS''' - Twekkelerveald - UT/Langenkampweg
|
|-
| 2
| Helmerhok - '''Station NS''' - Roombekke - Deppenbrook - Bolhoar
|
|-
| 3
| '''Station NS''' - t Wooldrik - Esmarke - Glanerbrug
|
|-
| 4
| Stroinkslaanden - '''Station NS''' - t Zwering
|
|-
| 5
| t Zwering - '''Station NS''' - Hogelaand
|
|-
| 6
| Stokkerst - Loaresk - '''Station NS''' - Transportsentrum - Bokel
| 
|-
| 8
| Hengel Stasjon NS - IKEA - Hengel, Vossenbelt - Hengel, Hasseler Es - Hengel, Groot Driene - Universiteat - '''Station NS''' - Van Heekplein - Wesselerbreenk - Transportsentrum - Hengel Stasjon NS
| Spitsbus
|-
| 9
| '''Station NS''' - Universiteat - Hengel Stasjon NS
|
|}

====Strekkebussen====
{| class="wikitable vatop"
!Liende
!Roete
!Biejzönnerheaden
|-
| 60
| Eanske Van Heekplein - '''Eanske Stasjon NS''' - Oldzel Stasjon NS - Oldenzel De Thij
| Syntus, rid nich in t oawnd en öp zöndag.
|-
| 61
| Eanske Van Heekplein - '''Eanske Stasjon NS''' - Loster - Oawerdeenkel
| Syntus
|-
| 62
| Borklo - Nee - Hoksebarge - '''Eanske Stasjon NS''' - Oldnzel Stasjon NS - Deannkaamp
| Syntus, in de spitse vlöksdeenste vanof Nee en Deannkaamp noar de universiteat.
|-
| 73
| '''Eanske Stasjon NS''' - Eanske P+R Zuuderval - Hoksebarge - Grollo - Weenterswiek Stasjon NS
| Arriva, vlöksdeenst, rid öp zoaterdag  en in n oawnd vanof Busstasjon Hoksebarge en öp zöndag alleane vanof Busstatsjon Grollo; Grollo-Eanske allean in de spitse.
|-
| 74
| '''Eanske Stasjon NS''' - Eanske P+R Zuuderval - Hoksebarge - Grollo - Deutekem OV-stasjon
| Arriva, vlöksdeenst, rid in n oawnd en in t weekende alleane vanof Busstasjon Hoksebarge
|}

== Kultuur ==
=== Zeensweardigheedn ===
* De [[Rooms-katholieke Karke|Rooms-Katholieke]] [[Parochie (kerk)|parochiekeark]] van de [[helig]]e [[Jakobus de Meerdere|Jacobus de Meerdere]], [[Oolde Maarkt (Eanske)|Oolde Maarkt]]
* t [[Stadhoes van Eanske|Stadhoes]] (Langestroate; ontwörpn deur [[Gijsbert Friedhoff]], bouwd tussen [[1930]] en [[1933]])
* De [[Tweantse Schouwburg]] (Langestroate 49; kleine zale oet [[1889]]; grote zale oet [[1953]]), Gebroekt ze seend 2008 nit mear as schouwburg (zeet [[Nationaal Muziekkwartier]])
* t [[Elderinkshoes]] (De Klomp; bouwd [[1783]])
* t [[Rieksmuseum Tweante]] (Lasondersingel)
* De [[Synagoge Eanske|Synagoge]] (Preensestroate; ontwörpn deur [[Karel de Bazel]]; bouwd in [[1927]]-[[1928]])
* De [[Parochie (keark)|parochiekeark]] H. Paulus met [[priorieje]] [[Kongregasie van Sint-Jan]] oet 1957, ontwörpn deur [[Johannes Sluijmer]] in de stiel van de [[Bossche Skole]], Weagschoalstroate
* De [[ambachtsskole]] (Boddenkaampsingel)
* Vrogere kantoor van de [[Twentsche Bank]] (Heudemakersplein)
* Villa Skuttersveld (Hengelosestroate; bouwd in [[1834]])
* [[Alfatoorn]] (Boulevaard 1945; bouwd in [[2007]]), met 101,4 meter t heugste gebouw in Eanske
* De [[Syries-orthodokse Keark van Antiochië]] van de [[helig]]e [[Mor Kuryakos]] (Wesselerbreenklane 110; bouwd in [[1998]])
* Heugere Textiel Skole [[Charles Louis de Maere|De Maere]] (Ripperdastroate; ontwörpn deur W.K. de Wijs; begunn met gebroekn op [[12 september]] [[1922]])
* Kantonrechtbaanke (Mölnstroate 23; t oolde gedeelte ontwörpn deur [[Willem Cornelis Metzelaar]], bouwd in [[1903]]; nieje gedeelte deur Jo Janssen, bouwd in [[2002]])

=== Museums ===
* [[Natuurmuseum Eanske]]
* [[Museum Jannink]]
* [[Rieksmuseum Tweante]]
* [[TwentseWelle]]

=== Muziek ===
[[Bestaand:Atak.jpg|thumb|right|t Oolde poppodium [[Atak]] op de oolde plek]]
Deurdat Eanske in de linngoodhaandel völ saamnwearkn deed met [[Duutslaand]], kwam dr op muzikaal gebeed ok nen goodn baand. Noa n [[Eerstn Wearldoorlog]] kwam dr tusken Eanske en [[Gronau]] völ saamnwearking op kultureel vlak. Zo ha'j hele striekkwartetn, salonorkestn en hot dancemuziekkapeln. Ok warn dr symfonieorkestn en n operetteklub ("[[Enschedesch Opera en Operette Gezelschap]]") met eegne oetvoerings. Vanof 1920 wör [[jazz]] ok in Eanske slim populear. Zo wörd nog alle joarn t Internasjonaal Jazz Festival Eanske höaldn.

Dr zint dree grote konserthaln vuur klassieke muziek in Eanske - t Muziekcentrum, de Tweantse Skouwburg en de Grote Keark. Dee wearkt saamn seend 2002 as Podium Tweante. Dr is völ anbod van konsertn, theater, jeugnd- en jongvolkvuurstellings.

November 2008 wör t [[Nasjonaal Muziekkwartier]] lösdoan in Eanske. Hierin zitt poppodium [[Atak]], t [[ArtEZ Koservatorium]], t [[Orkest van t Oostn]], Muziekskole Tweante, de Nasjonale Reisopera en Podium Tweante te hope onder ene kappe, tegnoaver t Centraal Stasjon van Eanske.

== Hen stapn in Eanske ==
Eanske is studeantnstad, en hef net as aandere studeantsteadn n oetbreid oetgoansleavn. Veural op de [[Oolde Maarkt (Eanske)|Oolde Maarkt]] en de ziedströatkes doarvan zitt völ oetbaters. Bekeande kafees en uutgaansgeleegnheed'n zint (2013) , 'Molly Malone' , 'Fellini', 'Aspen Valley', 'Revelation' en de klub 'ZOZO'. Op de Oolde Maarkt wordt völ evenemeantn organiseerd, zo as Beach Volleybal, de Proefeet, Grolsch Summer Sounds en t multimediafestival [[GOGBOT]].

Dr zint ok alle joarn verskeidene muziekfestivals. Elk joar met [[Hemmelvoart]] he'j t International Jazzfestival Eanske op de Oolde Maarkt. Op t [[Rutbeek]], 6 km van t centrum, wörd ok alle joarn [[Geuznpop]] en de [[Daansmuziek|dancefestivals]] "Freshtival" en "Fantasy Island" höaldn.

== Bekeande leu oet Eanske ==
* [[Harry Bannink]] (10 juli 1929 - 1999), komponist, arrangeur en pianospöller
* [[Loet C. Barnstijn]] (19 juni 1880 - 1953), filmmaker 
* [[Adje van den Berg]] (31 januari 1954), muzikaant en keunstmaker 
* [[Susan Blokhuis]] (27 juni 1971), prisntatriese 
* [[Kees Boertien]] (26 juli 1927 - 2002), politieker 
* [[Jan Cremer]] (20 april 1940), schriever en schilder 
* [[Bracha van Doesburgh]] (2 september 1981), model en toneelspöller 
* [[Gert-Jan Dröge]] (23 april 1943), prisntator
* [[Marina Duvekot]] (27 november 1967), toneelspöller
* [[Harm Edens]] (4 augustus 1961), prisntator 
* [[Henk Elsink]] (20 april 1935), grapnmaker 
* [[Arnoldus Engels]] (24 juni 1869), veurman roomse vakbeweging 
* [[Femke Halsema]] (25 april 1966), politieker
* [[Marijke van Hees]] (7 meert 1961), politieker
* [[Jeroen Heubach]] (24 september 1974), voetbalspöller 
* [[Gerrit Jannink]] (1 december 1904), hokkiejspöller 
* [[Jacqueline de Jong]] (1939), schilder 
* [[Marcel Möring]] (5 september 1957), schriever 
* [[Rik Platvoet]] (6 augustus 1975), voetbalspöller 
* [[Gerard van het Reve (senior)]] (11 april 1892), schriever 
* [[Stephan Sanders]] (28 juli 1961), kolumnist 
* [[Jaap Scholten]] (1963), schriever 
* [[Ernst-Daniël Smid]] (6 mei 1953), zanger 
* [[Anouk Smulders]] (29 augustus 1974), fotomodel 
* [[Winnie Sorgdrager]] (6 april 1948), juriste en politieker 
* [[Sander Westerveld]] (23 oktober 1974), voetbalspöller 
* [[Mark Wotte]] (16 december 1960), voetbalspöller, voetbaltreener en -bestuurder 
* [[Willem Wilmink]] (25 oktober 1936 - 2003), dichter en schriever
* [[Ruud Ouwehand]] (25 meart 1958) Jazz Muzeekant (stoande bas)
* [[Lotte van der Zee]] (21 febrewoari 1999), 3-voldig Miss Teen

== Neersassies ==
* [[Grunnegs]]: ''Ìnskede''
* [[Vechtdals]]: ''E(a)nsche'' of (noa 't Tweants) ''Eanske''
* '''Overig:''' ''Enschede''

== Eksterne verbeending ==
* [http://www.enschede.nl/ Offisiële webstie van de gemeente]
{{commons|Enschede}}

{{Eanske}}
{{Oaveriessel}}

[[Kategorie:Tweants artikel]]
[[Kategorie:Eanske| ]]
[[Kategorie:Plaatse in Oaveriessel]]
[[Kategorie:Stad in Nederlaand]]
