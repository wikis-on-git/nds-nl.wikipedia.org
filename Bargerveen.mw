[[Ofbeelding:Natura 2000 - Bargerveen.jpg|thumb|Kaorte van het gebied]]
'''Bargerveen''' is een natuurreservaat in de gemiente [[Emmen (gemiente)|Emmen]] en lig oostelijk van de straote tussen [[Klazienaveen]] en [[Weiteveen]]. Het hef een oppervlakte van 2100 bunder en bestiet veur een groot deel uit [[Vene (grondsoorte)|hoogveen]]. Bargerveen is een overbleem deel van het vroggere [[Boertanger Moor]].

== Omschrieving ==
[[Ofbeelding:Meerstalblok Bargerveen2.jpg|thumb|left|[[Meerstalblok]] in Bargerveen]]
Bargerveen bestiet uut drie delen: in het noorden het [[Meerstalblok]], in het midden het [[Amsterdamsche Veld]] en in het zuuden het [[Schoonebeekerveld]]. In 1992 wuur de vervening hier stopt en kwam het gebied in hàanden van [[Staotsbosbeheer]] dat hier al verschillende stukken in bezit had. Het Meerstalblok was het eerste stuk dat ze bemachtigen deuden. Later kwamen daor de twee andere stukken bij. Sins juni 2006 vormt samen met het Duutse stuk het Internationale Natuurpark Boertanger Moor-Bargerveen.

Tiedens de [[vervening]] wuur het veen tot en met de jaoren dertig over het [[smalspoor]] naor de fabriek van de [[Griendtsveen Turfstrooisel Maatschappij]] in [[Amsterdamscheveld (Erica)|Amsterdamscheveld]] bracht, waor de boomste laoge, de [[bolster]], verwerkt wuur tot [[turfstrooisel]]. Later gebruukten ze daor vrachtwagens veur. Op de plaats van de fabriek stiet sins 1984 het [[Industrieel Smalspoor Museum]]. Van de [[zwarte turf]] muken ze sins 1921 [[actieve kaol]] in de [[Purit]] in [[Klazienaveen]] (die wordt sins 1997 [[Norit (bedrief)|Norit Nederland]] nuumt).

Ze wullen in het natuurreservaat veur mekaar kriegen dat der weer leemd hoogveen komp. Daor bedoelen ze met dat der deur de grui van [[veenmos]] weer nei veen ontstiet. Deur het Amsterdamsche Veld löp nog een stukkie van de [[Hondsrug]] waordeur het scheiden wordt in een oostelijk en een veul natter westelijk deel. Verder hem ze op verschillende plaatsen dammen bouwt waordeur een hoog- en laagwaterbekken vormt is en het waterpeil in bedwang holen kan worden.

In het reservaat hej allerlei looproutes en kuj onderweg bijveurbeeld het [[Huusie van Uneken]] zien die ze niet afbreuken hem. Verder vi'j een grote variëteit an planten en dieren en is'ter zelfs een speciaal [[adder]]veld aanlegd. Het Bargerveen valt zowel onder de Vogel- als de Habitatrichtliene.

== Bekieks ==
<gallery perrow="4">
Ofbeelding:Bargerveen1.jpg|Kunstwerk uut 2006
Ofbeelding:Bargerveen9.jpg|Uutloper van de [[Hondsrug]]
Ofbeelding:Amsterdamsche Veld Bargerveen1.jpg|Amsterdamsche Veld
Ofbeelding:Bargerveen8.jpg|Overbleem turfwagens
Ofbeelding:Bargerveen16.jpg|Meerstalblok
Ofbeelding:Bargerveen18.jpg|Meerstalblok
Ofbeelding:Bargerveen nightshot1.jpg|Meerstalblok
Ofbeelding:Bargerveen nightshot2.jpg|Meerstalblok
</gallery>

{{Commonscat|Bargerveen}}
{{Dialekt|drt}}
{{coordinate|NS=52/40/37/N|EW=7/2/30/E|type=landmark|dim=20|region=NL-DR}}
[[Categorie:Natuurgebied in Drenthe]]
[[Categorie:Plaats in Drenthe]]
[[Categorie:Hoogveengebied]]
[[Categorie:Natura 2000]]

[[en:Bargerveen Nature Reserve]]
[[nl:Bargerveen]]
