[[Ofbeelding:Natura 2000 - Bargerveen.jpg|thumb|Kaorte van het gebied]]
'''Bargerveen''' is een natuurgebied in de gemiente [[Emmen (gemiente)|Emmen]] en lig an de oostelijke kante van de straote tussen [[Klazienaveen]] en [[Weiteveen]]. Het hef een oppervlakte van 2100 bunder en bestiet veur een groot deel uut [[Vene (grondsoorte)|hoogveen]]. Bargerveen is een overbleem stuk van het vroggere [[Boertanger Moor]].

== Omschrieving ==
[[Ofbeelding:Meerstalblok Bargerveen2.jpg|thumb|left|[[Meerstalblok]] in Bargerveen]]
Bargerveen bestiet uut drie delen: in het noordelijke deel hej het [[Meerstalblok]], in het middenste het [[Amsterdamsche Veld (Bargerveen)|Amsterdamsche Veld]] en in het zuuden het [[Schoonebeekerveld]]. In 1992 bennen ze hier stopt met de vervening en kwam het gebied in hàanden van [[Staotsbosbeheer]] dat hier al verschillende stukken in zien bezit haar. Het Meerstalblok hadden ze het vrogste en later kwamen daor de twee andere stukken bij. Sins juni 2006 maakt het samen met het Duutse stuk het ''Internationale Natuurpark Boertanger Moor-Bargerveen'' uut.

Tiedens de [[vervening]] wuur het veen tot en met de jaoren dertig over het [[smalspoor]] naor de fabriek van de [[Griendtsveen Turfstrooisel Maatschappij]] in [[Amsterdamscheveld (Erica)|Amsterdamscheveld]] toebracht, waornao der van de boomste laoge, de [[bolster]], [[turf]]strooisel maakt wuur. Later gebruukten ze daor vrachtwagens veur. Waor vrogger de fabriek stun, hem ze sins 1984 het [[Industrieel Smalspoor Museum]] staon. Van de [[zwarte turf]] maken ze sins 1921 bij de [[Purit]] in [[Klazienaveen]] pillegies tegen de schieterij. Die fabriek wordt sins 1997 [[Norit (bedrief)|Norit Nederland]] nuumt.

Ze wullen in het natuurgebied datter weer opnij leemd hoogveen opkomp. Ze plàanten deurumme [[veenmos]] waoruut nao een poosie weer nei veen ontstiet.

Deur het Amsterdamsche Veld löp de [[Hondsrug]] nog een stukkie deur, waordeur je op de oostelijke helfte een redelijk dreug [[Heed (vegetasie)|heideveld]] hem en de boel an de westelijke kante zun beetie verzup. Verder hem ze op verschillende plaatsen dammen bouwt met daordeur een hoog- en laagwatergruppe waor ze de waterstand met in bedwang holen.

In Bargerveen hej allerlei looproutes en kuj onderweg bijveurbeeld het [[Huusie van Uneken]] zien die ze niet afbreuken hem. Verder vi'j der een bulte verschilde planten en dieren en ister zelfs een speciaal [[adder]]veld anlegd. Het Bargerveen valt onder wat ze de ''Vogel- als de Habitatrichtlijn'' numen.

== Bekieks ==
<gallery perrow="4">
Ofbeelding:Bargerveen1.jpg|Kunstwerk uut 2006
Ofbeelding:Bargerveen9.jpg|Uutloper van de [[Hondsrug]]
Ofbeelding:Amsterdamsche Veld Bargerveen1.jpg|Amsterdamsche Veld
Ofbeelding:Bargerveen8.jpg|Overbleem turfwagens
Ofbeelding:Bargerveen16.jpg|Meerstalblok
Ofbeelding:Bargerveen18.jpg|Meerstalblok
Ofbeelding:Bargerveen nightshot1.jpg|Meerstalblok
Ofbeelding:Bargerveen nightshot2.jpg|Meerstalblok
</gallery>

{{Commonscat|Bargerveen}}
{{Dialekt|drt}}
{{coordinate|NS=52/40/37/N|EW=7/2/30/E|type=landmark|dim=20|region=NL-DR}}
[[Kategorie:Netuurgebied in Drenthe]]
[[Kategorie:Vene]]
