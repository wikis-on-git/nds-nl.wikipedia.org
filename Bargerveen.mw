[[Ofbeelding:Natura 2000 - Bargerveen.jpg|thumb|Kaorte van het gebied]]
'''Bargerveen''' is een natuurgebied in de gemiente [[Emmen (gemiente)|Emmen]] en lig an de oostelijke kante van de straote tussen [[Klazienaveen]] en [[Weiteveen]]. Het hef een oppervlakte van 2100 bunder en bestiet veur een groot deel uut [[Vene (grondsoorte)|hoogveen]]. Bargerveen is een overbleem stuk van het vroggere [[Boertanger Moor]].

== Omschrieving ==
[[Ofbeelding:Meerstalblok Bargerveen2.jpg|thumb|left|[[Meerstalblok]] in Bargerveen]]
Bargerveen bestiet uut drie delen: in het noorden lig het [[Meerstalblok]], in het midden het [[Amsterdamsche Veld]] en in het zuuden het [[Schoonebeekerveld]]. In 1992 wuur de vervening hier stopt en kwam het gebied in hàanden van [[Staotsbosbeheer]] dat hier al verschillende stukken in bezit haar. Het Meerstalblok was as eerste van hunnie en later kwamen daor de twee andere stukken bij. Sins juni 2006 vormt het samen met het Duutse stuk het ''Internationale Natuurpark Boertanger Moor-Bargerveen''.

Tiedens de [[vervening]] wuur het veen tot en met de jaoren dertig over het [[smalspoor]] naor de fabriek van de [[Griendtsveen Turfstrooisel Maatschappij]] in [[Amsterdamscheveld (Erica)|Amsterdamscheveld]] bracht, waor de boomste laoge, de [[bolster]], verwerkt wuur tot [[turfstrooisel]]. Later gebruukten ze daor vrachtwagens veur. Op de plaats van de fabriek stiet sins 1984 het [[Industrieel Smalspoor Museum]]. Van de [[zwarte turf]] maken ze sins 1921 pillegies in de [[Purit]] in [[Klazienaveen]] (die wordt sins 1997 [[Norit (bedrief)|Norit Nederland]] nuumt).

Ze wullen in het natuurgebied veur mekaar kriegen dat der weer leemd hoogveen komp. Daor bedoelen ze met dat der deur de grui van [[veenmos]] weer nei veen ontstiet. Deur het Amsterdamsche Veld löp nog een stukkie van de [[Hondsrug]] waordeur het scheiden wordt in een oostelijke en een veul natter westelijke helfte. Verder hem ze op verschillende plaatsen dammen bouwt waordeur een hoog- en laagwatergruppe vormt is en het waterpeil in bedwang holen kan worden.

In Bargerveen hej allerlei looproutes en kuj onderweg bijveurbeeld het [[Huusie van Uneken]] zien die ze niet afbreuken hem. Verder vi'j een grote variëteit an planten en dieren en is'ter zelfs een speciaal [[adder]]veld anlegd. Het Bargerveen valt zowel onder de ''Vogel- als de Habitatrichtlijn''.

== Bekieks ==
<gallery perrow="4">
Ofbeelding:Bargerveen1.jpg|Kunstwerk uut 2006
Ofbeelding:Bargerveen9.jpg|Uutloper van de [[Hondsrug]]
Ofbeelding:Amsterdamsche Veld Bargerveen1.jpg|Amsterdamsche Veld
Ofbeelding:Bargerveen8.jpg|Overbleem turfwagens
Ofbeelding:Bargerveen16.jpg|Meerstalblok
Ofbeelding:Bargerveen18.jpg|Meerstalblok
Ofbeelding:Bargerveen nightshot1.jpg|Meerstalblok
Ofbeelding:Bargerveen nightshot2.jpg|Meerstalblok
</gallery>

{{Commonscat|Bargerveen}}
{{Dialekt|drt}}
{{coordinate|NS=52/40/37/N|EW=7/2/30/E|type=landmark|dim=20|region=NL-DR}}
[[Kattegerie:Ekologie]]
[[Kattegerie:Drenthe]]
[[Kattegerie:Vene]]

[[en:Bargerveen Nature Reserve]]
[[nl:Bargerveen]]
