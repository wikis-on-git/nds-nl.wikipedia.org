'''Burkina Faso''' is n laand in [[West-Afrika]]. t Wörd mangs in t kort ook wal Burkina neumd. t Lig in eslötn tusken zes laandn: [[Mali]] in t noordn, [[Niger]] in t oostn, [[Benin]] in t zuudoostn, [[Togo]] en [[Ghana]] noar t zuudn en [[Ivoorkuste]] noar t zuudwestn. De heuwdstad is [[Oewagadoegoe]]. In [[2011]] har t oawer de 15,5 miljoen inwonners. t Laand hef ne oppervlakte van 270.200 kilometers in t veerkaant.

t Laand wör eerst [[Opper-Volta]] neumd, mer wör op n [[4 augustus|veerden augustus]] [[1984]] duur doomoalig presideant [[Thomas Sankara]] ummedeupt töt Burkina Faso. Hee nöm een woard oet t [[Mòoré]] en t [[Dioela]], de twee grötste sproakn van t laand: ''burkina'' oet t Mòoré beteeknt zovölle as "earzame leu" en ''faso'' oet t Dioela beteeknt "vaderlaand". Burkina Faso beteeknt dan zovölle as "laand van earzame leu". Toch is [[Fraans]]k de offisjele sproake van de regearing en t zaaknleawn. Inwonners van Burkina Faso neumt zik ''Burkinabè''.

Tusken 14.000 en 5000 vuur [[Kristus]] wonn dr in t noordwestn van Burkina Faso [[jager-verzamelders]]. tusken 3600 en 2600 vuur Kristus kömn dr [[boer]]nesteas. Wat non t middeln van Burkina Faso is, heurdn vuurnamelik bie [[Mossi]]-keuninkriekn. [[1896]] maakn [[Fraankriek]] dr n [[protektoraat]] van. 

Noadet ze in [[1960]] zikzelf regearn meugn, kömn dr völle regearingswessels. Rechtevoort is t ne semi-presidensjele reppubliek. [[Blaise Compaoré]] is presideant seend [[1987]], doo't hee met nen stoatsgreep an de macht köm. Burkina Faso is an eslötn bie de [[Afrikaanse Unie]], [[gemeenskop van Sahel-Saharastoatn]], [[La Francophonie]], [[Organisasie van Islamitiese Samenwoarking]] en de [[Ekonomiese Gemeenskop van West-Afrikaanse Stoatn]].

[[Kategorie: Tweants artikel]]
[[Kategorie: Afrika]]
