Ne '''vooldwaag''' is nen [[anhanger]] met doarin ne oetklapbare [[teant]].

Net as ne [[Sleurhutte|caravan]] of ne teant is de vooldwaag ne vorm van een mobiel vakaantiehoes woar at leu met en [[kamperen]] goat. Ze zeukt zich ne stiej woar at ze ear ‘huuske’ toozet um nen zet te verblieven. Dat kan op ne [[camping]] wean of in de vrieje natuur. 

Vooldwagens bint der in alle soorten en moaten. Duur het al is der in elk geval sproake van een frame van oetschoefbare peul woar at dan het teantdook oawerhen wördt trökken, woarduur der ne leafruumte ontsteet. Net as biej ne teant wördt het geheel vastzet met touwen en haringen. Wat mearken hebt ok een (eenvooldig) kökkenke. 

Duur het slimme oetklapmechanisme kan ne vooldwaag vaak sneller wörden opbouwd as ne gewone teant van hetzölfde formaat. Leu die at bie ne caravan het kampeergeveul mist, mear ne teant te völ gedoo veendt, kiest vaak vuur ne vooldwaag.

Mearken van vooldwagens bint biejvuurbeeld [[Alpenkreuzer]], [[Holtkamper]] en [[CombiCamp]].

[[Kategorie:Spraoke onbekend]]
[[Kategorie:Ontspanning]]
[[Kategorie:Toerisme]]
