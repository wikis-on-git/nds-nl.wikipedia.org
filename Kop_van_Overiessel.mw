[[Ofbeelding:LocatieSteenwijkerland.png|right|thumb|280px|De Kop van Overiessel (gemiente Stienwiekerlaand)]]
De '''Kop van Overiessel''' is een [[regio]] in et noordwesten van de perveensie [[Overiessel]]. Et gebied van de Kop van Overiessel komp tegensworig vri'jwel overiene mit de gemiente [[Stienwiekerlaand]]. Historisch eziene wodden ok de gemientes [[Kampen (gemiente)|Kampen]], [[Zwartewaeterlaand]] en [[Stappest (gemiente)|Stappest]] bi'j de Kop erekend.

De naeme is een verwiezing naor de ligging binnen Overiessel — in et noorden, terwijl et gebied veur et grootste diel deur de perveensies [[Frieslaand]], [[Drenthe]] en [[Flevolaand]] omgeven is. Vrogger stond et ok bekend as et [[Veno#Geskiedenis|Laand van Vollenhove]].

De grootste plaetsen bin [[Kampen (Overiessel)|Kampen]], [[Stienwiek]], [[Gällemuun]] en [[Stappest]], aj de leste mitrekent. Daornao bin [[Asselt]], [[Veno]] en [[Oldemaark]] de wat grotere plaetsen. Een bekend dörp is [[Gietern]], dat veule volk trekt om zien broggies, waeterwegen en punters, en beroemd is ewodden deur de film [[Fanfare (film)|Fanfare]] van [[Bert Haanstra]].

In de Kop lig et 10.000 [[hectare]] grote [[Nationaol Park De Weerribben|Nationaole Park De Weerribben-Wieden]], [[ecologie|ecologisch]] eziene ien van de belangriekste [[moeras]]gebieden in Europa.

{{DEFAULTSORT:Kop Van Overiessel}}

[[Kategorie:Stellingwarfs artikel]]
[[Kategorie:Oaveriessel]]
