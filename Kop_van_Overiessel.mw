[[Ofbeelding:LocatieSteenwijkerland.png|right|thumb|280px|De Kop van Overiessel (gemiente Stienwiekerlaand)]]
De '''Kop van Overiessel''' is een [[regio]] in et noordwesten van de perveensie [[Oaveriessel|Overiessel]]. Et gebied komp tegensworig vri'jwel overiene mit de gemiente [[Stienwiekerlaand]]. Historisch eziene wodden ok de gemientes [[Kampen (Overiessel)|Kampen]], [[Zwartewaeterlaand]] en [[Stappest (gemiente)|Stappest]] bi'j de Kop erekend.

De naeme is een verwiezing naor de ligging binnen Overiessel — in et noorden, intied dat et gebied veur et grootste diel deur de perveensies [[Frieslaand]], [[Drenthe]] en [[Flevolaand]] omgeven is. Vrogger stond et ok bekend as et [[Veno#Geskiedenis|Laand van Vollenhove]].

De grootste plaesen bin [[Kampen (Overiessel)|Kampen]], [[Stienwiek]], [[Gällemuun]] en [[Stappest]], aj de leste mitrekent. Daornao bin [[Asselt]], [[Veno]] en [[Oldemaark]] de wat grotere plaesen. Een bekend dörp is [[Gietern]], dat vule volk trekt om zien broggies, waeterwegen en [[Gieterse punter|punters]], en beroemd is ewodden deur de film [[Fanfare (film)|Fanfare]] van [[Bert Haanstra]].

In de Kop lig et 10.000 [[bunder]] grote [[Nationaol Park De Weerribben|Nationaole Park De Weerribben-Wieden]], [[ecologie|ekologisch]] eziene ien van de belangriekste [[moor|moerasgebieden]] in Europa.

{{Dia|Dit stok is eschreven in et [[Stellingwarfs]] van de Kop van Overiessel.}}

{{DEFAULTSORT:Kop Van Overiessel}}

[[Kategorie:Stellingwarfs artikel]]
[[Kategorie:Kop van Overiessel| ]]
