Met '''muziekkorps''' wördt aait n koppel leu bedoold dee at muziek maakt en doarbie met n spesjaal pak of uniform an oawer stroate goat, of op n veeld nen ''show'' van verskeaidene vörme loopt. Det gebuurt meesttieds strak in t gelid, woerbie de muzikaantn op de moate van de muziek marsjeert. n Korps besteet aait oet slagwoarkers en bloazers.

==Geskiedenisse==
Dit keump nog oet de tied det soldoatn van plek noar plek mosn loopn en doarbie [[kleaine tromme|tromn]] (en later [[fluit|flöaitn]]) dr bie hadn um de bene geliek te loatn goan. Slim tradisjonele korpsn heett doarumme nog aait Pieperkorpsn. Later beent hier kopperbloazers bie ekömn. Doaroet is toertieds de [[marsmuziek]] ontstoan. Rechtevoort hef t vanzelf weainig mear met soldoatn te maakn, mear t marsjeern en in t gelid loopn is aait t zelfde ebleewn, net as de päkke. Al beent dee bie sommige korpsn wal n luk moderniseerd.

De noadruk lig rechtevoort op t plezeer hebn in t muziek maakn en doarbie lid te wean van ne verenige, zo as aandern wellicht gearne bie ne [[voetbal]]verenige heurt. Ook kan t wean um de könnigheaid met muziek wat op te krikn.

==Soortn==
Dr beent verskilnde soortn muziekkorpsn. Det hef met de soortn instrumeantn te doon. Um n bepoald "steampel" te kriegn, mut n korps n antal soortn instrumeantn hebn. Duurdet t in [[Neerlaand]] vake neet zo nauw dr op an keump, löp t nog wal oetéén. Ook kan t wean det n korps (den at bievuurbeeld ne harmoniebezetting hef) zikzelf gearne op ne bepoalde maneere neump (biev. showfanfare), mear feailik de instrumeantn vuur den naamn neet hef, mear t toch offisjeel hef loatn registreern.
Verskilnde soortn muziekkorpsn beent:
*[[Drumfanfare]]
*[[Drumband]]
*[[Showband]] (ook ''showfanfare'' of ''showkorps'')
*[[Marching Band]] (ook show- & Marching Band)
*[[malletband]]
*[[harmonie]]
*[[Drum & Bugle Corps]]

==Boondn==
Net as met aandere vereniges, beent meziekkorpsn vake an eslötn bie nen boond. In Neerlaand beent r neegne: 
*KNFM ''Koninklijke Nederlandse Federatie van Muziekverenigingen''
*CBMF ''Chr.Bond van Muziekverenigingen Friesland''
*LBM ''Limburgse Bond voor Muziekgezelschappen'' 
*UNISONO ''Nederlandse Instituut voor Blaasmuziek''  
*CBSD ''Chr.Bond van Show- en Drumbands''
*EBBA ''European Brass Band Association'' 
*BOVOI ''Bond van Orkestdirigenten en Instructeurs''
*CBOW ''Chr.Bond voor Oost en West Nederland'' 
*Groningen/Drenthe ''Chr.Bond van muziekverenigingen voor Groningen en Drenthe'' <ref>http://www.nfcm.nl/bonden.htm</ref>

Disse vaalt allemoal wier oonder ne umvatnde organisasie, de NFCM (Nederlandse Federatie van Christelijke Muziekbonden), den at zelf wier lid is van oonder mear de European Brass Band Association ([[Zwitserlaand]]) en de Union Européenne des Musiciens ([[Luxemburg (laand)|Luuksnborg]].

Disse boondn doot wedstriedn en taptoos op pootn zetn en hooldt zik oonder mear bezig met de regels, examen-eeskn en liestn van juryleedn, zodet iederene geliek beoordeelt wörd.

==Reffereanties==
<references />


[[Kategorie:Tweants artikel]]
[[Kategorie:Muziekkorps]]
