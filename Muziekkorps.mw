met '''Muziekkorps''' wördt aait n koppel leu bedoold dee at muziek maakt en doarbie met n spesjaal pak of uniform an oawer stroate goat, of op n veeld nen ''show'' van verskeaidene vörme loopt. Det gebuurt meesttieds strak in t gelid, woerbie de muzikaantn op de moate van de muziek marsjeert. 

==Geskiedenisse==
Dit keump nog oet de tied det soldoatn van plek noar plek mosn loopn en doarbie [[kleaine tromme|tromn]] en [[fluit|flöaitn]] dr bie hadn um de bene geliek te loatn goan. Doaroet is toertieds de [[marsmuziek]] ontstoan. Rechtevoort hef t vanzelf weainig mear met soldoatn te maakn, mear t marsjeern en in t gelid loopn is aait t zelfde ebleewn, net as de pekke. Al beent dee bie sommige korpsn wal n luk moderniseerd.

De noadruk lig rechtevoort op t plezeer hebn in t muziek maakn en doarbie lid te wean van ne verenige, zo as aandern wellicht gearne bie ne [[voetbal]]verenige heurt. Ook kan t wean um de könnigheaid met muziek wat op te krikn.

==Soortn==
Dr beent verskilnde soortn muziekkorpsn. Det hef met de soortn instrumeantn te doon. Um n bepoald "steampel" te kriegn, mut n korps n antal soortn instrumeantn hebn. Duurdet t in [[Neerlaand]] vake neet zo nauw dr op an keump, löp t nog wal oetéén. Ook kan t wean det n korps zikzelf gearne op ne bepoalde maneere neump, mear feailik de instrumeantn vuur den naamn neet hef, mear t toch offisjeel hef loatn registreern.
Verskilnde soortn muziekkorpsn beent:
*[[Drumfanfare]]
*[[Drumband]]
*[[Showband]] (ook ''showfanfare'' of ''showkorps'')
*[[Marching Band]] (ook show- & Marching Band)
*[[malletband]]
*[[harmonie]]
*[[Drum & Bugle Corps]]

[[Kattegerie:Tweants artikel]]
[[Kattegerie:Muziekkorps]]
