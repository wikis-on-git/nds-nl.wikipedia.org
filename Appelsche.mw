'''Appelsche''' is een dörp in de [[Frieslaand|Friese]] gemiente [[Ooststellingwarf]]. 
Et dörp had begin [[2005]] 5321 inwoners, waoronder ok de omdebi'j 400 bewoners van et [[Asielzuker|Asielzukers centrum]].

Appelsche wodt veur et eerst in [[1247]] as ''Appels'' vermeld in de boeken van et [[Aartsbisdom Utrecht]]. Et bestung ieuwen laank alliend uut een klein antal boerderi'jen rond de Boerenstreek, en de buurtschoppen [[Aekinge]], [[Terwissche]] en [[De Bult]]. Et [[esdörp]] lag inklemd tussen dreuge zaandige [[heide]] en nat [[vene]], doe nog de Appelschester- en Fochteloër venen genaemd. Rond [[1450]] wodde [[leidieken]] anlegd om et zoere lekwaeter ofkomstig van et vene uut de akkers te weren.

Vanof 1827 breidt et dörp mit de komst van duzenden Friese arbeiders uut in de [[turf]]winning, en ontstaot et hudige dörp. De sociaole omstandigheden bin echter slim slecht, en tegen de tied dat turf veul minder opbrocht dan stienkool brekt der in [[1888]] onder de veenarbeiders een grote [[staeking]] uut. Dit is et begin van organiseerde staekingen in [[Nederlaand]]. 

{{Ooststellingwarf}}

[[Category:Stellingwarfs artikel]]
[[Category:Stellingwarven]]

[[nl:Appelscha]]
