De '''F35''' is ne [[feetssnelweg]] dee noe nöch an-legd wör tuskn [[Nijverdal]] en [[Eanske]], met ziejtäkke noar [[t Vjenne]] en [[Oldnzel]]. t Trajekt is deal van t [[Heugwoardig feetsnetwark Tweante]]. n Noam F35 is boaseard öp n noam van de [[Riekswegge 35|A35/N35]]-auto(snel)wegge dee parallel an t F35-trajekt leg.

De trajektn woaröp - veura in de spitsuurn - t measte feetsverkear verwächt wör bint:
*[[Boorn]] - [[Hengel (Oaveriessel)|Hengel]] - [[Eanske]]
*[[Almelo]] - Woaterriek - [[t Vjenne]]
*[[Almelo]] - [[Wierdn]]/Zuudbrook

==Anwezigheaid==
[[Ofbeelding:Fietssnelweg F35 at Go Planet.jpg|200px|thumb|F35 ten heugte van Stasjon Eanske Dreenerl.]]
In [[2009]] bint de earste deale in Almelo reoaliseard. Dit deal kön metgoan me't projekt [[Almelo Verdiept]].

Tuskn t [[FBK-Stadion]] in Hengel en t [[Stasjon Eanske Dreenerl]] is t trajekt ok a an-legd. De feetssnelwegge leg doar ten zuudn van de spoorliende. D'r kömn a vlöks probleamn noa't lösdoon öp 22 novemeber [[2011]] biej de oawerwegge woar de feetssnelwegge t [[Hengel-rakkordement AKZO|AKZO-rakkordement]] krös: feetsers kömn te valn öp t spoor hier. Öm det te veurkömn is d'r extra verlichtige biej-ploatst en bint d'r nieje woarskuwigesbörde. In 2017 hef ze de oawerwegge dr oet doan.

==Öntwarp==
Tuskn Nijverdal en Almelo zöl de feetswegge laanks de riekswegge N35 kömn te lign. Van Almelo öp Eanske an kömp t laanks de spoorliende. n Ziejtak öp Oldnzel an kömp woarskienlik laanks de [[Previnsjoale wegge 342|N342]] en n ziejtak öp t Vjenne an wör n vriejlignd trasé.

Deurdet de F35 veur n deal laanks de spoorliende lign geet, kä't de öngliekvleurse kroezign metbroekn dee d'r a bint.

Öp 1 juli [[2013]] stemn n gemeanteroad van Eanske in met önner oare "t öntwarpn, veurbereaidn en reoalisearn van twea feetsbrögn in de feetssnelwegge F35 oawer de Auke Vleerstroate en t Kolosseum."

[[Kategorie:Tweants artikel]]
[[Kategorie:Feetsroute in Neerlaand]]
[[Kategorie:Geografie van Oaveriessel]]
[[Kategorie:Geografie van Sallaand]]
[[Kategorie:Geografie van Tweante]]
[[Kategorie:Eanske]]
