Et ''pulaar'' of ''fula'' is ne [[taal|språke]] dee vöärnamelik döär de [[Fulbe]] in [[West-Afrika|Westafrika]] wördt espröäken en dee töt de [[Atlantische Congotalen|atlantiske kongospråken]] van de [[Niger-Congotalen|Niger-Kongospråken]] behöyrt. Et is en [[Dialectcontinuüm|språkkontinuum]] wårby spreakers van angrensende regios mekare makkelik verstån, mår nen spreaker uut Sudan hevt möite üm nen spreaker uut Senegal to verstån.

De nåme Fula wördt vöäral in engelskspråkige literatuur gebruked in nåvölging van de elearde [[D.W. Arnott]] ümdat de term Fula makkeliker uut to spreaken is dan de westelike språknåme Pulaar en de oustelike språknåme Fulfulde. Dee nåmgrens ligt in Mali.

Et Fula wördt espröäken in en twintigtal afrikaanske landen van [[Senegal]], [[Mauritanie]], [[Gambia (land)|Gambia]] & [[Guinee]] töt in [[Kameroen|Kameruun]] en [[Soedan|Sudan]], wårskynlik bünt der ouk enklaves van spreakers in [[Ethiopië|Etiopie]]. Et is dårmed de wydstverspreide afrikaanske språke van Afrika. De språke wördt souwal in et [[Latijnse schrift|latynske skrivt]] as in et [[Arabisch schrift|arabisk skrivt]] eskreaven.

10 töt 16 miljoon lüde hebbet et Fula as moderspråke en dårnevven bünt der ouk noch vöäle lüde dee et as tweyde språke hebbet.

[[Kategorie:Taol]]
