Et '''pulaar''' of '''fula''' is ne [[taal|språke]] dee vöärnamelik döär de [[Fulbe]] in [[West-Afrika|Westafrika]] wördt espröäken. Et höyrt by de [[Atlantische Congotalen|atlantiske kongospråken]] van de [[Niger-Congotalen|Niger-Kongospråken]]. Et is en [[Dialectcontinuüm|språkkontinuum]] wårby spreakers van angrensende regios mekandere makkelik verståt, mår nen spreaker uut Sudan hevt moide üm nen spreaker uut Senegal to verstån.

De name Fula wördt vöäral in engelske literatuur gebruked in nåvölging van den gelearde [[D.W. Arnott]] ümdat de term Fula makkeliker uut to spreaken is dan de westelike språknåme Pulaar en de oustelike språknåme Fulfulde. Dee naamgrense ligt in Mali.

Et Fula wördt espröäken in twintig afrikaanske landen, van [[Senegal]], [[Mauritanie]], [[Gambia (land)|Gambia]] en [[Guinee]] töt in [[Kameroen|Kameroon]] en [[Soedan|Sudan]], wårskynlik bünt der ouk grupen spreakers in [[Ethiopië|Etiopie]]. Et is dårmed de wydst verspreide afrikaanske språke van Afrika. De språke wördt souwal in et [[Latijnse schrift|latynske skrivt]] as in et [[Arabisch schrift|arabisk skrivt]] eskreaven.

10 töt 16 miljoon lüde hebbet et Fula as moderspråke en dårnevven bünt der ouk noch vöäle lüde dee et as tweyde språke hebbet.

[[Kategorie:Taol]]
