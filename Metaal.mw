'''Metaal''' is n [[Scheikunde|skeaikeundig]] elemeant oet ene van de volgende rieges van t [[Periodieke Elemeantnstelsel]]:

* [[Alkalimetaaln]] 
* [[Eardalkalimetaal]] 
* [[Oavergangsmetaaln]]

In t Periodieke Elemeantnstelsel stoat disse elemeantn leenks van de half-metaaln, of [[metalloïedn]]. Disse lignt op ne skune liene, van [[Boor]] (B) tot [[Pollonium]] (Po).

Eankele bekeande metaaln beent [[iezer]], [[alluminium]], [[kopper]], [[nikkel]], [[lood]], [[zeenk]], [[tin]], [[goold]] en [[zilver]].

== Karaktertrekn van metaal ==
=== Chemise karaktertrekn ===
t Belangriekste kenmoark is de lege [[elektronegativiteit]]. Hierduur trekt de elektroonn neet stoark noar n kern, en vormt doarduur makkelik positief belaadn [[ion|joonn]] en köant ze woarkn met stöffe dee at negatief belaadn joonn vormt, woerbie n [[zoolt]] ontsteet.

De meeste metaaln beent chemies froai stöadig, mear alkalimetaaln (zo as [[noatrium]]) en eardalkalimetaaln (zo as [[magnesium]]) reageert onmeundig stoark.

Wo edeler t metaal, des te slechter at t reageert. Metaaln dee at neet reageert met zoerstof en water, en dus neet [[roest]]et wordt '''edel''' eneumd. '''Onedele''' metaaln doot det wal. Doarnöast beent r ook nog metaaln dee at onmeundig slim met water reageert (natrium, kalium). Det wordt '''zear onedele''' metaaln eneumd.

De [[edelmetaal]]n zo as goold, zilver en [[platina]] reageert egeet neet.

=== Tastbere karaktertrekn ===
Metaaln beent an de volgende peuntn te herkenn:

* Ze hebt meesttieds n glemmig vuurkomn.
* Ze beent onmeundig toa en te pletn.
* Ze hebt meesttieds n hoog [[smeeltpeunt]] (behalve [[kwik]]).
* Ze loatt makkelik elektrisiteit en wöarmte duur.

[[Kategorie:Tweants artikel]]
[[Kategorie:Matriaol]]
