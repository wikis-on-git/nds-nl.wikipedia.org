De '''Nazoreeërs''' of '''Nazarenen''' waren 'n Vrogkristlike-jeudse groep uut 't [[kristendom]]. Dit was 'n stroming op 't [[Geschiedenisse van 't Kristendom|vrogge kristendom]], en der wöd van ezegd dat zi'j drek van de aldereerste gemiente uut Jeruzalem vandan komt. Disse stroming hef bestaone töt de 4e of 5e eewe.

==De name==
Der wöd al in 't boek Haandelings van de Apostels espreuken over Nazarenen of Nazoreeërs, wenneer de Jeudse Raod Paulus ondervrög, nuumden ze 'n maol de 'sekte van de Nazarenen/ Nazoreeërs', waor as he íéne van de leiders der van waren (Haandelings 24:5). Jezus wöd in 't [[Ni'je Testement]] 13 maol 'n Nazarener enuumd (of: 'Jezus uut Nazaret'). Hi'j wördden geboren op Bethlehem, mar verhuusden naor Nazaret (Matteus 2:23). 't Kan ween dat he dorumme 'n Nazarener nuumd wördden. Dissent was later de beduuding ewörden veur de jeudse gemienschap rondum (Jezus) de Nazarener, of wel: 'Nazareners' of 'Nazoreeërs'. Pas 'n zet later kwamen de beduuding 'kristenen' in gebruuk, dat verwezen naor de gemienschap (bestaonde uut jeuden en niet-jeuden) in Antiochië (Haandelings 11:26). Dissent wördden later de beduuding veur álle luu die an Kristus geleufden. 

==Nao 70 n. Kristus==
De karkva Epifanius döt eur (in de 4e eeuwe) of as 'n ketterse stroming. As kristen kan he de ‘Nazoreeërs’ uut Haandelings netuurlik nie of doe as ketters. Mar, toe as he de stroming van de Nazoreeërs uut zien tied wél wollen verketteren (umdat 't ofwek van de orthodoxie umdat zi'j leefden zo as de Tora 't veurschreven) zee he mar dat zi'j nie ofstamt van de Nazoreeërs uut 't Biebelboek Haandelings van de apostels. En wil beweren dat disse stroming is onstaone náó 't jaor 70 op 't 'Overjordaansen' en Syrië.

De kristlike historikus Eusebius (eem-iens de 4e eewe) zeg 't weer aans: hi'j schref oons dat de Nazoreeërs uut 't Jeruzalem véúr 70 nao Kristus (de drekte gemiente umme [[Jakobus de Rechtvaardige|Jakobus]] hen dus) bint evlucht naor 't 'Overjordaansen'. Nao de verwoesting van Jeruzalem bint 'n deel weerumme kommen naor Jeruzalem, 'n aander deel hef zich op 't aandere laand esettelt en hebt zich verwied over de streek. Daor bint zi'j van uut 'n beweging binnen 't jeudendom töt 'n Jeuds-kristlike karke wörden, wölken lös stön van de Synagoge.

{{Dialekt|sdz|[[Vechte|'t Vechtdal]]|ANS}}
[[Kategorie:Christendom]]
[[Kategorie:Jeudendom]]
[[Kategorie:Geschiedenis]]
