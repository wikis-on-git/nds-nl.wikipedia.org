[[Ofbeelding:Zwolle Begraafplaats Meppelerstraatweg 01.jpg|thumb|Begreefplak in Zwolle]]
[[Ofbeelding:Kolleg St Ludwig06.jpg|thumb|Een karke bi'j een karkhof]]
[[Ofbeelding:CimetièreUS allées.JPG|thumb|Begreefplak in Fraankriek]]
[[Ofbeelding:JapaneseGraveyardTokyo.jpg|thumb|Begreefplak in Tokio, [[Japan]]]]
Een '''begreefplak''' is een besleuten gebied waor lichems van ontvalen personen begreven wodden. Ok wodden op begreefplakken [[urn]]s mit as van [[kremaosie|kremeerde]] lichems begreven.

Een begreefplak wodt ok wel een '''karkhof''' nuumd, omdat oorspronkelik een begreefplak meerstal anlegd wodde in de hof (= [[tune|tuun]] of arf) van de [[karke]].

Tegenswoordig bin karkhoven vaeke niet meer bi'j de karken te vienen. Toch wodden begreefplakken vaeke nog 'karkhoven' nuumd. Overigens mag een [[karkgenootschop]] neffens artikel 38 van de [[Nederlaand|Nederlaanse]] ''Wet op 'e liekbezorging'' nog altied ien of meer karkelike begreefplakken hebben. 

Greven wodden meerstal huurd, et lichem blift d'r dan zoe'n 10 jaor liggen, een femiliegraf blieft zoe'n 30 tot 40 jaor liggen waornao et opruumd wodt. Een graf op eigen laand is sund [[1991]] ok toestaon, d'r moet allienig wel toestemming vraogd wodden an de [[gemiente (bestuur)|gemiente]]. 

Pattie [[mense|meensken]] gaon veur de rust naor de begreefplak, zo is d'r in et [[Gelderlaand|Gelderse]] [[Armelo]] een begreefplakfietstocht ewest. Bi'j de meerste meensken komt dit vaeke nog wat vremd over.

==Soorten greven==
===Algemien graf===
Een [[algemien graf]] is een graf waor iene in begreven wodt die ontvalen is en gien naobestaonden en eigen vermeugen het. Et begreven gebeurt dan in opdraacht van de [[Sociaole Dienst]] et is wettelik regeld via de ''Wet op 'e Liekbezorging''.

===Huurgraf===
In een huurgraf wodt et lichem van iene die ontvalen is begreven veur een periode van 10 jaor. Disse periode kan soms verlengd wodden deur de naobestaonden. As de tiedsduur verlopen is, kan et graf opruumd wodden. De resten van et lichem wodden bi'jzet in een verzaemelgraf (ofwel knokkelgraf of knekelputte). Op pattie begreefplakken wodt in dit graf daornao een aander begreven. Ok is et vaeke meugelik om nao de periode van grafrust (10 jaor) de stoffelike resten te laoten verplaetsen naor bi'jveurbeeld een eigen graf.

===Femiliegraf of koopgraf===
Et [[femiliegraf]] is soms veur onbepaolde tied, mar meerstal is de huur veur 30 jaor, soms 40 jaor (de periode kan per gemiente verschillen). Nao een huurperiode he'j et recht om de huur elke keer mit 10 jaor te verlengen.

===Graf op eigen laand===
Sund de Wet op 'e Liekbezorging van 1991 is et meugelik om een graf op eigen laand te maeken. Hierveur moet de [[gemiente (bestuur)|gemiente]] toestemming verlenen, as an een antal veurweerden voldaon wodt.

===Praolgraf===
Een praolgraf is een grafmonement, maekt deur een keunstener veur belangrieke personen of leden van et [[Nederlaans Koningshuus|Keuninklik Huus]]. Een praolgraf is aanders van een gewoon grafmonement deurdat et graf in een [[krypte]] of [[karke]] leit.

==Begreefplakken in Nederlaand==
Ien van de ooldste begreefplakken in Nederlaand is begreefplak Oud Eik en Duinen in [[Den Haag]]. Disse begreefplak wodt al in de [[14e ieuw]] as perochiekarkhof in dokementen nuumd. Veul nog bestaonde begreefplakken in grote en middelgrote gemientes bin in de jaoren [[1830]]-[[1840]] anlegd. An et aende van de jaoren '20 van de [[19e eeuw|19e ieuw]] wodde et naemelik wet dat begreefplakken buten de dörpkoeme anlegd mossen wodden. Ien van de bekendste deur pattekelieren stichte begreefplakken is [[Westerveld]] in [[Driehuus]].

==Nedersaksisch==
*[[Achterhooks]]:
** ''karkhof''
** ''begroafplaatse''
*[[Drèents]]: ''kaarkhof'' ([[ZWN]]), ''karkhof'', ''kerkhof''
*[[Graafschopper Platt]]: ''karkhof'' (Platduutse schriefwieze ''Karkhoff'')
*[[Grunnegs]]:
**''kìrkhoof''
**''graftoen{{small()|e}}'', [[Oldgrunnegs]]: ''graefjaard'' (ae = è; aa = oa)
*[[Stellingwarfs]]:
**''begreefplak''
**''karkhof''
*[[Tweants]]:
** ''keark-'', ''kark-'', ''kaark-'', ''koark-'', ''kwarkhof''
** ''begroafplaatse''
** ''dooinakker''
*[[Veluws]]:
**''begraafplaose/-plaots'' etc.
**''ka{{small()|a}}rkhof'' of ''kärk{{small()|h}}of''

{{commons|Graveyard}}

[[Kattegerie:Stellingwarfs_artikel]]
[[Kattegerie:Dood]]

[[ar:مقبرة]]
[[arc:ܒܝܬ ܩܒܘܪܐ]]
[[ay:Amaya imaña uyu]]
[[bat-smg:Kapā]]
[[be-x-old:Могілкі]]
[[bg:Гробище]]
[[bs:Groblje]]
[[ca:Cementiri]]
[[cs:Hřbitov]]
[[da:Kirkegård]]
[[de:Friedhof]]
[[el:Νεκροταφείο]]
[[en:Cemetery]]
[[eo:Tombejo]]
[[es:Cementerio]]
[[et:Surnuaed]]
[[eu:Hilerri]]
[[fa:گورستان]]
[[fi:Hautausmaa]]
[[fr:Cimetière]]
[[gd:Cladh (creideamh)]]
[[gl:Cemiterio]]
[[he:בית קברות]]
[[hr:Groblje]]
[[hu:Temető]]
[[id:Pemakaman]]
[[is:Grafreitur]]
[[it:Cimitero]]
[[ja:墓地]]
[[ko:묘지]]
[[la:Coemeterium]]
[[lb:Kierfecht]]
[[lt:Kapinės]]
[[ml:ശവക്കോട്ട]]
[[nl:Begraafplaats]]
[[nn:Kyrkjegard]]
[[no:Gravlund]]
[[nrm:Chimetyire]]
[[oc:Cementèri]]
[[pl:Cmentarz]]
[[pt:Cemitério]]
[[qu:Ayamarka]]
[[ro:Cimitir]]
[[ru:Кладбище]]
[[sc:Campusantu]]
[[simple:Cemetery]]
[[sk:Cintorín]]
[[sl:Pokopališče]]
[[sr:Гробље]]
[[sv:Begravningsplats]]
[[szl:Smyntorz]]
[[tr:Mezarlık]]
[[uk:Цвинтар]]
[[wa:Aite]]
[[yi:צווינטער]]
[[zh:墳場]]
