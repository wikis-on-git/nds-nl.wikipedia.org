'''Grolse wanten''' bunt [[hans|hansen]] oet [[Grolle]] gemaakt van zuuvere [[wolle]], dee ne patroon hebt met ekregen dat specifiek Grols is. Et was zo dat [[scheper]]s dee de schaopen in de buurte van Grolle haddn löppen, dizze hansen droegen at et kold was buuten. Et wod ekuierd dat dit al zo was in den tied van [[Frederik Hendrik]] en et [[Beleg van Grol]] in 1627. Et ontwarp van de Grolse wanten is nooit vastelegd, maor nao verloop van tied gung et van moo op dochter. In de veurige eeuw gaf het nog ne fabriek in Grolle den speciaal dizzen hansen maakte. Noo bunt er steeds minder leu dee dizze wanten maakt.

De specifieke eigenskappen van de Grolse want, bunt:
* Een ster met acht punten in blauw-wit, wat de vorm van de [[Vesten|veste]] Grolle veur mot stellen
* Wit-blauwe blokken
* Een rand met rode blokken
* De Grolse want hef gin vingers, allene een doem (net as elke want)

Andere namen veur de Grolse want: ''Grolse hanskes'', ''Scheepershansken'', ''Voeshansken''. 

== Oetgoande verwiezingen ==
[http://www.grolsewanten.nl Sociëteit Grolsewanten.nl]
{{Dia|Dit artikel is schreven in t [[Grolle|Grols]], verbetteringen bunt altied welkom.}}

[[Kattegerie:Achterhooks artikel]]
[[Kattegerie:Kleren]]

[[nl:Grolse Want]]
