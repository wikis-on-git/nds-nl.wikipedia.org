[[File:Benacus creino.jpg|thumb|328x328px|[[Nago]] - [[Torbole]] en et noordelike deel van et Gardameer.]]
Et '''Gardameer''' ([[Italiaans]]: '''Lago di Garda''' of '''Lago Benaco''') is et grötste meer van [[Italië]] (369,98 km in et veerkaant). Et is ne geleefde stea um hen te goan met vakaansie. Et Lig in noord-Italië, ongevear in et middeln tusken [[Brescia]] en [[Verona]], en tusken [[Venesië]] en [[Milaan]]. Et alpenlaandskop wör evörmd duur opkroepende [[gletsjer]]s an et eande van de leste [[Iestied]]. Et meer strekt tusken de [[proveensie]]s Verona (in et zuudoosten), Brescia (zuudwest) en [[Trentino]] (noord).

==Geografie==
Et noordelike deel van et meer is smallere n lig tusken boargen. De meerderheid doarvan heurt an de [[Gruppo del Baldo]]. Et hef nen kenmoarkenden [[Marene]]vörm, dee opdrukkende gletsjers in et laand skraapt. De gletsjerbeweaging is froai dudelik, mer et wörd de leste joaren ook edacht det de gletsjer toovallig in ne euldere gotte leup, dee ongevear 5 of 6 miljoen joar terugge duur nen streum is oet esletten.

Et meer hef verskeadene kleane eileandkes en vief groten. Den grötsten is [[Isola del Garda]] (et '' Gardaeilaand''). Kort doarbie noar et zuden lig [[Isola San Biagio]], det ook wal es ''Isola dei Conigli'' (Konieneneilaand) neumd wörd. Beaide lignt oet de waterkaante van [[San Felice del Benaco]] op de westkaante. De dree aandere grote eilaanden zeent [[Isola dell'Olivo]], [[Isola di Sogno]] en [[Isola di Trimelone]]. Dee lignt allemoal wat wiedter noar et noordoosten. Et meer krig et meeste water van de [[Sarca]]rivier. Aandere toostreumende rivieren zeent de [[Ponale]]- en de [[Varone]]-rivier en verskillende streumkes vanoet beade boargwaanden. De ennigste oetstreum is de [[Mincio]]rivier.

Kortbie et mear streumt de de rivier de [[Adige]]. As den hoogwater hef, wörd det noar et Gardameer leadet duur de [[Mori-Torbole]]tunnel. 

==Wear==
Bie et Gardameer haank een meeld klimaat, woerduur as Middellaandse Zeeplaanten good gröaien weelt, zo as den [[oliefboom]]. Ook gröait der [[sitrusboom|Sitrusbeume]], wat froai biezeunder is zo wied noar et noorden. Hierduur köm [[toerisme]] fleenk op, noa den [[Tweeden Wereldoorlog]]. Den [[Romeinse Riek|Romeinsen]] [[dichtkeunst|dichter]] [[Catullus]] skreef in zinnen tied al oawer et ''lacus benacus'' (et geunstige meer). Et meelde klimaat met subtropiese karaktertrekken wörd duur weend heanig eheulden.

==Plaanten en deers==
Den Gardazalm ([[Salmo Carpio]]), ook wal de ''carpione'' neumd, is nen zeeldzamen [[zalm]]achtigen vis den as inheems is in et Gardameer. Ze hebt probeerd et deer in aandere meren oet te zetten, mer det is nooit wat ewörden. Et antal is de leste joaren slim of enömmen. Zo slim, det et rechtevoort ne bedreigde deersoort is ([[IUCN Rode Lieste|IUCN 3.1]]). Et grötste gevoar vuur de Gardazalm zeent oawerbevissing, versmearing van et water en meugelike stried met aandere, niej oet ezatte zalmsoorten.<ref>[http://www.fishing-worldrecords.com/scientificname/Salmo%20carpio/show Fishing World Records - Salmo carpio Carpione]</ref>

Wiedters zit der völle [[steur]] in et Gardameer.

[[Ofbeelding:Girolamo Dai Libri - Madonna della quercia - 1533 after - Museo Castelvecchio, Verona (ITALY), dettail.jpg|thumb|right|upright|Oetkiek op et zudelike deel van et Gardameer bie Peschiera del Garda. Skilderd duur [[Girolamo dai Libri]], noa [[1533.]]

==Döarpe en steaden===
Ne geleefde stea bie toeristen is de oolde vestingstad [[Sirmione]] op et zuden van et meeer. Der zeent doar verskeidene spa's, nen machtigen hoop [[restaurant]]s, [[café]]'s, [[hotel]]s, kleareweenkels en nen [[moark]]. Et skeelderachtige [[Scaligerkasteel]] wör bouwd in et [[13e eeuw|13de joarhoonderd]]. Den [[Romeinse Riek|Romeinsen]] [[dichtkeunst|dichter]] [[Catullus]] har hier ne villa. Et gef der nog een vervallen Romeins badhoes wat de naam ''Grotte di Catullo'' dreg, mer niks wis der op at dit ook van den dichter was. De [[zwavel]]wellen an den tip van et [[skiereilaand]] wordt geneaskrachtige woarking too eskrewen vuur onstekking en infeksies van de sliemvlezen, vuural dee in en bie et oor. Kort bie lig [[Gardaland]], ene van de bekeandste pretpärke van Italië.

==Oetstalling==
[[Ofbeelding:Torbole_Panorama.jpg|thumb|right|1000px|Oetkiek op et Gardameer vanoet Torbole]]

[[Kategorie: Tweants artikel]]
[[Kategorie: Italië]]
[[Kategorie: Laandskop]]
[[Kategorie: Toerisme]]
<references />
