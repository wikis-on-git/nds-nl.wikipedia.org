'''Dené-Jenisejische toalfemilie''' is n veurstelde [[toalfemilie]] bestoande oet [[Jenisejische toalen]] dij sproken worden ien t bekken van [[Jenisej]] ien [[Siberie]] en de [[Na-Denétoalen]] ien t westen van [[Noord-Amerika|Noord-Amerikoa]]. 

Verbanden tuzzen Na-Dené en Siberische toalen waren al laanke tied verondersteld. Toalfemilie wer ien feberwoari [[2008]] presenteerd deur Amerikoanse toalkundege [[Edward Vajda]], baseerd op n tienjoareg onderzuik noar t proto-Na-Dené en t proto-Jenisejisch. t Veurstel wer besproken op n kongres woarop belangriekste autoriteiten van Jenisejische en Na-Dené-toalkunde nuigd werden, woaronner [[Michael Krauss]], [[Jeff Leer]], [[James Kari]] en [[Heinrich Werner]], dij konkludeerden dat baaident toalfemilies inderdoad besibt binnen. Boetendat wer konkludeerd dat t [[Haida]], dat sproken wordt veur kust van [[Alaska]], gain Na-Denétoal is, aanders as wat deur summigen aannomen wer. 

Dené-Jenisejische toalfemilie is eerste veronderstelde toalfemilie dij indioanse toalen en toalen van boeten t [[Amerika (kontinent)|Amerikoanse kontinent]] ien verbaand brengt. Na-Denétoalen omvatten onner aandere t [[Tlingit]], [[Navajo (toal)|Navajo]] en [[Apache]] en hebben gezoamlek 300.000 sprekers. Jenisejische toalfemilie telt zes toalen, dij op t 500 sprekers tellende [[Ket]] noa apmoal oetstorven binnen.

{{Dialekt|gos}}

[[Kategorie:Dené-Jenisejische toalfemilie]]
