'''John N. Gray''' ([[17 april]] [[1948]], [[South Shields]], [[County Durham]], [[Engelaand]]) is 'n bekende Britse poletiek [[filosofie|filesoof]] en schriêver. Hi'j war heugleraar Europees Deanken op de [[London School of Economics]].

== Schrieveri'je ==
Gray schref vake in ''[[The Guardian]]'' ('n kraânte), ''New Statesman'', en ''The Times Literary Supplement'' en hef 'n portie invloedrieke boekn eschree-m over poletieke theorie, iene daorvan is ''Straw Dogs: Thoughts on Humans and Other Animals'' (2003), hier döt he 'n anval op 't humanisme, wat he zöt as 'n weerldbekieks dat op rilligieuze ideologien is fundeerd. A-j 't Gray vraogt is de wille, en daormet de moraal, 'n illusie en hi'j zöt de meansheid as 'n roofzuchtign soort die aândere lee-msvörms uutreuit en zien netuurlike umgewing ofbrek. Körte tied terugge har he nog kommentaar op 't utopiese deankn van 'n [[veuruutgaanksgeleuf|veuruutgaânksgeleuve]] (sund [[De Verlochting|de Verlichting]])  en op 'n [[kristendom]], umdat dissnt kwaamn met de verlössingsgedachte.

Gray war 'n anhanger van ''New Right'' in 'n jaorn tachtig en daornao van ''New Labour'' in 'n jaorn neengntig. Teengnsworig zöt Gray 't konventioneeln links/rechts-spektrum van konservatisme en sociaaldemokratie as nutloos.

Sund de jaorn neengntig is Gray veural bekend deur zien studie naor 't muuilike tussn 't [[pluralisme]] en [[liberalisme]] van [[Isaiah Berlin]]. En deur zien scharpe kretiek op 't neo-liberalisme en de mondiale vri'je markt. 'n zettie eleedne har he nog kommentaar op 'n portie belangrieke stroomings in 't Westerse deankn, zo as 't humanisme en 't utopisme, en giet he naor, wat 't lek, 't ekologisme. Um wat an te haaln: hi'j hef zien deankn onder aânder 'n bettie van 'n [[Gaia-hypothese]] van [[James Lovelock]] over-enömm. Maa hi'j zöt de toekomst duuster in, umdat he der van uutgiet dat de meanse nie zomaa zol veraândern. En hi'j deankt dat de iênntwintigste eewe zol wörn belaogd deur oorloongn, met deurdat de netuurlike bronn zo zachgies an op zult gaon.

==Stukkies==
Hier 'n enkel maol stukkies uut zien boekn:

''Geestlik lee-m is niet ’n zuûkn naor betekenisse maa ’n bevri’jding dervan. (...) Aandere diern hebt gien doel in ’t lee-m neudig. Maa ’t meanslike dier, ’n teeungnsprake met zichzölf, kan nie zunder. Worumme zolln wi’j der nie van uutgaon dat de zinne van ’t lee-m ienvoaldig is te ziêne?''
'''-Grays Anatomie-'''

{{Dialekt|sdz|[[Vechte|'t Vechtdal]]|ANS}}
[[Kategorie:Engelse schriever]]
[[Kategorie:Filosoof]]
