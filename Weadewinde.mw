[[Bestaand:Calystegia sepium - tara-seatapp.jpg|miniatuur|Weydewinde]]
[[Bestaand:Piespöttekewkped05.JPG|thumb|Weydewinde]]
De '''weydewinde''' ([[Latien|latyn]]: ''Covolvulvus sepium'' of ''Calystegia sepium'') is en vaste plante üüt de [[windefamily]] (''Convolvulaceae'') en hevt en groute witte blome. Et is in [[Nederlaand|Neaderland]] de groutste inheymske blome. Ümdat et vake vöärkümt up allerlei ungewünsde plaatsen, wördt de weydewinde vake as en [[Krödde (plaanten)|rüütsoort]] eseen. 

Döärdat de [[akkerwinde]] en de weydewinde årdig up mekare lyken wörden se vake mid mekare verward, in de volksmund wörden beide planten in et [[Nedersaksisch|neadersassisk]] anedüded mid ''pispotjen'', of en variant dårvan. 

== Verspreidingsgbeed ==
De weydewinde kümt vöär in de gemåtigde klimaten van et [[Noordelijk halfroend|noordelike halvrund]] sou as in [[Europa (continent)|Europa]], [[Azië|Asie]], [[Afrika|Noordwestafrika]], [[Noord-Amerika|Noordamerika]] en in landen mid en gemåtigd klimaat in et [[Zujelijk halfroend|südelik halvrund]] sou as in [[Australi'je (land)|Australie]], en [[Argentinië|Argentinie]] in [[Zuud-Amerika|Süüdamerika]].

== Kenmarken ==
De weydewinde hevt en lange dünne, rygende, rechtsümwindende stengel, dee richting de [[zunne|sünne]] groit. Et drait sik üm andere planten hinne, in en döär [[hegge]]n en [[rikkige|rikkinge]]. Et kan en längde bereiken van ungeväär twey tot dree meter. Under de grund sit en wurtelstekke, wårvanüüt en bült sköäten nå boaven skyten.

== Bloi ==
De weydewinde steyt in bloi van [[juni]] tot an de [[haarfst|harvst]]. Et hevt dan en (vüüv tot söäven centimeter) witte (pis)potformige blome. De blome bloit mär eyne dag, slüt sik as et düüster wördt of as et reagent. De döäsvrücht hevt eyn tot veer [[zaod (plaante)|såden]]. 

== Soorten ==
* ''Calystegia sepium'' subsp. ''americana''. Noordamerika.
* ''Calystegia sepium'' subsp. ''angulata''. Noordamerika.
* ''Calystegia sepium'' subsp. ''appalachiana''. in et ousten van Noordamerika.
* ''Calystegia sepium'' subsp. ''binghamiae''. in et westen van Noordamerika ([[Kalifornie]]).
* ''Calystegia sepium'' subsp. ''erratica''. Noordamerika.
* ''Calystegia sepium'' subsp. ''limnophila''. in et süden van Noordamerika.
* ''Calystegia sepium'' subsp. ''roseata''. [[West-Europa|Westeuropa]], an de küsten. Et hevt rose blomen.
* ''Calystegia sepium'' subsp. ''sepium''. Europa, Asie.
* ''Calystegia sepium'' subsp. ''spectabilis''. Siberie. Blomen hebben vake en rose klöör.

== Volksnamen ==
* [[Tweants]]:
** ''pispötte'' (aaid meyrvold)
** ''pispötje(s)''
* [[Veluws]]:
** ''pispotje(n)'', ''pispötje(n)'', ''pispötty(n)''
** ''krüüpspül'' 

{{Commons|Calystegia sepium|Calystegia sepium}}

[[Kategorie:West-Veluws artikel]]
[[Kategorie:Plaante]]
