[[Ofbeelding:Piespöttekewkped05.JPG|thumb|300px|Pispotjen]]
't '''Pispotjen''' ([[Latien]]: ''Covolvulvus sepium'' of ''Calystegia sepium'') is een vaste plaante uut de [[pispotjesfemilie]] (''Convolvulaceae'') en hef een grote witte bloeme. 't Is in [[Nederlaand]] de grootste inheemse bloeme. Umdat 't vake veurkump op allerlei ongewunste plaosen, wonnen 't pispotjen vake as een [[Krödde (plaanten)|ruutsoorte]] ezien. 

De plaanten ''Convolvulus arvensis'' en ''Cerastium arvense'' wonnen in 't [[Nedersaksisch]] oek vake ''pispotjes'' eneumd, umdat ze zo veule op mekaar lieken.

== Waor 't veurkump ==
't Pispotjen kump veur in de gemaotigde klimaoten van 't [[Noordelijk halfroend|Noordelijke halfrond]] zoas in [[Europa (continent)|Europa]], [[Azië]], Noordwest-[[Afrika]], en [[Noord-Amerika]], en in lanen mit een gemaotig klimaot in 't [[Zujelijk halfroend|Zujelijk halfrond]] zoas in [[Australi'je (land)|Australië]], en [[Argentinië]] in [[Zuud-Amerika]].

== Kenmarken ==
't Pispotjen hef een lange dunne, riegende, rechsumwiendende stengel, dee richting de [[zunne]] greuit. 't Dreit zich um aandere plaanten hinne, in en deur [[hegge]]n en [[rikkige]]. 't Kan een lengte bereiken van ongeveer twee tot dree meter. Onder de grond zit een wortelstekke, waovanuut een bulte scheuten naor boven schieten.

== Bleui ==
't Pispotjen steet in bleui van [[juni]] tot an 't [[haarfst|naojaor]]. 't Hef dan een (vuuf tot zeuven centimeter) witte (pis)potvormige bloeme. De bloeme bleuit mar ene dag, sluut zich as 't duuster wonnen of as 't regent. De deuzevruch hef één tot vier [[zaod (plaante)|zaodjes]]. 

== Soorten ==
* ''Calystegia sepium'' subsp. ''americana''. Noord-Amerika.
* ''Calystegia sepium'' subsp. ''angulata''. Noord-Amerika.
* ''Calystegia sepium'' subsp. ''appalachiana''. in 't osen van Noord-Amerika.
* ''Calystegia sepium'' subsp. ''binghamiae''. in 't wessen van Noord-Amerika ([[Californië]]).
* ''Calystegia sepium'' subsp. ''erratica''. Noord-Amerika.
* ''Calystegia sepium'' subsp. ''limnophila''. in 't zujen van Noord-Amerika.
* ''Calystegia sepium'' subsp. ''roseata''. [[West-Europa]], an de kusten. 't Hef roze bloemen.
* ''Calystegia sepium'' subsp. ''sepium''. Europa, Azië.
* ''Calystegia sepium'' subsp. ''spectabilis''. Siberië. Bloemen hemmen vake een roze kleur.

== [[Nedersaksisch]] ==
* [[Tweants]]:
** ''pispötte'' (aait meervoold)
** ''pispötje{{small()|s}}''
* [[Veluws]]:
** ''pispotje{{small()|n}}'', ''pispötje{{small()|n}}''
** ''pispöttie{{small()|n}}''
** ''haagwi{{small()|e}}nde''
** ''haogwiende'' ([[Harskamp]])
** ''heegwiende'' ([[Speuld]])
** ''heggewi{{small()|e}}nde''
** ''winde'' ([[Epe]], [[Une]])
** ''kruupspul'' ([[Klanenbeek]])

{{Commons|Calystegia sepium|Calystegia sepium}}

[[Kattegerie:West-Veluws artikel]]
[[Kattegerie:Plaante]]

[[nds:Rickelwinn]]
[[ar:لبلاب السياجات]]
[[az:Hasar sarmaşığı]]
[[da:Gærde-Snerle]]
[[de:Echte Zaunwinde]]
[[el:Περικοκλάδα]]
[[en:Calystegia sepium]]
[[es:Calystegia sepium]]
[[et:Tara-seatapp]]
[[eu:Ezkerte zuri]]
[[fi:Karhunköynnös]]
[[fr:Liseron des haies]]
[[hsb:Wšědna wijawka]]
[[hu:Sövényszulák]]
[[it:Calystegia sepium]]
[[li:Piespötteke]]
[[lt:Patvorinė vynioklė]]
[[nl:Haagwinde]]
[[nn:Strandvindel]]
[[pl:Kielisznik zaroślowy]]
[[ru:Повой заборный]]
[[sr:Ladolež]]
[[stq:Pispotte (Calystegia sepium)]]
[[sv:Snårvinda]]
[[zh:旋花]]
