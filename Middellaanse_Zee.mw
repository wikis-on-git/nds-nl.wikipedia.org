[[Image:Mediterranian_Sea_16.61811E_38.99124N.jpg|thumb|300px|Satellietfoto]]
De '''Middellaandse Zee''' is elegen tussen Zuud-[[Europa]], West-[[Azië]] en Noord-[[Afrika]]. 't Gebied is 3850 km laang en hef 'n gemiddelde breedte van 600 km, de gemiddelde diepte van de zee is ongeveer 1430 m. De totaole oppervlakte van de zee is ongeveer 2 miljoen km².

De Middellaandse Zee vormt de greens tussen [[Europa (continent)|Europa]] en [[Afrika]] en gedeiltelijk oek dee tussen Europa en [[Azië]]. 't Is via de [[Straot van Gibraltar]] (tussen [[Spanje]] en [[Marokko]]) verbunden mit de [[Atlantische Oceaon]] en via de [[Bosporus]] mit de [[Zwarte Zee]], dee volgens sommige opvattingen (mer neet volgens 't daogelijkse spraokgebruuk) oek tot de Middellaandse Zee beheurt. De verbinding mit de [[Rode Zee]] is 'n kunstmaotige en verloopt via 't [[Suezkenaol]] in [[Egypte]].

Tot de Middellaandse Zee beheuren oek de [[Adriatische Zee]] in 't oosten van [[Itaolië]], de [[Egeïsche Zee]] tussen [[Griekenlaand]] en Aziatisch [[Turkieë]], de [[Ionische Zee]] tussen Itaolië en Griekenlaand, de [[Tyrreense Zee]] in 't westen van Itaolië, de [[Ligurische Zee]] in 't noorden van [[Corsica]] en de [[Levantiense Zee]] in 't oosten van [[Cyprus]].

[[Category:West-Veluws artikel]]
[[Category:Zee]]
