[[Bestaand:Mediterranean Sea 16.61811E 38.99124N.jpg|thumb|300px|Satellietfoto]]
[[Bestaand:Mediterranean_Relief.jpg|thumb|300px|Middellaanse Zee]]
[[Bestaand:Mittelmeeranrainer.png|thumb|300px|Lanen an de Middellaanse Zee]]
De '''Middellaanse Zee''' is elegen tussen [[Zuud-Europa]], West-[[Azië]] en Noord-[[Afrika]]. 't Gebied is 3.850 km lange en hef een gemiddelde breedte van 600 km, de gemiddelde diepte van de zee is ongeveer 1430 m. De totale oppervlakte van de zee is ongeveer 2 miljoen km².

== Geografie ==
De Middellaanse Zee vormp de grens tussen [[Europa (continent)|Europa]] en [[Afrika]] en gedeeltelijk oek dee tussen Europa en [[Azië]]. 't Is via de [[Straote van Gibraltar]] (tussen [[Spanje]] en [[Marokko]]) verbunnen mit de [[Atlantische Oceaan]] en via de [[Bosporus]] mit de [[Zwarte Zee]], dee volgens sommigen opvattingen (mar neet volgens 't dagelijkse spraakgebruuk) oek tot de Middellaanse Zee beheurt. De verbiending mit de [[Rooie Zee]] is een kunsmaotige en verloop via 't [[Suezkenaal]] in [[Egypte (laand)|Egypte]].

Tot de Middellaanse Zee beheuren oek de [[Adriatische Zee]] in 't osen van [[Italië]], de [[Egeïsche Zee]] tussen [[Griekenlaand]] en Aziatisch [[Turkije]], de [[Ionische Zee]] tussen Italië en Griekenlaand, de [[Tyrreense Zee]] in 't wessen van Italië, de [[Ligurische Zee]] in 't noorden van [[Corsica]] en de [[Levantiense Zee]] in 't osen van [[Cyprus]].

=== Eilanen ===
De belangriekste eilanen elegen in de Middellaanse Zee bin:
* in 't wessen: de [[Balearen]] mit [[Mallorca]], [[Minorca]], [[Ibiza]] en 't onbewoende eilaandjen [[Illes Medes]] veur de [[kus]] van de [[Costa Brava]].
* centraal: [[Corsica]], [[Sardinië]], [[Sicilië]], [[Malta (laand)|Malta]] en [[Djerba]]
* in 't osen; [[Kreta]], [[Rodos (eilaand)|Rodos]] en [[Cyprus (eilaand)|Cyprus]]

=== Lanen ===
Lanen dee an de Middellaanse Zee liggen bin:
* in 't noordwesten en noorden: [[Spanje]], [[Frankriek]], [[Monaco (laand)|Monaco]], [[Italië]], [[Slovenië]], [[Krowatië]], [[Bosnië-Herzegovina]], [[Servië]], [[Montenegro]], [[Albanië]] en [[Griekenlaand]]
* in 't noordosen en osen: [[Turkije]], [[Syrië]], [[Libanon]] en [[Israël]]
* an de zuudkaante: [[Egypte (laand)|Egypte]], [[Libië]], [[Tunesië]], [[Algerije]] en [[Marokko]]
* eilaandstaoten: [[Malta (laand)|Malta]] en [[Cyprus]]

=== Revieren ===
De [[Niel]] is vereweg de grootste revier dee uutkump in de Middellaanse Zee. Alle aandere grotere revieren (langer as 400 kilemeter) dee in de Middellaanse Zee uutkoemen, ontspringen in Europa. Van west naor oost bin dat: de [[Ebro]], de [[Rhône (revier)|Rhône]], de [[Tiber]], de [[Po (revier)|Po]], de [[Adige]] (Etsch) en de [[Maritsa]] (Evros).

== Middellaanse-Zeeklimaot ==
't Middellaanse-Zeeklimaot wonnen oek wel Mediterraan klimaot eneumd. De term Middellaanse-Zeeklimaot verwies naor 't klimaot in lanen rond de Middellaanse Zee. De grote, rilletief warme, waotermassa is van grote invleud op de lanen rondumme de Middellaanse Zee. De noordelijk elegen lanen bin daordeur rilletief warm (Mediterraan klimaot), de zujelijke lanen rilletief koel. De [[zoemer]]s bin warm en de [[wienter]]s, waorin de meeste [[regen]] vuilt, bin zach. 't Mediterraan klimaot maak onderdeel uut van 't subtropische klimaotgebied.

[[Kategorie:West-Veluws artikel]]
[[Kategorie:Zee]]
