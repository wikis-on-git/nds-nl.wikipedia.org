{{Wiu|gos}}
t '''Krim-Goties''' is n [[Germoanse toalen|Germoans]] [[dialekt]] dat tot t eand van de [[18e aiw]] sproken wuir deur [[Goten]] ien isoleerde gebieden van de [[Krim]] (naauw ien [[Oekraïne]]).

Ien de eerste helft van t eerste [[millennium]] zworven de Goten oet over hail [[Europa]]. Vertrekkend vanoet [[Skandinoavië]] nog veur de joartelling, kwamen ze ien t midden van de [[3e aiw]] ien [[Ruslaand|Zuud-Ruslaand]] aan. Ien de [[4e aiw]] moesten de Goten liek as veule aandere [[Germaonen|Germoanse]] [[stamme]]n roemte maoken veur de [[Hunnen]] en begon de trek noar t westen.

Toch binnen de Gotiese sporen ien Zuud-Ruslaand nait veur aaltied oetwist. Dat bliekt oet n aantel bronnen van de [[9e eeuw|9e]] tot de [[18e aiw]]. Der is maor ain bron dij wat meer informoatsie over de toal zölf geeft: n braif van de [[Vlaanderen|Vloamse]] diplomoat [[Ogier Gisleen van Busbeke]] (1522 – 1592), dij ien de periode 1554 – 1592 gezant was ien [[Konstantinopel]], oet 1562 en veur t eerst publiseerd is ien 1589, geeft n opsommen van n tachtigtal woorden en n laid dat ien dij toal zol wezen.

Busbekes informoatsie is ien n aantel opzichten twiefelachtig: zien bronnen wazzen nait onbetwist (de ain was n [[Griekenland|Griek]] dij Krim-Goties as tweide toal kende, de aander n Goot dij zien moudertoal veur t [[Grieks]] had opgeven); verder is der de meugelkhaid dat Busbekes beschrieven deur zien eigen [[Vloams]] beïenvloud is: der binnen onbetwistboare fouten ien de drokte tekst, dij onze ainigste bron is.

Toch is veul van de woordenschat dij deur Busbeke optekend wuir onmiskenboar Germoans.
{|
|-
||'''Krim-<br />Goties'''
||''betaikenis''
||'''Biebels-<br />Goties'''
||''Aandere Germoanse synoniemen''
|-
||''Apel''
||"appel"
||<small>(onbekend)</small>
||Engels ''apple'', Duuts ''Apfel'', Zweeds ''(vild-)apel, äpple''
|-
||''Handa''
||"haand"
||'''handus''' (v.)
||Engels en Zweeds ''hand'', Duuts ''Hand''
|-
||''Schuuester''
||"zuster"
||'''swistar''' (v.)
||Engels ''sister'', Duuts ''Schwester'', Zweeds ''syster''
|-
||''Hus''
||"hoes"
||'''hūs''' (n.)
||Engels ''house'', Duuts ''Haus'', Zweeds ''hus''
|-
||''Reghen''
||"raigen"
||'''rign''' (n.)
||Engels ''rain'', Duuts ''Regen'', Zweeds ''regn''
|-
||''Singhen''
||"zingen"
||<small>(onbekeand)</small>
||Engels ''sing'', Duuts ''singen'', Zweeds ''sjunga''
|-
||''Geen''
||"goan"
||<small>(onbekeand)</small>
||Engels ''go'', Duuts ''gehen'', Zweeds ''gå''
|-
|colspan="4"|Busbeke vermeldt ook n aantel woorden dij hai nait herkende, maor woarvan wie naauw overainkomende Germoanse woorden hebben:
|-
||''ano''
||"hean"
||'''hana''' (m.)
||Nederlaands ''hen'', Engels ''hen'', Duuts ''Hahn'', Zweeds ''höna''
|-
||''malthata''
||"zei, sprak"
||<small>(onbekend)</small>
||Old-Engels ''maþelode'', Zweeds ''mälte'' (archaïes), vergeliek ook t Limbörgs/Keuls Platt/Rienlaands/Nederfrankies: "moele(n)/mule(n)" ien vleden tied: "moelde".
|}

Houwel de oorspronkelke kwalifikoatsie van dizze toal as Goties vermoedelk meer op etniese dan toalkundige gronden berust - dat wil zeggen de sprekers wazzen Goten dus moest de toal ook Goties wezen - dailt ze n aantel dudelke fonologiese ontwikkelens mit t Goties oet de Biebelvertoaling van [[Wulfila]]. t woord ''ada'', "aai" ([[Zweeds]] ''ägg'') het de typies Gotiese verstaarking van de [[Oergermaans|Proto-Germoanse]] *-jj- ien -ddj- (zo as ien Wulfila-Goties ''iddja'' "gong" van t Proto-Germoanse *''ejjon''). "Aai" ien t Proto-Germoans is *''ajja''.

Der binnen ook veurbeelden van kenmaarken dij ien Krim- en Wulfila-Goties bewoard bleven binnen, maor dij ien de [[West-Germoanse toalen|West-]] en [[Noord-Germoanse toalen]] veraanderd binnen. Bieveurbeeld, zowel Krim- as Wulfila-Goties beholden de Germoanse /z/ as [[sibilant]], wielst dit ien aal aandere Germoanse dialekten n /r/ worden is.

Maor der binnen perblemen mit de aannoame dat Krim-Goties simpelweg n deurontwikkelen is van t Goties oet Wulfila's Biebel. Eankelde ontwikkelens ien Wulfila-Goties binnen nait weerom te vinden ien t Krim-Goties, bieveurbeeld:
* Krim-Goties beholdt de Germoanse /e/ wielst dit ien Wulfila-Goties /i/ worden is, bv. Krim-Goties ''reghen'', ''suuester'', Wulfila-Goties ''rign'', ''swister''
* Krim-Goties beholdt de Germoanse /u/ veur de /r/ wielst Wulfila-Goties de /au/ het, bv. Krim-Goties ''vvurt'', Wulfila-Goties ''waurþi''.

Maor der binnen ook vergeliekboare ontwikkelens mit t West-Germoans, zo as de ontwikkelen van de /þ/ tot n [[plosief]] as ien Krim-Goties ''tria'' tegenover Wulfila-Goties ''þriu''. Verschaaidene historiese bronnen nuimen de overainkomst mit t [[Nederduuts]] en de verstoanboarhaid van t Krim-Goties veur [[Duuts]]toaligen.

Der binnen hierveur twei meugelke oorzoaken: dat Krim-Goties n apaarte tak is van [[Oost-Germoanse toalen|Oost-Germoans]], aofwiekend van Wulfila-Goties; of dat Krim-Goties aofstamt van West-Germoanse migraanten dij ien de vrouge [[middelaiwen]] noar de Krim verhoesden en woarvan de toal vervolgens deur t Goties beïenvloud wuir.

Baidend theorieën wuiren ien de [[19e aiw]] veur t eerst bekeandmaokt en worden tegenwoordig respektievelk deur [[Peter Stearns|Stearns]] en [[Ottar Grønvik|Grønvik]] betwist. Houwel der gain overainkomst is over dit perbleem, wordt wel algemain aannomen dat Krim-Goties nait van Wulfila-Goties aofstamt.

t Laid dat Busbeke optaikend het is minder overdudelk Germoans en bliekt nait definitief te vertoalen. Der is gain overainkomst of t waarkelk Krim-Goties is.

Rond [[1780]] berichtte de [[oartsbisschop]] van [[Mahiljow]], [[Wit-Ruslaand]] over n bezuik aan de Krim woar hai aan de zuudkust en bie [[Sebastopol]] "Tatoaren" ontmout har dij n toal proatte dij op t [[Platduuts]] leek.

== Bronnen ==
* Hempel, H., ''Gotisches Elementarbuch'' (Berlien, 1966)
* MacDonald Stearns, Crimean Gothic. Analysis and Etymology of the Corpus, Saratoga 1978. Hierin staait de Latainse tekst van Busbekes verslag mit n Engelse overzetten.
* MacDonald Stearns, "Das Krimgotische". In: Heinrich Beck (ed.), Germanische Rest- und Trümmersprachen, Berlin/New York 1989, 175-194.
* Ottar Grønvik, Die dialektgeographische Stellung des Krimgotischen und die krimgotische cantilena, Oslo 1983.

== Boetende heanwiezen ==
* [http://titus.uni-frankfurt.de/texte/etcs/germ/got/krimgot/krimg.htm?krimg001.htm Busbekes verslag, ien t Latain]
* [http://www.utexas.edu/cola/centers/lrc/eieol/gotol-10-R.html Introduction to Crimean Gothic] - Universiteit van Texas ien Austins introduksie ien Krim-Goties (aan t eand van de bladziede)

{{Germoans}}
{{Dia|Dit artikel is schreven ien de Algemaine Leegsaksiese Schriefwieze}}

[[Kattegerie:Grunnegs artikel]]
[[Kattegerie:Germaanse taol]]

[[als:Krimgotiese Sprache]]
[[br:Goteg Krimea]]
[[ca:Gòtic de Crimea]]
[[crh:Qırım Got tili]]
[[cs:Krymská gótština]]
[[de:Krimgotiese Sprache]]
[[en:Crimean Gothic]]
[[eo:Krime-gota lingvo]]
[[es:Gótico de Crimea]]
[[id:Bahasa Gotik Krim]]
[[is:Krímgotneska]]
[[it:Lingua gotica di Crimea]]
[[ja:クリミアゴート語]]
[[ko:크림 고트어]]
[[lt:Krymo gotų kalba]]
[[nds:Krimgootsche Spraak]]
[[nn:Krimgotisk]]
[[no:Krimgotisk]]
[[ru:Крымско-готский язык]]
[[sr:Кримски готски језик]]
[[sv:Krimgotiska]]
[[uk:Кримськоготська мова]]
