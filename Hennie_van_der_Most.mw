[[Bestaand:Koperen Hoogte.jpg|thumb|Van der Most zien restaurant De Koperen Hoogte, Zwolle]]
'''Hennie van der Most''' ([[Slagharen]], [[23 meert]] [[1950]]) is een [[Nederlaand|Nederlaandse]] [[oondernemmer]] uut [[Oaveriessel]]. Hi'j koopt veurnamelijk olde bedriefspanden en bouwt dizze umme töt [[horeca]]- en vermaakscomplexen mit pebliekspriezen die nog lange niet zo gek bint.

==Waandel==
Van der Most is geboren as boerenzeune. Hi'j volgden drei jaor de [[Legere technische schoele|LTS]] en had verscheiden baanties. In 1974 begund' e een haandel in old iezer. Zien recreatieondernemingen bint ontstaon uut een privé-zwömbad mit [[sauna]] in zien schure in Slagharen. De hiele buurte mocht d'r tègen betaling gebruuk van maken, mar de gemiente [[Hardenbarg (gemiente)|Hardenbarg]] verbood hum zien schure veur pebliek open te stellen. In 1980 kocht Van der Most daorumme een leegstaonde [[weveri'je|bontweveri'je]] in Slagharen umme d'r zwöm- en saunacentrum [[De Bonte Wever (Slagharen)|De Bonte Wever]] van te maken. Verscheiden aandere prejecten zolden volgen.

Van der Most stiet bekend as een eigenzinnige, pragmatische ondernemer die niet drok is op ambtelijke besluutvörming en gedetailleerde plannen op pepier. (Ver)bouwen en plannen maken döt e dan ok 't liefst tegeliekertied. Hi'j mag graag per [[helikopter]] reizen. Zien centeri'je wördden in 2003 deur 't maondblad ''[[Quote]]'' eschat op 34 miljoen euro.

Det jaor kwaamp d'r drokte rond Van der Most, naodet een lasser uut [[Kazachstan]], die illegaal in dienst was bi'j een onderannemer, in [[Kalkar]] van een steiger völt en kwaamp te oaverlieden. In juli 2004 hebt ze Van der Most uutereupen töt miest markante Oaveriesselse horecaondernemer van 't jaor.

Van der Most is veurzitter van [[DGA Network]], een belangenorgenisaotie van zölfstaandige ondernemers en [[directeur-grootandielholder|directeuren grootandielholders]] mit 400 leden. In 2008 startten hi'j mit dit netwark een plan um, mit steun van verschillende maotschoppelijke sectoren, warkelozen an een vaste bane te helpen.

Bi'j de verschillende bedrieven van Van der Most warkt in totaal zo'n 2000 mèensen.

==Bekende ondernemingen==
''(name, plaatse, oorspronkelijke functie van 't gebouw)''
*1985: [[Speelstad Oranje]], [[Oranje (Drenthe)|Oranje]], [[eerdappelmaalfebriek]]
*1988: [[Preston Palace]], [[Almelo]], [[ziekenhuus]]
*1994: [[Evenementenhal]], [[Hardenbarg (stad)|Hardenbarg]], tapijthal
*1995: [[Wunderland Kalkar]] en Kernies Familienpark, [[Kalkar]] (D), [[kweekreactor Kalkar]]
*2001: [[De Koperen Hoogte]], [[De Lichtmis]], [[Zwolle]], [[watertoren]]
*2003: [[Evenementenhal]], [[Rieswiek (Zuud-Hollaand)]], bakkeri'je
*2005: [[Evenementenhal]], [[Gorinchem]], distributiecentrum
*2006: [[Pipodorp]], [[Oranje (Drenthe)|Oranje]], koelcontainers
*2007: [[Dorf Wangerland]], [[Wangerland]] (D), [[militaire basis]]
*Nog in anbouw: [[Itterbeck]] (Duutslaand), een 135 [[bunder]] groot terrein van een vroggere [[legerplaatse]] van de [[NAVO]] wördt ummebouwd töt de eerste [[indoorcamping]] ter wereld

Daornaost hef Van der Most een bedrievencomplex mit onder aandere een iezerhaandel, een horecahaandel, een bouwhaandel in [[Schunesloot]] en drei kiprestaurants onder de name De Piri Piri.

In 2001 braandden [[De Bonte Wever (Slagharen)|De Bonte Wever]] uut. Van der Most wol anvankelijk 't zwöm- en saunaparredies herbouwen. End 2004 besleut e det niet te doen, umdet e de eisen die de pervincie Oaveriessel stelde te hoog vund.

In meert 2007 braanden Staalbouw Special Products hielemaole of. De braandweer wus de braand onder controle te kriegen, zodet de omliggende bedrieven gien schade ondervunden. As gevolg van de braand kwamen meer as 2500 tropische veugels en vissen um 't lèven. In 't verwoeste paand, det centraol lag op 't bedrieventerrein van Van der Most in Schunesloot, was de ondernemer tientallen jaoren eerder zien imperium begund.

==Operatie Van der Most==
Vanof juli 2009 prissenteert Van der Most 't [[MAX]]-pregramma ''[[Operatie Van der Most]]'' waorin e as bedrievendokter fungeert veur bedrieven in nood. De [[Verenigd Keuninkriek|Britse]] ondernemer [[John-Harvey Jones]] (in 2008 oaverleden) prissenteerden in de vrogge jaoren '90 een soortgeliek pregramma onder de titel ''Troubleshooter'' veur de [[British Broadcasting Corporation|BBC]]. Later wördden dit pregramma eprissenteerd deur [[Gerry Robinson]].

== Bibliografie ==
*''Super Nederland, een helikopterview over ons land'' (2010, mit Henri Massen en Sabrina Barmentloo), ISBN 9789090256160

==Rifferenties==
*[http://www.wieiswieinoverijssel.nl/details2.asp?Id=145 Biografie van Hennie van der Most]
*[http://www.quotenet.nl/biz/hennie_van_der_most_wordt_bedrijvendokter.php Hennie van der Most wordt bedrijvendokter], Jonathan Ursem, ''Quote''

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

{{DEFAULTSORT:Most, Hennie Van Der}}
[[Categorie:Drèents artikel]]
[[Kategorie:Nedersaksiese leu]]
[[Categorie:Nederlaands oondernemmer]]
