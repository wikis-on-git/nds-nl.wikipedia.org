[[Ofbeelding:AndréManuel.jpg|thumb|right|200px|André Manuel]]

'''André Manuel''' ([[Deepn]], [[1966]]) is nen [[Tweante|Tweantsen]] muzikaant en komiek. Vanof [[1985]] dut he vroagstukke oet de moatskoppieje behaandeln met zinnen band [[Fratsen]].

As disn band dr met oetskeaidt, keump Manuel in [[1996]] met ne vuurstelling den at de titel ''Krang'' dreg. n Programma doarop dut he ook optreedn met nen band den at ''Krang'' het. Doarnöast blif he ook ''solo'' op de plaankn stoan.

Mear hee dut al earder komiek spöln, want in [[1989]] krig he de Persoonlikheaidspries van t [[Kammeretn]], en in [[1990]] de jurypries van t [[Leaids Kabaret Festival]].

Met Krang krig Manuel in [[2000]] nen [[Zilvern Hoarp]]. In [[2001]] keump he in t niejs duurdet he tiedns t kunnigwordnsbezeuk an [[Oaweriessel]] van [[Prins Willem-Alexander|Preens Wilm-Alexander]] en [[Maxima Zorreguieta]] n kul oet de bokse haalt. Dit deed he, zear he, um de leu oawer ne [[Reppubliek]] te loatn deankn.

In [[2004]] skeaidt dr Krang met oet. Manuel geet allene verdan.

Seend t begin van [[2008]] hef Manuel wier nen niejn band: "André Manuel & De Ketterse Fanfare". Met disn band geet he vandaag an n dag duur t hele laand. Oonderwiel hef he doarmet al twee CD's oet-ebracht: Op Verzoek van de Goden (2008) en Tjuup!(2009).

Hee hef ook nog n bölken [[akteur|akteerd]] in de [[soapriege]] [[Van Jonge Leu en Oolde Groond]] van [[RTV Oost]]. Hierin spölt he ''Jens van Beantem'', nen peardetrainer den at duur n ongeval zelf nit mear kan peardriedn.

Vearder hef he nog zin eegn [[kollum|stukn]] in t radioprogramma ''De Andere Wereld'' van de [[IKON]]. In [[2012]] maakn he t ankondigingsmuzieksken vuur de komedieriege [[Groote Markt 30]] van [[RTV Oost]], saamn met [[Daniël Lohues]].

==Komiese oetvoerings==
*Ik wil een beest in bed (1990) 
*Indianenverhalen (1992) 
*Alles moet weg (1994) 
*Krang (1996) 
*Braaf (1998) 
*De kluts (2000) 
*Tier (2001) 
*Sleet (2003) 
*Lazarus (2005) 
*Burger (2006) 
*Voor God noch Vaderland (2008)

==Oetgoande verbeending==
*[http://www.maneman.nl Eegne webstea]

[[Kategorie: Tweants artikel]]
[[Kategorie: Muzikaant uut Oaveriessel]]
