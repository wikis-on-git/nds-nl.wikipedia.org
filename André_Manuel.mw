'''André Manuel''' ([[Deepn]], [[1966]]) is nen [[Tweante|Tweantsen]] muzikaant en komiek. Vanof [[1985]] dut'e vroagstukke oet de moatskoppieje behaandeln met zinnen band [[Fratsen]].

As disn band dr met oetskeaidt, keump Manuel in [[1996]] met ne vuurstelling den at de titel ''Krang'' dreg. n Programma doarop dut'e ook optreedn met nen band den at ''Krang'' het. Doarnöast blif'e ook ''solo'' op de plaankn stoan.

Mear hee dut al earder komiek spöln, want in [[1989]] krig'e de Persoonlikheaidspries van t [[Kammeretn]], en in [[1990]] de jurypries van t [[Leaids Kabaret Festival]].

Met Krang krig Manuel in [[2000]] nen [[Zilvern Hoarp]]. In [[2001]] keump'e in t niejs duurdet'e tiedns t könnigwordnsbezeuk an [[Oaweriessel]] van [[Prins Willem-Alexander|Preens Wilm-Alexander]] en [[Maxima Zorreguieta]] zinne piele oet de bokse haalt. Dit deed'e, zear'e, um de leu oawer ne [[Reppubliek]] te loatn deankn.

In [[2004]] skeaidt dr Krang met oet. Manuel geet allene verdan.

Seend t begin van [[2008]] hef Manuel wier nen niejn band: "André Manuel & De Ketterse Fanfare". Met disn band geet'e vandaag an dag duur t hele laand. Oonderwiel hef'e doarmet al twee CD's oet-ebracht: Op Verzoek van de Goden (2008) en Tjuup!(2009).

Hee hef ook nog n bölken akteerd in de [[zeperiege]] [[Van Jonge Leu en Oolde Groond]] van [[RTV Oost]]. Hierin spölt'e ''Jens van Beantem'', nen peardetrainer den at duur n ongeval zelf nit mear kan peardriedn.

Vearder hef'e nog zin eegn [[kollum|stukn]] in t radioprogramma ''De Andere Wereld'' van de [[IKON]].

==Komiese oetvoerings==
*Ik wil een beest in bed (1990) 
*Indianenverhalen (1992) 
*Alles moet weg (1994) 
*Krang (1996) 
*Braaf (1998) 
*De kluts (2000) 
*Tier (2001) 
*Sleet (2003) 
*Lazarus (2005) 
*Burger (2006) 
*Voor God noch Vaderland (2008)

==Oetgoande verbeending==
*[http://www.maneman.nl Eegne webstea]

[[Kattegerie: Tweants artikel]]
[[Kattegerie: Muzikaant uut Oaveriessel]]

[[nl:André Manuel]]
