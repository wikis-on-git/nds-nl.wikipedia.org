[[Bestaand:Photosynthesis.gif|thumb|Skematies oawerzicht van fotosyntese bie plaanten. Vriekommende kolhydraten wordt deur de plaante broekt of opsloan.]]
[[Bestaand:Photosynthesis equation.svg|thumb|Algemene skeadkeundige vergelieking veur fotosyntese bie plaanten.]]
[[Bestaand:Seawifs global biosphere.jpg|thumb|right|Samensteelde ofbeelding van wearldwiede fotosynteseverdeling, met beade oseanies [[fytoplankton]] en [[gewas]]sen. Doonkerrood en blaauwgreun geewt plaatsen met völle fotosyntese an.]]

'''Fotosyntese''' (oet et [[Grieks]]: φώτο- [foto-], "lecht", en σύνθεσις [syntese], "samengoan") is een [[chemie|chemies]] proses wat kracht oet [[zunne|zunlecht]] haalt um [[kolstofdiokside]] um te zetten in organiese verbeendingen, zo as [[koolhydraten|kolhydraten]]. Fotosyntese zorget veur genog zoerstof in den [[daampkreenk]] en veur alle neudige organiese samenstellingen veur leawen op [[earde]].<ref>Bryant DA, Frigaard NU - "Prokaryotic photosynthesis and phototrophy illuminated". Trends Microbiol (2006), vol. 14, is 11. 488–96.</ref>

[[Plaanten]], [[algen]] en [[blaauwalgen]] köant fotosyntetiseren. Disse leawensvörme hebt veur fotosyntese [[water]] en kolhydraten neudig, en geewt [[zoerstof]] as ofvalstof of. Een paar aandere [[bakterie|bakteriesoorten]] geewt bie de fotosyntese gin zoerstof of. Dit wörd ''anoksigene'' [[zoerstofloze fotosyntese|(zoerstofloze) fotosyntese]] neumd. Zowat alle leawensvörme haalt oet fotosyntese voor en kracht, of kolstoffen in organiese verbeendingen. Een leawensvörm wat zelf fotosyntese kan oetvoeren, wörd ''fotoautotroof'' neumd. Doartegenoawer stoat de ''chemotrofe'' leawensvörme, dee chemiese verbeendingen neudig hebt vuur fotosyntese. Wiedters gef et nog wat leawensvörme dee kolstoffen haalt oet verskillende organiese verbeendingen, in plaatse van oet kolstofdiokside. Disse neumt gelearden dan wier ''fotoheterotroof''.

Et gef völle soorten fotosyntetiese prosessen, dee verskilt per leawensvorm. Liekewel bint der wat elemeanten oaweral liek. Lecht wörd opnömmen in greune [[chlorofiel]]hooldende [[proteïne]]n. In plaanten zitt proteïnen in [[organel]]len dee [[chloroplast]]en neumd wordt. Disse zitt veural in [[bladsel]]len. In [[bakterie|bakteriën]] zitt ze in et [[plasmamembraan]]. Bie disse lechtofhaankelike reaksies wörd wat kracht broekt um [[elektron]]en oet nuttige stoffen te halen, zo as oet water, woardeur zoerstofgas ontsteet. Wiedters komt der nog twee samenstelde stoffen vrie: vermeenderde [[nikotinamideadeninedinukleotidefosfaat]] (NADF) en [[adenosinetrifosfaat]] (ATF).


[[Kategorie: Tweants artikel]]
[[Kategorie: Biologie]]
[[Kategorie: Fotosyntese]]
