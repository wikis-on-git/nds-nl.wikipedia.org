De '''neijaorskoek''', ok wel '''joskoek''', is een traditioneel [[Drenthe|Drèents]] gebak dat tussen [[kìrsttied|karst]] en [[nijjoar|neijaor]] bakken wordt. De neijaorskoek is vergeliekbaor mit de [[Grunnen (provìnzie)|Grunnings-]][[Oostfraislaand|Oostfriese]] [[spekdik]], maor de spekdik hef een dikke zachte structuur, terwiel de neijaorkoek dun en haard is en gien spek bevat. Ok wordt de neijaorskoek vaoker maokt van [[garst]] as van [[rogge]], zoas de spekdik. 

As 't deeg maokt is, drokt ze een klein bollegien in een [[kniepiezer]] en legt der stukkies [[Drèentse kosterworst]] in. Daornao giet 't iezer dicht en dat laot ze ungeveer 10 seconden zo staon. Dan even ofkoelen en de neijaorskoek is klaor.

De schriefster [[Ali Brals-Luinge]] oet [[Grol]] schreef: ''"In de mieste hoeshollings zaten de vrouwlu daogenlang te knieperties en joskoeken bakken. Dat gebeurde vaok in 't stookhok. Daor stun de kookkachel of de aol [[klomkachel]] glunig rood."'' Ze memoreerde wieder dat vroeger de kinder de buurt opgungen um iederien 't neijaor of te winnen en daorbij zungen:

<poem style="margin-left:1.5em; font-style:italic">
Gelukkig neijaor
He'j de joskoeken gaor?
Een zeupie erbij,
Is goed veur mij,
Maor niet veur Jan,
Die pist er van.
</poem>

==Bronnen==
*Brals-Luinge, Ali  (1977), ''en toen..... zag ik.....'', Assen: Hummelen

{{dia|Schreven in 't [[Midden-Drèents]]}}

[[Kategorie:Drèents artikel]]
[[Kategorie:Gebak]]
[[Kategorie:Nedersaksiese gerechten]]
