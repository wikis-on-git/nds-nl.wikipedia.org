[[Ofbeelding:Taraxacum officinale(01).jpg|thumb|250px|Hondebloeme]]
De '''hondebloeme''' ([[Latien]]: ''Taraxacum officinale'') is een soorte uut de compesietenfemilie (''Asteraceae''). In disse femilie bin bloemen stark ekrompen en klein en de bloemblaojen staon dronge op mekaar in de bloemkop. Hondebloemen koemen iezelig vake veur. In [[april]] kunnen hondebloemen hele weilanen geel kleuren, mar dat betekent neet dat bepaolde microsoorten en secties neet zeldzaam kunnen ween. De wortel van de hondebloeme wonnen oek wel in edreugen vorm tegen nier- en galkwaolen gebruuk.

De hondebloeme kump van oorsprong veur in [[Afrika]], [[Azië]] en [[Europa]] en is deur de meens over veule aandere plaosen verspreid.

==Gebruuk==
Hondebloeme wonnen oek wel egeten. De blaojen wonnen hierveur overdek mit zaand, waordeur ze verbleken. 't Wonnen dan molleslaod eneumd. Dit is 't jonge blad van de hondebloeme. Vrogger wönnen der 's [[leinte|lentes]] in mollebulten ezoch naor ebleken hondebloemen, hierdeur kreeg 't de naam molleslaod.

Deur veredeling is een verbeteren, bladrieke molleslaod verkregen. Molleslaod wonnen op verschillende marken in [[Europa]] as malse veurjaorsgreunte an-ebeujen. In Nederlaand en België is 't neet ruum verkriegbaor. De blaojen wonnen oek wel egeten deur [[kniende|knienen]] en [[cavia|cavia's]].

==Micro-soorten==
In Nederlaand bin minsens 250 micro-soorten bekend. Een micro-soorte is een [[klonen|kloon]] of mengelmoes van klonen, dee morfelogisch onderscheidbaor bin van mekaar. Umdat der iezelig veule kruzingen tussen de micro-soorten veurkoemen, wonnen ze deur de ''[[Heukels' flora van Nederlaand]]'' neet meer as amparte micro-soorten ezien en bin de volgende secties en soorten van de hondebloeme samen-edaon:
*sect. ''Taraxacum''
*sect. ''Ruderalia''
*sect. ''Vulgaria''
*''Taraxacum vulgare''
*''Taraxacum palustre''
*''Taraxacum laevigatum''
*''Taraxacum obliquum''
*''Taraxacum celticum''
*''Taraxacum hamatum''
*''Leontodon taraxacum''

==Aandere namen==
De hondebloeme (in 't [[Nederlaands|Nederlaans]]: ''paardenbloem'') steet in 't [[Nedersaksisch]] bekend as de ''hondstong'', ''hondebloeme'', ''peerdebloeme'' en varianten (kiek bie [[#Nedersaksisch|Nedersaksisch]]). In 't Nederlaans is hondstong oek de benaming veur een aandere plaantesoorte. In 't zujen ([[Limburg (Nederlaand)|Limburg]]) en in [[Vlaanderen]] ([[België]]) wonnen de hondebloeme oek wel ''pisbloem'' eneumd.

De [[Duuts]]e benaming ''Löwenzahn'' en de [[Noors]]e benaming ''løvetann'', ofwel ''leeuwentaand'', bin of-eleid van de blaojen dee ekarteld bin en doon denken an scharpe leeuwentanen.

==Nedersaksisch==
*[[Drèents]]:
**''hondebloem<small>(</small>e<small>)</small>'', ''hondebloum''
**''hondefoeke'' ([[Ni'jlusen]])
**''hond<small>(</small>s<small>)</small>tong'', ''ontong''
**''peerdebloem<small>(</small>e<small>)</small>
*[[Graafschopper Platt]]: ''Houndeblome''
*[[Grunnegs]]:
**''hondebloum<small>(</small>e<small>)</small>''
**''peerdenbloum<small>(</small>e<small>)</small>''
*[[Sallaans]]:
**''hondebloeme'' ([[Omm]])
*[[Stellingwarfs]]: ''peerdebloeme''
*[[Urks]]: ''peardebloem''
*[[Veluws]]: 
**''honde<small>(</small>n<small>)</small>bloem<small>(</small>e<small>)</small>'', ''honde<small>(</small>n<small>)</small>blom<small>(</small>me<small>)</small>''
**''peerde<small>(</small>n<small>)</small>bloem<small>(</small>e<small>)</small>'', ''peerde<small>(</small>n<small>)</small>blom<small>(</small>me<small>)</small>''
**''hondigeblom'' ([[Harderwiek]], [[Hierden]])
**''hoensbloem'' ([[Niekark]])
**''hondepolle'' ([[Apeldoorne]])
*'''Opzeuken:''' [http://www.meertens.nl/pland/woordenboekartikel.php?term=Gewone%20paardenbloem klik hier]

==Citaot==
:''Maar de Grote Schepper van alle ding'n,''
:''bracht ok ow voort op de darde dag.''
:''Wie zol dan toch onder de starveling'n''
:''ow achteruut zetten en met welk gezag?''

Uut ''Hondebloeme'', gedicht deur Dieks Makkinga<br>
Evunden in: Harrie Scholtmeijer (2006). ''Woordenboek van de Overijsselse Dialecten. De Wereld-B''. Kampen.

==Ofbeeldingen==
<gallery>
Ofbeelding:Flower Rex 4.jpg
Ofbeelding:Paardebloem_weiland.jpg
Ofbeelding:Dandelion-leaf.jpg
Ofbeelding:Paardebloem_zaadpluis.jpg
</gallery>

{{Commons|Taraxacum officinale}}
{{Dia|Disse pagina is eschreven in 't [[Nunspeets]]}}

[[Kattegerie:West-Veluws artikel]]
[[Kattegerie:Plaante]]

[[bg:Глухарче]]
[[da:Mælkebøtte (Taraxacum)]]
[[de:Löwenzahn (Taraxacum)]]
[[en:Dandelion]]
[[eo:Leontodo]]
[[es:Taraxacum officinale]]
[[et:Võilill]]
[[fa:قاصدک]]
[[fr:Pissenlit]]
[[hu:Gyermekláncfű]]
[[it:Taraxacum officinale]]
[[ja:タンポポ]]
[[lt:Kiaulpienė]]
[[nl:Paardenbloem]]
[[no:Løvetann]]
[[pl:Mniszek lekarski]]
[[pt:Dente-de-leão]]
[[ru:Одуванчик]]
[[sv:Maskrosor]]
[[zh:蒲公英]]
