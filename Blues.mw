'''Blues''' is n naam vuur ne vorm van [[muziek]] en [[muziekstiel]]<ref>Kunzler's Dictionary of Jazz gef twee definisies: '''Blues'''-nen van oorsproonk [[afro-amerikaans]]en muziekstiel (blz. 128), en de '''bluesvorm''', nen wiedverspreaiden vorm van muziek (blz. 131)</ref> wat oet [[Afrikaans-Amerikaans]]e gemeenskopn kömn, heuwdzakelik in t zuudn van de [[Verenigde Stoaten]] roond t eande van t [[19e eeuw|19de joarhoonderd]] oet [[Spiritual (muziek)|spirituals]], [[woarkgezang]]n, [[veeldskreew]]n, [[kreenkzaank]] en [[chant]]s, en seempele verhaalkes op riem.<ref name="The Evolution of Differing Blues Styles">[http://how-to-play-blues-guitar.com/the-blues/the-evolution-of-different-blues-styles/How To Play Blues Guitar - The Evolution of Differing Blues Styles]. Bekekn op 2008-08-11</ref> n Bluesvorm, te veendn in oonder mear [[jazz]], [[rhythm and blues]] en [[rock and roll]] besteet oet kenmoarkende akkoordnverleupe, woervan de [[12-moatn blues]] t bekeandst is. De [[blue nootn]] dee't vuur de oetdrukking van t geveul vake of-evlakt of eböagn ezungn of espöld wordt (mineur 3e noar majeur 3e) in verhoolding met de [[toon (muziek)|toon]] van de [[toonladder in majeur]], zeent ook belangriek vuur t kenmoarkende geluud. 

n Muziekstiel 'blues' is baseerd op de bluesvorm, mer hef ook aandere kenmoarkn, zo as kenmoarknde tekste, [[basgitaar|basmellodiejn]] en instrumeantn. Blues is te verdeeln in verskilnde oondersoortn, van [[country]] noar [[urban blues]], en elke van de oonderverdelingn hebt in mear of meendere moate wal populear ewest bie t grote publiek in t [[20e eeuw|20ste joarhoonderd]]. t Bestbekeand zeent de [[Piedmontblues|Piedmont-]], [[Deltablues|Delta-]], [[Jumpblues|Jump-]] en [[Chicagoblues]]. Vanof de [[Tweede Wereldoorlog|Tweede wearldoorlog]] gung t oawer op [[electric blues]] en de verspreaiding van bluesmuziek oonder n breder publiek, en dan vuural blaanke lusterders. Vanof de joarn '60 ontsteund n tuskenvorm wat ze [[bluesrock]] neumdn.

n Term "the blues" verwis noar de "blue devils" (blaauwe duwels), n bienaam vuur de geveulens van ''melancholie'' en ''verdreet''. De eerste verwiezing noar dissen bienaam keump al vuur in [[George Colman de Jongere]] zinne [[klucht]] ''Blue Devils'' oet (1798)<ref>The "Trésor de la Langue Française informatisé" gef disse woardherkomst van t woard blues en George Colman's klucht as de eerste vermeelding van t woard in t Engels, zeet [http://atilf.atilf.fr/dendien/scripts/fast.exe? Centre Nationale de Ressources Textuelles et Lixicales. ''Blues''. Bekekn: 5 Oktober 2010. (Fraanske welle)</ref> Skoonwal n naam in Afro-Amerikaanse muziek wal eulder kan wean, was [[Hart Wand]] zinne "[[Dallas Blues]]" oet [[1912]] de eerste opname met auteursrechtn.<ref>Davis, Francis. ''The History of the Blues''. New York: Hyperion, 1995.</ref><ref>Eric Partridge, ''A Dictionary of Slang and Unconventional English'', 2002, Routledge (UK), ISBN 978-0-415-29189-7</ref> In tekste wörd n term ''de blues hebn'' vake gebroekt um ne [[depressie|depressieve stemming]] oet te drukn.<ref>Tony Bolden, ''Afro-Blue: Improvisations in African American Poetry and Culture'', 2004, [[University of Illinois Press]], ISBN 978-0-252-02874-8</ref>

==Vorm==
n Bluesvorm is ne [[muzikale herhaling]] woerin't n terugkomnd [[akkoordnverloop]] t [[vroag en antwoard (muziek)|vroag en antwoardpatroon]] noabootst. Dit patroon keump vake wierumme in [[Afrika]]anse en [[Afro-Amerikaans]]e muziek. In de eerste tientaln joarn van t 20ste joarhoonderd lea t akkoordnverloop nog nit zo vaste<ref>[http://www.bobbrozman.com/tip_evol12bar.html Brozman, B. ''The evolution of the 12-bar blues progression''. 2002. bekekn op 2 mei 2009</ref> Duurdet artiestn oet de begintied, zo as [[Bessie Smith]], de twaalfmoatnblues völle gebreukn, verspreaidn disse vorm zik rap oawer de hele muziekindustrie in de 20er en 30er joarn.<ref>[[Samuel Charters]] in Nothing But The Blues, pg. 20.</ref> 

Aandere akkoordnleupkes zo as de achtmoatsblues zeent ook völle gebroekt, zo as in "[[How Long, How Long Blues|How Long Blues]]", "[[Trouble in Mind (song)|Trouble in Mind]]", and [[Big Bill Broonzy]]'s "[[Key to the Highway]]". [[16-moatsblues]] besteet ook, zo as in [[Ray Charles]]'s instrumentale nommer "Sweet 16 Bars" en in [[Herbie Hancock]]'s "[[Watermelon Man (composisie)|Watermelon Man]]". Onlogiese antaln moatn komt ook vuur, zo as bie de 9-moatsblues in [[Walter Vinson]]'s "[[Sitting on top of the world]]".  

{| style="float:right;"  class="wikitable"
|  style="width:200px; text-align:center;"|Chords played over a 12-bar scheme:
|  style="width:200px; text-align:center;"|Chords for a blues in C:
|-
|align=center|
{| cellspacing="1" class="wikitable"
|- style="text-align:center;"
|  style="width:50px;"| I
|  style="width:50px;"| I or IV
|  style="width:50px;"| I
|  style="width:50px;"| I7
|- style="text-align:center;"
|  style="width:50px;"| IV
|  style="width:50px;"| IV
|  style="width:50px;"| I
|  style="width:50px;"| I7
|- style="text-align:center;"
|  style="width:50px;"| V
|  style="width:50px;"| V or IV
|  style="width:50px;"| I
|  style="width:50px;"| I or V
|}
|align=center|
{| class="wikitable"
|- style="text-align:center;"
|  style="width:50px;"| C
|  style="width:50px;"| C or F
|  style="width:50px;"| C
|  style="width:50px;"| C7
|- style="text-align:center;"
|  style="width:50px;"| F
|  style="width:50px;"| F
|  style="width:50px;"| C
|  style="width:50px;"| C7
|- style="text-align:center;"
|  style="width:50px;"| G
|  style="width:50px;"| G or F
|  style="width:50px;"| C
|  style="width:50px;"| C or G
|}
|}


{{Bron|<references/>}}

==Instrumeantn==
