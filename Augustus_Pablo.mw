'''Horace Swaby''' ([[21 juni]] [[1954]] - [[18 mei]] [[1999]]), bètter bekeand as '''Augustus Pablo''', was n [[Jamaika|Jamaikaansen]] [[reggae|reggae-artiest]] en [[tengeltangel|piano-spöller]] den begun in de joarn '70 van t 20ste joarhonderd. Hee was woarskeainlik n eersn den at ne [[melodika]] as n echt en belangriek instrumeant gebreuk in zin [[meziek]]. Hee wör ook bekeand duur zin anhangerskop van t [[rastafarianisme]].

==Leawn en woark==

Hee wör geboorn in [[St. Andrew]], Jamaika in [[1954]] en leardn t [[örgel]] te bespöln in [[Kingston]] College School. Doarduur wör-e later vake vroagn um in de opnamestudioos de örgelpartiejn in te spöln. Op n gegeewn memeant leendn um n meakn ne melodika. Hee wör zo wies met t deenk dèt-e nooit wier zoonder op pad gung. Hee wör ook könnig met [[Herman Chin Loy]], den at eers bie zin neawe [[Leslie Kong]] in den zin plaatnzaak ''beverly's'' woarken, mear later zin eegne zaak ''Aquarius'' begun in [[Half Way Tree]]. Tusken [[1971]] en [[1973]] nöm Swaby plaatn op as "Higgi Higgi", "East of the River Nile", "Song of the East" en "The Red Sea" vuur Chin-Loy's [[Aquarius Records]]. Chin Loy gebreuk vuur zin opnames woerin n örgelspöller zat n naamn Augustus Pablo, en Swaby nöm den naamn oawer.

Duur Augustus Pablo wör t gebroek van de melodika in reggae machtig populair. Dit instrumeant wör doarvuur feailik alleene gebroekt duur keenderskooln in Jamaika um de wichter meziek te learn.

Hee richn de plaatnmoatskappiejn ''Hot Stuff'', ''Message'' en ''Rockers'' op. Den lestn was inspireerd duur t [[Soundsystem]] ''Rockers'' van zin breur. Hee leawerdn völle bewoarkings van euldere, bestoande nummers.

In de joarn '80 gung t um wat meender, mear hee maakn wal nen good oontvöngn [[live]]-album.

Op [[18 meie|18 mei]] [[1999]] störf Pablo Augustus an ne klaplonge. Hee wör 44 joar oold. He har al lengerder las van de spierzeekte [[Myasthenia Gravis]].
Hee hef nen dochter Isis en n zönne Addis.

==Oetgoande verbeending==
*[http://officialaugustuspablomusic.com/ Offisjele Augustus Pablo leefhebberstea]

{{Dia|Disse pagina is eskreewn in t [[Riesns]]}}

[[Kattegerie: Tweants artikel]]
[[Kattegerie: Muzikaant]]

[[de:Augustus Pablo]]
[[en:Augustus Pablo]]
[[es:Augustus Pablo]]
[[eu:Augustus Pablo]]
[[fr:Augustus Pablo]]
[[ht:Augustus Pablo]]
[[hu:Augustus Pablo]]
[[it:Augustus Pablo]]
[[ja:オーガスタス・パブロ]]
[[pl:Augustus Pablo]]
[[sl:Augustus Pablo]]
[[sv:Augustus Pablo]]
