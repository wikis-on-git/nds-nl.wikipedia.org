'''Horace Swaby''' ([[21 juni]] [[1954]] - [[18 mei]] [[1999]]), better bekeand as '''Augustus Pablo''', was nen [[Jamaika|Jamaikaansen]] [[reggae|reggae-artiest]] en [[piano]]spöller den begun in de joarn '70 van t 20ste joarhoonderd. Hee was woarskienlik n eersn den at ne [[melodika]] as n echt en belangriek instrumeant gebreuk in zin [[meziek]]. Hee wör ook bekeand duur zin anhangerskop van t [[rastafarianisme]].

==Leawn en woark==
Hee wör geboorn in [[St. Andrew]], Jamaika in [[1954]] en leardn t [[örgel]] te bespöln in [[Kingston]] College School. Doarduur wör he later vake vroagn um in de opnamestudioos de örgelpartiejn in te spöln. Op n gegeewn memeant leendn um n meakn ne melodika. Hee wör zo wies met t deenk det he nooit wier zoonder op pad gung. Hee wör ook kunnig met [[Herman Chin Loy]], den at eers bie zinne neawe [[Leslie Kong]] in den zin plaatnzaak ''beverly's'' woarken, mear later zin eegne zaak ''Aquarius'' begun in [[Half Way Tree]]. Tusken [[1971]] en [[1973]] nöm Swaby plaatn op as "Higgi Higgi", "East of the River Nile", "Song of the East" en "The Red Sea" vuur Chin-Loy's [[Aquarius Records]]. Chin Loy gebreuk vuur zin opnames woerin n örgelspöller zat n naam Augustus Pablo, en Swaby nöm den naam oawer.

Duur Augustus Pablo wör t gebroek van de melodika in reggae machtig populair. Dit instrumeant wör doarvuur feailik alleene gebroekt duur keenderskooln in Jamaika um de wichter meziek te learn.

Hee richn de plaatnmoatskappiejn ''Hot Stuff'', ''Message'' en ''Rockers'' op. Den lestn was inspireerd duur t [[Soundsystem]] ''Rockers'' van zin breur. Hee leawerdn völle bewoarkings van euldere, bestoande nummers.

In de joarn '80 gung t um wat meender, mear hee maakn wal n good oontvöngn [[live]]-album.

Op [[18 meie|18 mei]] [[1999]] störf Pablo Augustus an ne klaplonge. Hee wör 44 joar oold. He har al längerder las van de spierzeekte [[Myasthenia Gravis]].
Hee hef nen dochter Isis en n zönne Addis.

==Plaatnriege==
*[[1973]] – ''This Is Augustus Pablo ''
*[[1975]] – ''Dubbing in a Africa ''
*1975 – ''Thriller ''
*[[1977]] – ''East of the River Nile'' 
*1977 – ''King Tubby Meets Rockers Uptown'' 
*[[1978]] – ''Africa Must Be Free By 1983 (Met [[Hugh Mundell]])'' 
*[[1979]] – ''Africa Must Be Free By 1983 Dub (Met Hugh Mundell) ''
*[[1980]] – ''Eastman Dub'' 
*1980 – ''Rockers Meets King Tubby in a Firehouse'' 
*[[1982]] – ''Earth Rightful Ruler'' 
*[[1985]] – ''Rising Sun''

==Oetgoande verbeending==
*[http://officialaugustuspablomusic.com/ Offisjele Augustus Pablo leefhebberstea]
*[http://www.youtube.com/watch?v=RfXLWCQlqX4&feature=related Augustus Pablo - Pretty Baby (Youtube)]

{{Dia|Disse pagina is eskreewn in t [[Riesns]]}}

[[Kategorie:Tweants artikel]]
[[Kategorie:Muzikaant]]
[[Kategorie:Reggae]]
