'''Horace Swaby''' ([[21 juni]] [[1954]] - [[18 mei]] [[1999]]), better bekeand as '''Augustus Pablo''', was nen [[Jamaika|Jamaikaansen]] [[reggae|reggae-artiest]] en [[piano]]spöller. Hee begun as pianist in de joarn '70 van t 20ste joarhoonderd. Hee was woarskienlik n eerstn den as ne [[melodika]] as n echt en belangriek instrumeant gebreuk in zinne [[meziek|muziek]]. Hee steund ook bekeand um zin anhangerskop van t [[rastafarianisme]].

==Leawn en woark==
Swaby wör geboorn in [[St. Andrew]], Jamaika in [[1954]] en leardn t [[örgel]] te bespöln in [[Kingston]] College School. Doarduur wör he later vake vroagn um in de opnamestudioos de örgelpartiejn in te spöln. Op n gegeewn memeant leendn um n meakn ne melodika. Hee wör zo wies met t deenk det he nooit wier zoonder op pad gung. Hee wör ook kunnig met [[Herman Chin Loy]], den as eerst bie zinne neawe [[Leslie Kong]] in den zin plaatnzaak ''beverly's'' woarken, mear later zin eegne zaak ''Aquarius'' begun in [[Half Way Tree]]. Tusken [[1971]] en [[1973]] nöm Swaby plaatn op as "Higgi Higgi", "East of the River Nile", "Song of the East" en "The Red Sea" vuur Chin-Loy's [[Aquarius Records]]. Chin Loy gebreuk vuur zin opnames woerin n örgelspöller zat n naam Augustus Pablo, en Swaby nöm den naam oawer.

Duur Augustus Pablo wör t gebroek van de melodika in reggae machtig populair. Dit instrumeant wör doarvuur feailik alleene gebroekt duur keenderskooln in Jamaika um de wichter muziek te learn. Rechtevoort is t n hoast onmisboar instrumeant in vuural [[dubreggae]].

Hee richtn de plaatnmoatskoppiejn ''Hot Stuff'', ''Message'' en ''Rockers'' op. Den lestn was inspireerd duur t [[Soundsystem]] ''Rockers'' van zin breur. Hee leawerdn völle bewoarkings van euldere, bestoande nummers.

In de joarn '80 gung t um wat meender, mear hee maakn wal n good oontvöngn [[live]]-album.

Op [[18 meie|18 mei]] [[1999]] störf Pablo Augustus an ne klaplonge. Hee wör 44 joar oold. He har al längerder las van de spierzeekte [[Myasthenia Gravis]].

Hee hef nen dochter Isis en n zönne Addis.

==Plaatnriege==
*[[1973]] – ''This Is Augustus Pablo ''
*[[1975]] – ''Dubbing in a Africa ''
*1975 – ''Thriller ''
*[[1977]] – ''East of the River Nile'' 
*1977 – ''King Tubby Meets Rockers Uptown'' 
*[[1978]] – ''Africa Must Be Free By 1983 (Met [[Hugh Mundell]])'' 
*[[1979]] – ''Africa Must Be Free By 1983 Dub (Met Hugh Mundell) ''
*[[1980]] – ''Eastman Dub'' 
*1980 – ''Rockers Meets King Tubby in a Firehouse'' 
*[[1982]] – ''Earth Rightful Ruler'' 
*[[1985]] – ''Rising Sun''

==Oetgoande verbeending==
*[http://officialaugustuspablomusic.com/ Offisjele Augustus Pablo leefhebberstea]
*[http://www.youtube.com/watch?v=RfXLWCQlqX4&feature=related Augustus Pablo - Pretty Baby (Youtube)]

{{Dia|Disse pagina is eskreewn in t [[Riesns]]}}

{{DEFAULTSORT:Pablo, Augustus}}
[[Kategorie:Tweants artikel]]
[[Kategorie:Muzikaant]]
[[Kategorie:Reggae]]
