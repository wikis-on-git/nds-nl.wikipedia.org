{{Laandtabel-twd
|naaminlaandssproak= Republic of Botswana <br>Lefatshe la Botswana<br>Hango yeBotswana
|naam-nds= Botswana
|vlagge= Flag_of_Botswana.svg
|naam= Botswana
|woapn= Coat_of_arms_of_Botswana_(Official).svg
|lokasie= LocationBotswana.svg
|sproaken= [[engelsk]], [[setswana]], [[kalanga]]
|heufdstad= [[Gaborone]]
|regeringsvörm= Federale republik
|religie= [[Christendom|kristelik]] (73%), [[Ateisme|ateistisk]] (20%), [[animisme|natuurgelöyve]] (6%), [[Hinduisme]], [[buddhisme]]
|pctwater= 2,7
|km2= 581.730
|dichtheid= 3,7
|inwonners=2.254.068 (Skatting van 2018)
|region= BW
|breedtegroad= 24/39.5//S
|lengtegroad= 25/54.5//E
|volksleed= "Fatshe leno la rona (Tswana)<br>
"Eseagend is uns nobele land" 
|munteenheid= Pula
|valutakode= BWP
|tiedzone= GMT+2 (CAT)
|feestdag=
|tld= .bw
|laandkode= BW
|tel= +267
|webstea=
|ofbeelding2=
|umskrieving2=
}}

'''Botswana''', officieel de '''Republik Botswana''' (in et [[Setswana (språke)|setswana]]: ''Lefatshe la Botswana'' en in et [[Kalanga (språke)|kalanga]]: ''Hango yeBotswana'') is en land in et süden van et wearlddeyl [[Afrika]]. Et ligt med de klokke med an [[Zimbabwe]] in et noordousten, [[Zuud-Afrika|Süüdafrika]] in et süden en süüdousten en [[Namibie]] in et westen en noorden. Botswana is vulleydig ümslöäten döär land en höyvdsakelik vlak. Souwat 70 procent van Botswana is deyl van de [[Kalahariwööste]]. Ouk hevt et noch ne slecht definieerde grense van en paar hunderd meter med et land [[Zambia]], dee anegeaven wördt döär de rivyr de [[Zambezi (rivyr)|Zambezi]]. 

Med mär sou'n 2,3 miljoon lüde is et eyne van de dünstbevolkte landen van de wearld. Ungeveyr 10 procent dårvan woanet in [[Gaborone]], de höyvdstad en gröätste stad van et land. Botswana was lange eyne van de armste landen van de wearld med in de jåren 60 van de 20. eywe noch en döärsneyde jårinkummen van de man ungeveyr €1142. Seyd dee tyd hevt sik Botswana untwikkeld töt land med en döärsneyde inkummen en eyne van de snelstgroiende [[ekonomie]]n van de wearld.<ref>[https://www.africaportal.org/publications/consolidating-democratic-governance-in-southern-africa-botswana/ Africaportal.org. "Consolidating Democratic Governance in Southern Africa: Botswana". Maundeni, Zibani. Mpabanga, Dorothy. Mfundisi, Adam. Skreaven up 1 january 2007, bekeaken up 28 mei 2020.]</ref> 

Sou'n 200.000 jår terügge warren de ''[[Homo sapiens]]'' de eyrste inwoaners. De [[Tswana (volk)|Tswana]] sint en volk wat afstamt van [[Bantoesproaken|bantu]]volker dee as buren en herders rund et jår 600 vanuut et noorden up et süden an tröäken. In [[1885]] [[kolonialisme|koloniseerden]] de [[Vereynigd Köäningryk|britten]] et en röpen et uut as beskarmd gebeed under de name ''Bechuanaland''. Nå de dekolonisaty wör Bechuanaland up den [[30 september|30. september]] van [[1966]] unafhangelik as ne republik van et [[Britske Gemenebest]] en kreag de name Botswana.
<ref>[https://web.archive.org/web/20150323214332/http://www.generalknowledgefacts.com/2013/09/bechuanaland-was-former-name-of-botswana.html (Archiveerd) generalknowledgefacts.com. "Bechuanaland was the former name of Botswana". Bekeaken up 20 february 2018. Archiveerd up 23. määrt 2015]</ref> Seyd dee tyd is et ne republik med ofvaerdiging en stöädige en vreydige vorkesingen en stelselmåtig et laegste [[umkeuperieje|umköyperyegetal]] van Afrika seyd 1998.<ref>[https://web.archive.org/web/20180108105128/https://www.transparency.org/research/cpi/overview|archive-date=8 (Archiveerd) Transparency International. "overview of CPI indices". Bekeaken up den 8. january 2018.]</ref> Et is up dit ougenblik Afrika's öldste döärloupende demokraty.<ref>[http://news.bbc.co.uk/2/hi/africa/431726.stm BBC News Africa. "Election for Africa's oldest democracy". news.bbc.co.uk. Bekeaken up den 13. january 2019]</ref>

De ekonomy drait up [[mienbouw|mynbouw]], veyholderye en [[toerisme|turisme]]. Nen warkenden in Botswana had in [[2019]] in döärsneyde sou'n € 15.129,76 to besteaden.<ref>[https://tradingeconomics.com/botswana/gdp-per-capita-ppp Tradingeconomics.com. "Botswana GDP per capita PPP."] Bekeaken up den 31. määrt 2021.]</ref> Dat is eyne van höygste cyfers van Afrika.<ref>[https://www.cia.gov/the-world-factbook/countries/botswana/ The World Factbook. "Botswana". Central Intelligence Agency (2014). Bekeaken up 16 april 2014.]</ref> Et houge [[bruto binnenlaands produkt|BBP]] (wat skattet et up dree nå höygste van Afrika) sorget dat et land ne redelik houge leavensstandaard hevt en de höygste untwikkelingsindeks van [[sahara|subsaharaansk]] Afrika.<ref>[http://www.nationsonline.org/oneworld/GNI_PPP_of_countries.htm Gross national income (GNI) – Nations Online Project] Nationsonline.org. Bekeaken up 27 October 2016.]</ref>

Botswana is lid van de [[Afrikaanske Uny]], de [[Südelik-Afrikaanske Untwikkelingsgemeenskap]], et britske Gemenebest en de Vor[[Verenigde Nasies|eynigde Natys]]. Et land hevt swår to lyden ehad under nen uutbraak van [[HIV/AIDS]]. Undanks de vorholdingswys good spreide behandelingen en vöärlichting oaver wat de lüde der an künnet doon üm et to vöärkummen, steyg et antal lüde med AIDS van 290.000 in 2005 töt 320.000 in 2013.<ref>[https://web.archive.org/web/20160620173755/http://files.unaids.org/en/media/unaids/contentassets/documents/unaidspublication/2014/unaids_gap_report_en.pdf (Archiveerden PDF) "The Gap Report". UN AIDS, Geneve (2014) Bekeaken up 21 juni 2016.]</ref>. Med 20% van de inwoaners besmetted hevt Botswana de darde-höygste besmettingsgråd.

==Name==
De name kümt van ''batswana'' wat ''Land van de Tswana'' bedüdet. Dårmed wist et up de gröätste grup inwoaners van et land.

==Landsbeskryving==
Wat uppervlakde angeyt (581,730 km²) is Botswana ungeveyr eaven grout as [[Fraankriek|Frankryk]] of [[Madagaskar]]. Botswana is vöärnamelik vlak en 70% is underdeyl van de [[Kalahari]]wööste. In et noordwesten ligt de [[Okavangodelta]], in et noorden de soltpanne van [[Makgadikgadi]]. Et land wördt deyls döärsneyden döär de [[Limpopo]]-rivyr, en de  [[Notwane]], [[Bonwapitse]], [[Mahalapye]], [[Lotsane]] en [[Motloutse]] mundet der in uut.

===Planten en deers===
Nöäst de rivyrbedden en wööste hevt Botswana ouk grasland en [[savanne]], wåras [[gnu]] en [[antilope]]n leavet. Botswana hevt eyne van de gröätste grupen [[Afrikaansken Wilden Hund|afrikaanske wilde hünde]]. In [[Nationaalpark Chobe]] woant de groute grup [[Afrikaansken Olifant|afrikaanske olifanten]] van de wearld. Et park beslöt ne vlakde van ungeveyr 11.000 km² en der leavet sou'n 350 voagelsoarten. Ouk sint der parken vöär de beskarming van den [[nöäshoorn]] en den [[flamingo]].

===Miljööproblemen===
Et land hevt slim last van verdröyging en verwöösting. Dat wördt deyls verhülpen döär depe brunnen te slån. Uppervlaktewater hevt Botswana håste neet en minder as 5% van de landbouw kan geworden med wat der an reagen valt. De rest van de 95% van de landbouwinkumsten kümt uut veyholderye. Dat lätste geyt noch up de ölderwetske wyse van deylde weidegrunden wårby as vey vry rundlöpt en allens kaalvreat, wat de verdröyging en grunderosy noch slimmer maket. Mär ümdat der töt nu to good geld verdeend wördt med veyholden wordt de veystapels enkel grötter en grötter. Et botswaanske busk- en landskapsbeheyr is begünnen üm verskillende inheymske büsken weader terügge to planten in gemeenskappen in Kgalagadi-süüd, Kweneng-noord en Boteti.

Årmode is volgens et Ontwikkelingsprogramma van de Voreynigde Natys (UNDP) achterliggende probleem by de uutbüting van grundstoffen. Üm dat teagen to gån is de UNDP gangs üm gemeenskappelike grundbeheyrsprojekten up te starten.

== Regeyring ==
Botswana hevt de öldste demokratiske grundwet van Afrika. Dee regeyringsförm is republik, wårby den regeyringsleider medeyne ståtshöyvd is. Hee wördt eköäsen döär et botswaanske parlement, dee as döär volksverkesingen wördt samensteld. Seyd de unafhangelikheid van Botswana is de Botswaanske Demokratiske Partye de gröätste partye van et land. Den hüdigen president is [[Mokgweetsi Masisi]].

Up de lyste van umkoupbårheid steyt Botswana net achter [[Portugal]] en [[Süüdkorea]]. Dårmed is et et minst korrupte land van Afrika.

=== Leager ===
Et botswaanske leager, de Botswana Defence Force (BDF) besteyt seyd 1977. Botswana hevt sou'n 60.000 suldåten. De meysten sint upeleided döär de [[Verienigde Staoten van Amerika|Voreynigde Ståten]]. Döär untwikkelingen in med name Süüdafrika is et leager vöäral gangs üm ströypers teagen te gån en tränen vöär butenlandske vreydesmissys.

=== Menskenrechten ===
Et  inheymske [[Khoisan (volk)|San]]-volk, dat noch up de olde nomadiske wyse leavden, is teagen öären wil van öär land ehaald en in reservaten underbracht. Üm dat sou wyd te krygen möägen see gin water tappen en stünden der houge bootes up de jagd (öäre vöärnaamste wyse üm an eaten to kummen). Öäre grunden leaden in et gröätste [[Diamant|diamantengebeed]] van de wearld. De regeyring untkent dat et dårmed to maken hevt en bewäärt dat et ne wildbeskarmingsmåtregel was, al leavet de san al dusenden jåren in duursame vorholding med de natuur. In de reservaten is håste gin wark vöär et volk. Vöäle san sint dårdöär an de drank verslaavd eraked.

Seyd 11 juni 2019 is [[homoseksualiteit]] neet meyr strafbår in Botswana. Et land hevt noch wal den [[doudsstraf]]. 

=== Bestüürlike indeyling ===
Botswana besteyt uut teen distrikte:

* [[Southern District (Botswana)|Southern District]]
* [[South-East District (Botswana)|South-East District]]
* [[Kweneng District]]
* [[Kgatleng District]]
* [[Central District (Botswana)|Central District]]
* [[North-East District (Botswana)|North-East District]]
* [[Ngamiland District]]
* [[Kgalagadi District]]
* [[Chobe District]]
* [[Ghanzi District]]

== Ekonomy ==
Seyd de unafhangelikheid in 1966 is Botswana eyne van de rapst groiende ekonomien van de wearld. In de vyvtiger jåren must nen döärsneyde botswaneesk sik redden med ummerekkend €1142 in et jår. Dat groiden når € 15.129,76 in 2019. Dårmed hevt et ne vorgelykbåre leavensstandaard med [[Mexiko]]. Et land hevt sat grundstoffen, wårvan as se de upbrengsten med kloke investeringen in öäre tokumst stöäken. et land hevt souwat gin skulden in et butenland. Der is grout vertrouwen in de grundwet en de nåleaving der van, wårdöär der en seaker handelsklimaat besteyt.

Butenlandske bedryve sint welkum, mär in wat sektoren kryget binnenlandske bedryve vöärrang.

=== Energy ===
Botswana sit up ne groute vöärråd koalstof, wat töt vöär kort noch de eanigste brunne vöär energyupwekking was. Petröäly gevt et der neet, mär wördt importeerd uut Süüdafrika. Et land is slim interesseerd eraked in vernybåre energybrunnen en hevt inmiddels en plan klår vöär investeringen in wind-, sünne- en biomassaenergy. Öäly is der neet evündden, mär eyn bedryv is gangs te kyken of der metaan uut koalstof etrökken kan worden.

=== Financien ===
Botswana hevt en fråi oapen bankbeleid. Underneamers künnet sat geld krygen üm en bedryv up te setten.

=== Edelsteynder en -metalen ===
Et Ministery van Mynbouw en Mineraalwinning, Gröne Technology en Energybehold höldt cyfers by oaver de winning van edelsteynder en edelmetalen. Et gröätste diamantmynbedryv, Debswana, is vöär 50% ståtsbesit. De mineralenhandel leyvert de ståt sou'n 40% van alle inkumsten. In 2007 wör der [[uranium]] evünden. Verskillende mynbouwers hebbet et höyvdkantoor in Botswana. Ouk wördt der regelmåtig söcht når [[gold]], [[kopper]], [[diamanten]] en öäly. Up sorgen dat de diamantvöärråd med sou'n 20 jår uutpütted is, hevt de regeyring beslöäten wat te doon an de swåre afhangelikheid van diamanten.

Botswana's Orapa-myne is de gröätste diamantmyne van de wearld. In 2013 wör der sou'n € 1,2 miljard an diamanten når boaven ehaald.

==Lüde==
In Botswana woanet meyrere volker samen. Med 79% is et oavergroute andeyl de [[Tswana (volk)|tswana]]. De tweyde grup sint de [[kalanga (volk)|kalanga]], med 11%. Dårnå gevt et noch de san (basarwa), med 3%. De oaverige 7% sint blanke botswanesen en [[india]]ers. Seyd verslechterde ekonomiske umstandigheiden in [[Zimbabwe]] kummet der ouk alvoordan meyr zimbabwanen up Botswana an.

===språken===
[[Engels]]k is de nationale språke. Et oavergroute deyl van de lüde spreakt ouk [[Setswana]], ne bantuspråke. Andere språken in Botswana sint under meyr kalanga (sekalanga), [[sarwa]] (sesarwa), [[ndebele]], [[kgalagadi]], [[tswapong]], [[!Xóõ]], [[yeyi]], en in wat deylen, [[afrikaans]]k.



[[Kategorie: Tweants artikel]]
[[Kategorie: Afrika]]
