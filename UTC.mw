'''UTC''' staot veur '''''U''niversal ''T''ime ''C''oordinated''', waorbi'j UT de eigenlike ofkotting is, mit de toevoeging dat et hier om mit de eerdrotaosie koordineerde tiedweergifte gaot. Et wodt ok "Zulu time" nuumd. Voluut wodt UTC meerstal '''Coordinated Universal Time''' nuumd. Et is bi'jkaans geliek an wat vrogger GMT ([[Greenwich Mean Time]]) nuumd wodde. UTC is liekewel een atoomtied, wielst GMT een astrenomische tied is. Om gien verschil te kriegen moeten d'r [[schrikkelsekonde]]s bruukt wodden.

Bi'j greensoverschriedende toepassingen (bi'jgelieks et [[internet]]) wodden [[tied]]stippen vaeke in UTC en op een universele meniere noteerd, o.a. mit behulpe van een 24-uursnetaosie zunder punten, am/pm enz. De netaosie ''1315 UTC'' betekent dus kwat over 1 middags neffens de standerdkonventie (op de [[meridiaan (geografie)|nulmeridiaan]]).

Een praktisch veurbeeld van een veulbruukte situatie waorin de verwiezing naor de UTC belangriek is, is et gebruuk bi'j de plezierveert.

In pilotbooks, getiedentebellen en meteo wodt vaeke verwezen naor de "UTC-tied".
Et is an de gebruker van disse hulpmiddels om te weten hoe de tied in de zone waorin hi'j op dat mement is, hum verhoolt tot de "zoeloetied". Zien dat disse tied rond [[West-Europa]] tot 2 ure kan verschillen, kan bi'jgelieks bi'j getiedentebellen een grote misinterpretaosie optreden!

In een groot diel van [[West-Europa]], waoronder [[Nederlaand]] en [[België]], geldt in de [[wienter]] UTC+1 en in de [[zoemer]] UTC+2 (respektievelik 1 en 2 ure laeter as de [[wientertied]] in [[Groot-Brittannië]]).


{| class=toccolours style="border: 2px #6688AA solid; text-align: center; width: 600px;" align=center
| colspan="2" | Op et mement dat disse pagina laedde was et '''{{CURRENTYEAR}}-{{CURRENTMONTH}}-{{CURRENTDAY}}T{{CURRENTTIME}}''' (UTC).
|-
| ([http://www.w3.org/TR/NOTE-datetime W3C Date and Time Formats])
| {{purge|verni'jen ("purge")}}
|}

[[Kategorie:Stellingwarfs artikel]]
[[Kategorie:Tied]]
