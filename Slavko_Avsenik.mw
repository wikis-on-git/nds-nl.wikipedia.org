'''Slavko Avsenik''' (* [[26 november]] [[1929]], † [[2 juli]] [[2015]]) was nen [[Sloveniën|Sloveensen]] muzikaant en muziekskriewer oet [[Begunje]], [[Oberkrain]] ([[Sloveens]]: ''Gorenjski''). Hee was de bedeanker van de [[oberkrainer]] volksmuziek.

Det is ene van de meest invloodrieke stieln vuur volksmuzikaantn van rechtevoort in Slovenië, [[Oostenriek]], [[Zwitserlaand]], [[Liechtenstein]], [[Duutslaand]] en de [[Benelux]]. Duur Avsenik onsteundn völle bands dee't nog aait op zinne manere muziek maakt. Ook skreef hee völle nommers dee't nog aait töt t standaard repertoire van völle oberkrainermuziekgroepn heurt.

Avsenik was eerst profesjoneel [[skispringer]], mear oonder n [[Deenstplicht|Dienst]] leardn he zikzelf [[trekzak]] spöln.

==Muzikale leawn==
Met zien breur Wilko op [[klarinet]] en nen bassist vörmden Slavko Avsenik t ''Trio Avsenik''. Later vörmden he t ''Gorenjski Kvintet'', dee't later vearder gungn oonder n naamn ''Slavko Avsenik und seine Original Oberkrainer Musikanten''. Doarmet wörh e oetveender van t ''Oberkrainer-''geluud.

Avsenik hef vuur miljoenn leu espöld (woereunter stoatsheuwde) en in doezenden konsertn, radio- en tellevisieprogramma's. Hee hef mear as 30 miljoen plaatn verkocht en 31 gooldn, 2 diamaantn en 1 platinaplaat ewunn. Ze neumt um de "[[Johann Strauss]] van de 21e eeuw".

Avsenik woarkn saamn met zien breur Wilko an mear as 1000 verskilnde nommers. In [[1953]] begun t bälleken te roln, toen as Avsenik met zinne muziekgroepe in n Oostenrieks radioprogramma (''t Sloveense Uurkn'') spöldn. n Presentator neumdn öar "de muzikaantn van Oberkrain". Al vlot warn ze tot in [[West-Duutslaand]] bekeand.

In [[1960]] kreegn ''Slavko Avsenik und seine Original Oberkrainer Musikanten'' n plaatnkontrakt biej t Duutse Rundfunk-Decca, woerduur ze regelmoatig in TV-programma's kwamn. Ze toerdn onmeundig völle.

Zien bekeandste nummer blif ''Na Golici'' (trompetn-echo), wat al mear as 600 moal in aandere versies is oet ebracht<ref>[http://www.24ur.com/ekskluziv/glasba/jubilejna-turneja-avsenikov-razprodana.html  24ur.com. Jubilejna turneja avsenikov razprodana.] 22-4-2013. [[Bekekn]] op 11-04-2014.</ref>. 

==Oberkrainer geluud==
t [[Oberkrainer]] Geluud wörd verkreegn duur minimaal 5 instrumeantn:
*[[Trekzak]]
*[[Gitaar]] (vuur t ritme)
*[[Tuba]] (bas)
*[[Trompet]]
*[[Klarinet]]

Vake keump hier dan ook nog mearstemmigen zaank biej. Terwiel at völle leu deankt dèt t seempele meziek is (en zo kleenkt t ook) zitt r zelfs vaake nog [[jazz]]-[[akkoord|akkoordn]] in.

==Oetgoande verbeendege==
*[http://www.avsenik.com offisjeeln webstea]
*[http://members.nusurf.at/andimik/avsenik.htm/ anhangerswebstea (Duuts)]
*[http://www.youtube.com/watch?v=QR7qBCISWkE&feature=related Slavko Avsenik - Trompetn-echo (YouTube)]

== Verwiezingn ==
<references/>

{{Dia|Disse pagina is eskreewn in t [[Riesns]]}}

[[Kategorie: Tweants artikel]]
[[Kategorie: Muzikaant]]
