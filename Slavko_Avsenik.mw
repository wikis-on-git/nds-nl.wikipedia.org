'''Slavko Avsenik''' is nen [[Sloveniën|Sloveensen]] mezikaant en meziekskriewer den is geboorn in [[Begunje]], [[Oberkrain]] ([[Sloveens]]: ''Gorenjski'') op [[26 november]] [[1929]]. Wat-e in zien leawn vuur mekoar hef ekreegn, hef um völ anzeen egeewn biej alle [[volksmeziek|volksmezikaantn]] wearldwied. Al mear as veertig joar hef zien spesjale ''Oberkrainer'' volksmeziek n teunangeewnden stiel ewes vuur volksmezikaantn in Sloveniën, [[Oostenriek]], [[Zwitserlaand]], [[Liechtenstein]], [[Duutslaand]] en de [[Benelux]]. Duur um onsteunn völle bands dee-t nog aalt op zinne meneere meziek maakt.

Hee was eerst [[skispringer]], mear oonder n Dienst leardn-e zikzelf [[trekzak]] spöln.

==Muzikale leawn==
Met zien breur Wilko op [[klarinet]] en nen bassist vörmden-e t ''Trio Avsenik''. Later vörmden-e t ''Gorenjski Kvintet'', dee-t later vearder gungn oonder n naamn ''Slavko Avsenik und seine Original Oberkrainer Musikanten''. Doarmet wör-e oetveender van t ''Oberkrainer Geluud''.

Hee hef al vuur miljoenn leu espölt (woereunter stoatsheuwde), in doezenden koncertn, radio- en tillevisieprogramma's. Hee hef mear as 30 miljoen plaatn verkoch en 31 gooldn, 2 diamaantn en 1 platinaplaat ewunn. Ze neumt um de "[[Johann Strauss]] van de 21e eew".

Avsenik woarkn saamn met zien breur Wilko an mear as 1000 verskilnde nommers. In [[1953]] begun t bèlken te roln, toew Avsenik met zinne meziekgroepe in n Oostenrieks radioprogramma (''t Sloveense Uurkn'') spöldn. n Presentator neumdn öar "de mezikaantn van t Oberkrain". Al vlot warn ze tot in [[West-Duutslaand]] bekeand.

In [[1960]] kreegn ''Slavko Avsenik und seine Original Oberkrainer Musikanten'' n plaatnkontrakt biej t Duutse Rundfunk-Decca, woerduur ze regelmoatig in TV-programma's kwamn. Ze toerdn onmeundig völle.

Zien bekeandste nummer,  blif ''Na Golica'' (trompetn-echo), wat al honderden moaln in aandere versies is oet ebrach. t Nummer is zowat t eerste nummer wat in oew opkeump a-j an volksmeziek deankt.

==Oberkrainer geluud==
t [[Oberkrainer]] Geluud wörd verkreegn duur minimaal 5 instrumeantn:
*[[Trekzak]]
*[[Gitaar]] (vuur t ritme)
*[[Tuba]] (bas)
*[[Trompet]]
*[[Klarinet]]

Vake keump hier dan ook nog mearstemmigen zaank biej. Terwiel at völle leu deankt dèt t seempele meziek is (en zo kleenkt t ook) zitt r zelfs vaake nog [[jazz]]-[[akkoord|akkoordn]] in.

==Oetgoande verbeendege==
*[http://www.avsenik.com offisjeeln webstea]
*[http://members.nusurf.at/andimik/avsenik.htm/ anhangerswebstea (Duuts)]
*[http://www.youtube.com/watch?v=QR7qBCISWkE&feature=related Slavko Avsenik - Trompetn-echo (YouTube)]

{{Dia|Disse pagina is eskreewn in t [[Riesns]]}}

[[Kategorie: Tweants artikel]]
[[Kategorie: Muzikaant]]
