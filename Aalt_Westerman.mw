'''Aalt Westerman''' ([[Ni'jlusen]], [[28 juni]] [[1946]]) is een [[Sallaand|Sallaanse]] [[streektaal]]zanger en entertainer. Hi'j zingt veural op [[brulfte]]n en feesies veur een older publiek oaver zien dörp en streek. In 2007 weur e onderskeiden as Lid in de [[Örde van Oranje-Nassau]] veur zien wark bi'j verskeiden plaatselijke orgenisaoties en zien inzet veur de streektaal.

Bekende nommers van Westerman bint ''En dan wo'j 50 joar!'' en ''A'j Opa en Oma wod...''.

== Muzikale carrière ==
Westerman gonk mit negen jaor bi'j de plaatselijke [[fanfare]], daor as e verskeiden blaosinstrumenten bespeulden. Wat later kwaamp de gitaar in bield.

In de jaoren zestig zat Westerman as gitarist en zanger in de [[beatmeziek|beatband]] The keystones, daoras e regionaol success mit har. De band mus d'r mit uutskeiden toe as een paar leden in 't leger mussen. In de jaoren zeuventig pakten hi'j de meziek opni'j op. Mit Jo Schuurman en Ab Boelens zetten hi'j in 1972 daans- en feestorkest The Yellow Stars op, det in een antal bezettings opetreden hef töt 2007.

In 1998 begunden e mit solo-optredens in 't [[Sallaans]]. Mit [[Dinie Bijker-Kouwen]] vörmt e 't Vechtdal Duo. Hi'j zingt en speult gitaar, zi'j speult accordeon.

== Radio- en tillevisiewark ==
Westerman is mitwarker op freelance-basis bi'j de provinciaole umroep [[RTV Oost]], daoras e in juli en augustus 't live pregramma mit streektaalmeziek ''Een zomer lang'' prissenteert. Zien eigen videoclips kuj ok wal veur TV Oost zien.

Veur [[Vechtdal FM]], een radio-umroep veur de gemientes [[Dalsen (gemiente)|Dalsen]] en [[Ommen (gemiente)|Ommen]], döt e ''Dialect in 't Vechtdal'', een pregramma mit streektaalliedties, gedichten en vertellegies.

== Discografie ==
*''Luuster Mar ies'' (2006)
*''Mooi Oaveriessel'' (2006)
*''Zingt oaver...'' (2003)
*''Mien Streek ...taal'' (2002)
*''Als je opa en oma wordt'' (1997)
*''A'j Geluk Hebt ...'' (1997)

== Uutgaonde verwiezings ==
* [http://aaltwesterman.vdijk.info/ Webstee van Aalt Westerman]
* [http://www.streektaalzang.nl/strk/over/overawen.htm Streektaalzang in Nederland oaver Aalt Westerman]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel|Westerman, Aalt]]
[[Kategorie:Muzikaant uut Oaveriessel|Westerman, Aalt]]
