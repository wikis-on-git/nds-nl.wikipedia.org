De '''Nysassiske Skryvwyse''' is en [[Leegsaksische orthogroafie|skryvwyse]] vöär de heyle [[Nedersaksies|neddersassiske]] språke: vöär de [[Nederlaand|nedderlandske]] un de [[Duutslaand|düütske]] kante van de grense. Andere aktuelle skryvwysen willet besünderheiden in de lokale uutspråke nauw weddergeaven. De Nysassiske Skryvwyse streavt nå maksimale leasbårheid un eyndüdigheid vöär alle dialekten. 

Vöärdeylen van disse skryvwyse sint ünder ander:<br>
* eyndüdigheid
* leasbårheid vöär beide syden
* gelykberechtiging vöär alle dialekten up beide kanten van de grense
* vryheid de eygen uutspråke up en skreaven tekst to öäverdrägen
* wedderkenbåre woordformen öäver alle dialekten
* wedderkenbåre form vöär de språke algemeyn

De Nysassiske Skryvwyse is en uutwydede versioon van [[Reinhard Franz Hahn]] syn [[Algemeyne Schryvwys']]<ref>http://lowlands-l.net/grammar-new/sounds.php</ref> vöär de [[Noord Leegsaksisch|noordsassisken]] dialekten. Döär dat invögen van eygenskappen uut de hanseatiske skryvtraditioon un moderne lokale skryvwysen is de NSS nu uutbouwd vöär dialekten in de heyle språkregioon. Uutwarked het disse skryvwyse de gelyknamige warkgruppe ''Nysassiske Skryvwyse'', en gruppe van språkaktivisten uut de [[Veluwe]] un [[Tweante|Twente]] van de nedderlandske kante so as Oust[[Westfalen|westfalen]] un [[Sleeswiek-Holstain|Sleeswyk-Holsteyn]] van de düütske kante. 

== Nütten un achtergrund == 

Aktuelle regionale skryvwysen bruket normalerwyse de düütske or de nedderlandske ortografy as model, med lütte modifikationen. In warklikheid holdet sik nich veale lüde strikt an disse skryvwysen. De meyrsten kennet dee gaar nich or tomindst nich de details. Dårvöär bruket de öävertal lüde vöär ear aldääglike skryvery de düütsken or nedderlandsken skryvregels in en spontane wyse. Dit vöört to unnöydige hindernissen by dat beidsydige vorstån. Nich de düütske noch de nedderlandske ortografy is skapen vöär dat skryven van de sassiske språke. Sodännig mankeret vardige teykens vöär en reyge luden, wo de skryverslüde sülven löysings vöär vinden möätet. Up de nedderlandske kante is dat resultaat vaken en vealheid an diakritiske teykens un dubbelde or dreydubbelde vokaalteykens. Up de düütske kante is de tendens dårvöär relevante luudlike vorskealen, dee düütsk nich het, ouk up sassisk nich to skryven.   

De Nysassiske Skryvwyse wil grensöäverstryden kontakt ünderstütten un verderen döär en ortografisken kompromis. Up beide kanten van de grense is de normale konsens "skryv dat, as du dat segst", wat in de praksis bedüüdt "skryv dat, as weer dat nedderlandsk (or düütsk)". An steade maakt de NSS dat nich nöydig by dat sassiskskryven en ümweg öäver de ortografy van en vrömdspråke to neamen. Anders as eksempelwyse de [[Sass'sche Schrievwies|SASS]] vorlangt see sodännig ouk keyn depe kennis van de düütske ortografy.

== Form == 
Van de Nysassiske Skryvwyse givt dat up de eyn syde en öäverregionale maksimaalversioon, wo eyn al luudlike vorskealen uut de talryken dialekten med dårstellen kan. Up de ander syde givt dat en reyge regionale minimaalversionen, woneam vorskillene grafemen to eyn grafeem tohoupvated wardet, as de respektivlike dialekt dår neynen luudliken vorskeal meyr het.

De Nysassiske Skryvwyse het drey höyvdprincipien
* etymology
* lykförmigheid
* oapen un sloaten sylven (lettergreapen)

un en reyge verdere eygenskappen, dee nedden upvöörd wardet.

==Principe 1: etymology==
In de maksimaalversioon wardt de skryvwyse van en woord döär syn woordafkumst vastlegd. In de regionalen minimaalversionen kan eyn van de etymologiske skryvwyse afwyken, so as vöärbild in en dialekt, woneam historisk distinkte fonemen to eyn foneem vorsmölted sint. 

===E-apokope===
Dat in de noorden<ref>Paul Teepe: ''Zur Lautgeographie''. In: Jan Goossens: ''Niederdeutsch - Sprache und Literatur''. Nymünster: Karl Wachholtz Verlag 1973, S. 156.</ref> dialekten un in de dialekten rund dat Ysselmeer<ref>Henk Bloemhoff: ''Klank- en vormleer''. In: Henk Bloemhoff, Jurjen van der Kooi et al.: ''Handboek Nedersaksische Taal- en Letterkunde''. Assen: Van Gorcum 2008, S. 71.</ref> apokopeerde ''e'' wardt wal skreaven. Dat vormindert de optisken vorskealen twüsken de noorden un süden dialekten un maakt, dat eyn up simple un systematiske wyse dat uutblyven van uutluudvorharding un lyktydige uutrekking van de vokalen in de noorden dialekten markeren kan: ''wyse'' = [vi::z], ''breve'' = [brɛ:ɪ̯v].

==Principe 2: lykförmigheid==
Wöörde wardet so wyd as möäglik dialektintern un interdialektaal konstant up de lyke wyse skreaven.

===Stimlouswarden van obstruenten===
An dat ende van en sylve wardet obstruenten (medklinkers) regelhaftig stimlous, sodännig bruukt eyn dat in de skrivt nich wysen. Dat wil seggen, eyn skrivt ''ty'''d''''' - ''ty'''d'''en'' (un nich ''Tie'''t''''' - ''Tie'''d'''en'' as nå [[Sass'sche Schrievwies|SASS]]) un ''skry'''v'''en'' - ''skri'''v'''t'' (un nich as up [[Nederlaands|nedderlandsk]] ''schrij'''v'''en'' - ''schrij'''f'''t'').

===Assimilationen===
In uutspråke wardet vaken medklinkers ünder invlood van andere klinkers weglåten or afswakked. Disse regelhaftigen assimilationen wardet nich in de skrivt wysd. Sodännig skrivt eyn ''bild'' - ''bilder'' (nich: ''biller''), ''hand'' - ''handen''/''hände'', ''ölven'', ''seggen'', etc. 

===Uutsündering===
En uutsündering van dit principe sint grundwöörde, dee up ''s'', ''sj'' or en anderen sibilant endet. Hyr vorvalt dat ''s'' van dat suffiks ''-st'': ''nervöös'' → ''up dat nervööst'', ''duusjen'' → ''du duusjt''.

==Principe 3: oapen un sloaten sylven==

===Vokaallängde===
En langen [[eankelklaank|monoftong]] wardt in en oapen sylve med en enkel teyken skreaven, in en sloaten sylve dubbeld. Sodännig skrivt eyn ''maken'' - ''maakt'', ''good'' - ''gode''. 

===Uutsündering===
En uutsündering van dit principe sint de letteren ''e'', ''y'' un ''å'':
* en lang ''e'' kan ouk in betoonde oapene sylve dubbeld skreaven warden. Dat geldt vöäral by eynsylvige wöörde, eksempelwyse ''hee'' (DE ''er'', NL ''hij'') or ''dee'' (DE ''die'', ''der'', NL ''die'').
* ''y'' steit altyds vöär en langvokaal. Vordubbeling in sloaten sylve is hyr nich nöydig. Eyn skrivt sodännig ''hyr'' un ''myn'' un nich ''hyyr'' or ''myyn''.
* ouk dat ''å'' steit altyds vöär en langvokaal un so doit ouk hyr en vordubbeling in sloaten sylve nich nöydig. Eyn skrivt ''stån'' un ''gån'' un nich ''ståån'' or ''gåån''.

===Konsonanten an dat sylvenende===
Vöär dit principe neamet wy boavento afstand van de düütske manere konsonantenteykens an dat sylvenende dubbeld to skryven. Dat heyt, eyn skrivt ''kan'', ''nat'' un ''wil'' un nich ''kann'', ''natt'' un ''will'' as nå SASS.

==Verdere eygenskappen==

===Paslikmaken van leynwöörde un vrömdwöörde===
Leynwöörde, dee eyn nich meyr as vrömd ruutkent, wardet skreaven as nå de uutspråke. By vrömdwöörde blivt eyn naeger by de skryvwyse van de geaverspråke, so disse med latynske letteren skreaven wardt. Lykers passet wy ouk de vrömdwöörde up de neddersassiske språke to, wat de achternåkoamen aspekten angeit:
* Principe van de oapen un sloaten sylven: Langvokalen in sloaten sylve skrivt eyn ouk in vrömdwöörde med twey letteren, as vöärbild ''kanaal'', ''systeem'' un ''kultuur''. 
* ''c'' wardt ''k'' by de uutspråke /k/ un blivt ''c'' by de uutspråke /ts~s/, eksempelwyse ''konferents / konferenty'' un ''kakao'', man ''citrone / citroon'' un ''centrum''.  
* ''cc'' wardt ''ks'' by de uutspråke /ks/ (''aksent'', ''aksepteren'') un ''kk'' by de uutspråke /k/ (''akkumuleren'', ''akkoord'').
* ''qu'' wardt by de uutspråke /kv/ döär ''kw'' replaceerd, as byspil ''kwaliteyt'' un ''frekwents / frekwenty''.
* by de uutspråke /k/ wardt ''qu'' algemeyn ''k'', as in ''karantene''. By eygennames un lykhaftigs kan de skryvwyse med ''qu'' bewaard blyven, as vöärbild ''Quebec''. 
* ''th'' un ''ph'' wardet uplöysd nå ''t'' un ''f'', sodännig skrivt eyn ''teory'', ''tema'', ''telefoon'' un ''foto''.
* ''x'' wardt ''ks'', as in ''eksempel'' un ''kontekst''.

===Groutskryven van substantiven===
Groutskreaven wardt alleyn de satsanvang un names van personen un landen. Andere substantiven wardet nich groutskreaven un ouk adjektiven nich - ouk to landen tohöyren adjektiven nich. 

===Interpunktioon===
* De bruuk van kommas richt sik nå de syntaks. En komma wardt setted twüsken deylsätse, eksempelwyse [höyvdsats, höyvdsats] or [höyvdsats, bysats]. Is en deylsats bannig kört (~twey wöörde), kan eyn dat komma weglåten. Uutsündering: by de konjunktionen ''un''/''en'' un ''or''/''oder''/''of'' wardt neyn komma setted.
* Citeerteykens ståt vöären un achteren boaven. Möäglik sint: "...", “...” un ”...”.

==Konkreten grafeembruuk==

By de konsonanten wyset sik alleyn minimale vorskealen up dat foneemlevel twüsken de dialekten.<ref>Paul Teepe: ''Zur Lautgeographie'', In: Jan Goossens (red.): ''Niederdeutsch - Sprache und Literatur'', Nymünster: Karl Wachholtz Verlag  1973, S.156-157.</ref> Hyr kan eyn sodännig de öäverregionale skryvwyse sünder gröttere problemen vöär alle dialekten öäverneamen. By de vokalen maket dialektspecifiske sündervälle dat dialektöävergrypen tohoupvaten in de skrivt vigelynsker. Dårvöär sint en paar lüttere anpassings vöär enkele dialekten or dialektgruppen nöydig. 

===Konsonanten===

====Plosiven====

{| class="wikitable sortable"
|-
!Grafeem || Geit torügge <br>up oldsassisk || Eksempels: || Oldsassisk || Öäverregionale <br> Nysassiske Skryvwyse || SASS <br>(DE-noordsassisk)|| Grünnegsk <br>(NL-noordsassisk) || Mönsterlandsk <br>(DE-westföälsk)|| Standaard Schriefwieze <br> (twentsk, NL-westföälsk) || Nedderl. <br>kognaten || Düütske <br>kognaten
|-
| p || p || || '''p'''anna <br>o'''p'''an <br>ū'''p''', u'''pp''' || '''p'''anne <br>oa'''p'''en <br>u'''p'''|| '''P'''ann <br>a'''p'''en <br>u'''p''', o'''p'''|| '''p'''aan, '''p'''ane <br>o'''p'''en <br>o'''p''' || '''P'''an <br>uo'''p'''en <br>u'''p'''|| '''p'''anne <br>oo'''p'''n <br>o'''p''' || pan <br>open <br>op || Pfanne <br>offen <br>auf
|-
| b || b || || '''b'''eki <br> <br>'''b'''erg || '''b'''eak(e), '''b'''ekke <br>westföälsk ouk: '''b'''iak(e) <br> '''b'''erg, '''b'''arg || '''B'''eek <br> <br>'''B'''arg || <br> <br>'''b'''aarg|| '''B'''iëk <br> <br>'''B'''iärg || '''b'''ekke <br> <br>'''b'''earg || beek <br> <br>berg || Bach <br> <br>Berg
|-
| t || t || || '''t'''īd <br>lā'''t'''an <br>fa'''t''' || '''t'''yd <br>lå'''t'''en <br>va'''t''' || '''T'''iet <br>la'''t'''en <br>Fa'''tt''' || '''t'''ied <br>loa'''t'''en <br>va'''t''' || '''T'''ied <br>lao'''t'''en <br>Fa'''t''' || '''t'''ied <br>loa'''t'''n <br>va'''t''' || tijd <br>laten <br>vat || Zeit <br>lassen <br>Fass
|-
| d || d + th || || '''th'''iustri <br>mō'''d'''ar <br>rā'''d''' || '''d'''üüster <br>mo'''d'''er <br>rå'''d''' || '''d'''üüster <br>Mo'''d'''er <br>Raa'''t''' || '''d'''uuster <br>mou'''d'''er <br>roa'''d'''|| '''d'''üüster <br>Mo'''d'''er <br>Rao'''d''' || '''d'''uuster <br>mo'''d'''er <br>roa'''d''' || duister <br>moeder <br>raad || düster <br>Mutter <br>Rat
|-
| k || k || || '''k'''ind <br>bre'''k'''an <br>i'''k''' || '''k'''ind <br>brea'''k'''en, bre'''kk'''en <br>i'''k''' || '''K'''ind <br>bre'''k'''en <br>i'''k''' || '''k'''ind <br>bre'''k'''en <br>i'''k''' || '''K'''ind <br>briä'''k'''en <br>i'''k''' || '''k'''eend <br>bre'''k'''n <br>i'''k''' || kind <br>breken <br>ik|| Kind <br>brechen <br>ich
|-
| g || g || || '''g'''rōni <br>se'''gg'''ian <br>sla'''g''' || '''g'''röön <br>se'''gg'''en <br>sla'''g''' || '''g'''röön <br>se'''gg'''en <br>Sla'''g''' || '''g'''reun, '''g'''ruin <br>ze'''gg'''en <br>sla'''g'''|| '''g'''röön <br>sä'''gg'''en <br>Sla'''g''' || '''g'''reun <br>ze'''g'''n <br>sla'''g''' || groen <br>zeggen <br>slag || grün <br>sagen <br>Schlag
|}

====Frikativen====

{| class="wikitable sortable"
|-
!Grafeem || Geit torügge <br>up oldsassisk || Eksempels: || Oldsassisk || Öäverregionale <br> Nysassiske Skryvwyse || SASS <br>(DE-noordsassisk)|| Grünnegsk <br>(NL-noordsassisk) || Mönsterlandsk <br>(DE-westföälsk)|| Standaard Schriefwieze <br> (twentsk, NL-westföälsk) || Nedderl. <br>kognaten || Düütske <br>kognaten
|-
| w || w + hw || || '''hw'''anēr <br>'''w'''ind <br>'''w'''erold || '''w'''oneyr <br>'''w'''ind <br>'''w'''erld, '''w'''earld || '''w'''onehr <br>'''W'''ind <br>'''W'''elt || '''w'''anneer <br> '''w'''ind <br>'''w'''ereld || '''w'''än <br>'''W'''ind <br>'''W'''iält|| '''w'''onneer <br>'''w'''eend <br>'''w'''eerld || wanneer <br>wind <br>wereld || wann <br>Wind <br>Welt
|-
| wr || wr || || '''wr'''āka <br>'''wr'''īvan || '''wr'''åke <br>'''wr'''yven || '''Wr'''aak <br>'''wr'''ieven || '''vr'''oak <br>'''vr'''ieven ||  <br>  || '''wr'''oake <br>'''wr'''ievn || wraak <br>wrijven || Rache <br>reiben
|-
| v || f (anluud un uutluud) + v|| || '''f'''indan <br>'''f'''ugal <br> <br>bio'''v'''an <br>lio'''f'''|| '''v'''inden <br>'''v'''oagel, '''v'''uggel <br>westföälsk ouk: '''v'''uagel <br>boa'''v'''en <br>lee'''v'''|| '''f'''innen <br>'''V'''agel <br> <br>ba'''v'''en <br>lee'''f'''|| '''v'''inden <br>'''v'''ogel <br> <br>bo'''v'''en <br>lai'''f'''|| '''f'''innen <br>'''V'''uëgel <br> <br>buo'''w'''en <br>lai'''w'''|| '''v'''eendn <br>'''v'''oggel, '''v'''ogel <br> <br>boa'''v'''n <br>lee'''f'''|| vinden <br>vogel <br> <br>boven <br>lief|| finden <br>Vogel <br> <br>oben <br>lieb
|-
| f || os. f vöär t, <br>os. inluden f,<br>f in leynwöörde || ||  lu'''f'''t<br>twī'''f'''lian<br>tā'''f'''el~tā'''f'''la<br>-|| lu'''f'''t<br>twy'''f'''elen<br>tå'''f'''el<br> tele'''f'''oon || Lu'''f'''t<br>(Twie'''f'''el)<br>Ta'''f'''el<br>Tele'''f'''on || (ansteade ''locht'')<br>twie'''v'''eln<br>toa'''v'''el<br><br> || (ansteade ''Lucht'')<br>twië'''w'''eln<br>Tao'''f'''el<br><br> || (ansteade ''locht'')<br>twie'''f'''eln<br>toa'''f'''el<br>tille'''f'''oon || lucht<br>twijfelen<br>tafel<br>telefoon||Luft<br>zweifeln<br>Tafel<br>Telefon
|-
| s || s + hs || || '''s'''and <br>'''s'''torm <br>wī'''s'''ian <br>mū'''s''' <br>fo'''hs'''|| '''s'''and <br>'''s'''torm <br>wy'''s'''en <br>muu'''s''' <br>vo'''s'''|| '''S'''and <br>'''S'''torm <br>wie'''s'''en <br>Muu'''s''' <br>Vo'''ss'''|| '''z'''aand <br>'''s'''törm <br>wie'''z'''en <br>moe'''s''' <br>vo'''s''' || '''S'''and <br>'''S'''tuorm <br>wi'''s'''en <br>Muu'''s''' <br>Fo'''s''' || '''z'''aand <br>'''s'''toarm <br>wie'''z'''n <br>moe'''s''' <br>vo'''s''' || zand <br>storm <br>wijzen <br>muis <br>vos || Sand <br>Sturm <br>weisen <br>Maus <br>Fuchs
|-
| sk || sk || || '''sk'''ip <br>wi'''sk'''ian <br>flē'''sk''' || '''sk'''ip <br>wi'''sk'''en <br>vlei'''sk''', vley'''sk''' || '''Sch'''ipp <br>wi'''sch'''en <br>Flee'''sch''' || '''sch'''ip <br>wi'''ss'''en <br>vlee'''s''' || '''Sch'''ip <br>wi'''sk'''en <br>Flee'''sk''' || '''sch'''ip <br>wi'''sk'''en <br>vlei'''s''' || schip <br>wissen <br>vlees || Schiff <br>wischen <br>Fleisch
|-
| sj || (/ʃ~s/ in leyn- un vrömdwöörde) || || || '''sj'''okolade <br>duu'''sj'''(e)|| '''Sch'''okolaad <br>Duu'''sch''' || '''s'''ukkeloaden <br>doe'''s''' || '''Sch'''okelaor <br> <br>|| '''s'''okkelaa <br>doe'''s''' || chocolade <br>douche || Schokolade <br>Dusche
|-
| j || j || || '''j'''ukkian <br>'''j'''ār || '''j'''öäken, '''j'''okken, '''j'''ökken <br>'''j'''år || '''j'''öken <br>'''J'''ohr || '''j'''euken <br>'''j'''oar || '''j'''ocken <br>'''J'''aor || '''j'''ökn <br>'''j'''oar || jeuken <br>jaar || jucken <br>Jahr
|-
| h || anluden h || || '''h'''ebbian <br>'''h'''ūd || '''h'''ebben <br>'''h'''uud, '''h'''üüd || '''h'''ebben <br>'''H'''uut || '''h'''ebben <br>'''h'''oed, '''h'''uud || '''h'''äbben <br>'''H'''uut || '''h'''ebn <br>'''h'''oed || hebben <br>huid || haben <br>Haut 
|-
| ch || ni-anluden h <br>or hh <br> ouk f vöär t|| || na'''h'''t <br>hla'''hh'''ian <br>lu'''f'''t ||na'''ch'''t<br>la'''ch'''en<br>lu'''ch'''t|| Na'''ch'''t<br>la'''ch'''en<br>Lu'''ch'''t|| na'''ch'''t<br>la'''gg'''en<br>lo'''ch'''t|| Na'''ch'''t<br>la'''ch'''en<br>Lu'''ch'''t|| na'''ch'''t<br>la'''ch'''n<br>lo'''ch'''t||nacht<br>lachen<br>lucht||Nacht<br>lachen<br>Luft
|}

====Sonoranten====

{| class="wikitable sortable"
|-
!Grafeem || Geit torügge <br>up oldsassisk || Eksempels: || Oldsassisk || Öäverregionale <br> Nysassiske Skryvwyse || SASS <br>(DE-noordsassisk)|| Grünnegsk <br>(NL-noordsassisk) || Mönsterlandsk <br>(DE-westföälsk)|| Standaard Schriefwieze <br> (twentsk, NL-westföälsk) || Nedderl. <br>kognaten || Düütske <br>kognaten
|-
| m || m || || '''m'''iluk <br>ku'''m'''an <br> <br>ar'''m''' || '''m'''elk <br>koa'''m'''en, ku'''mm'''en <br> westföälsk ouk: kua'''m'''en <br>a'''rm || '''M'''elk <br>ka'''m'''en <br> <br> Ar'''m''' || '''m'''elk <br>ko'''m'''en, ko'''mm'''en <br> <br>aar'''m''' || '''M'''iälk, '''M'''elk <br>kuë'''m'''en <br> <br>Ar'''m''' || '''m'''elk <br>ko'''m'''n <br> <br>aar'''m''' || melk <br>komen <br> <br>arm || Milch <br>kommen <br> <br>Arm
|-
| n || n + hn || || '''hn'''ut <br> <br>'''n'''aht <br>wi'''nn'''a'''n''' <br>hlōpa'''n''' || '''n'''ut, '''n'''oat, '''n'''öät(e) <br>westföälsk ouk: nuat <br>'''n'''acht <br>wi'''nn'''e'''n''' <br>loupe'''n''' || '''N'''utt, '''N'''ööt <br> <br>'''N'''acht <br>wi'''nn'''e'''n''' <br>lope'''n''' || '''n'''eut <br> <br> '''n'''acht <br>wi'''nn'''e'''n''' <br>lope'''n''' || '''N'''uët <br> <br>'''N'''acht <br>wi'''nn'''e'''n''' <br>laupe'''n''' || '''n'''ot, '''n'''oot<br> <br>'''n'''acht <br>wi'''nn''' <br>loop'''n''' || noot <br> <br>nacht <br>winnen <br>lopen || Nuss <br> <br>Nacht <br>gewinnen <br>laufen  
|-
| l || l + hl || || '''hl'''ōpan <br>'''l'''īthan <br>fa'''ll'''an <br>ka'''l'''d <br>wa'''l''' || '''l'''oupen <br>'''l'''yden <br>va'''ll'''en <br>ko'''l'''d <br>wa'''l''' || '''l'''open <br>'''l'''ieden <br>fa'''ll'''en <br>koo'''l'''t <br>Wa'''ll''' || '''l'''open <br>'''l'''ieden <br>va'''l'''en <br>kò'''l'''d <br>waa'''l''', wa'''l'''e || '''l'''aupen <br>'''l'''iden <br>fa'''ll'''en <br>ko'''l'''t <br>Wo'''l''' || '''l'''oopn <br>'''l'''iedn <br>va'''l'''n <br>koa'''l'''d <br>wa'''l''' || lopen <br>lijden <br>vallen <br>koud <br>wal || laufen <br>leiden <br>fallen <br>kalt <br>Wall
|-
| r || r + hr || || '''hr'''ōpan <br>'''r'''īki <br>lē'''r'''ian <br>ova'''r''' || '''r'''open <br>'''r'''yk <br>ley'''r'''en, lea'''r'''en <br>öäve'''r''', oave'''r''' || '''r'''open <br>'''r'''iek <br>leh'''r'''en, lih'''r'''en <br>öve'''r''' || '''r'''oupen <br>'''r'''iek <br>le'''r'''en <br>ove'''r''' || '''r'''open <br>'''r'''iek <br>läe'''r'''n <br>üöwe'''r''' || '''r'''oopn <br>'''r'''iek <br>lee'''r'''n, '''l'''earn<br>oave'''r''' || roepen <br>rijk <br>leren <br>over || rufen <br>reich <br>lehren <br>über
|}

===Vokalen===

====Olde langvokalen====

{| class="wikitable sortable"
|-
!Grafeem || Geit torügge <br>up oldsassisk || Proto-Germaansk || Oldsassisk || Öäverregionale <br> Nysassiske Skryvwyse || SASS <br>(DE-noordsassisk)|| Grünnegsk <br>(NL-noordsassisk) || Mönsterlandsk <br>(DE-westföälsk)|| Standaard Schriefwieze <br> (twentsk, NL-westföälsk) || Nedderl. <br>kognaten || Düütske <br>kognaten
|-
| å || ā || '''ē'''ƀanđaz <br>đ'''ē'''điz || '''ā'''vand <br>d'''ā'''d || '''å'''vend <br>d'''å'''d || '''A'''vend <br>D'''aa'''t|| '''oa'''vend <br>d'''oa'''d|| '''Ao'''md <br> <br>|| '''oa'''vnd <br>d'''oa'''d || avond <br>daad || Abend <br>Tat
|- 
| ai || āi || m'''ē'''anan <br>s'''ē'''anan || m'''āi'''an <br>s'''āi'''an || m'''ai'''en <br>s'''ai'''en || m'''ei'''hen <br>s'''ei'''en || m'''aai'''en <br>z'''aai'''en || m'''ai'''en <br>s'''ai'''en || m'''eai'''n <br>z'''eai'''n || maaien <br>zaaien || mähen <br>säen
|-
| ae || ē<sub>1</sub> || sk'''ē'''rjan~sk'''ē'''rō <br> <br>l'''ē'''ʒaz || sk'''ā'''ra <br> k'''ā'''si <br> <br> || sk'''ae'''re <br> k'''ae'''se<br>l'''ae'''g|| Sch'''ee'''r <br>K'''ee'''s <br>l'''ee'''g || sch'''ee'''r, sch'''e'''re <br>k'''ee'''s, k'''e'''ze <br>l'''ee'''g|| (Sch'''äe'''r) <br>k'''ai'''se <br>l'''ai'''g || sch'''ee'''r <br>k'''ee'''s <br>l'''ee'''g || schaar <br>kaas <br>laag || Schere <br>Käse <br> <br>
|-
| ey || ē<sub>2a</sub> || s'''ai'''p(j)ōn <br>r'''ai'''pan~r'''ai'''paz || || s'''ey'''pe <br>r'''ey'''p || S'''ee'''p <br>R'''ee'''p || z'''ai'''p(e) <br> <br> || S'''e'''pe <br>R'''ee'''p || z'''ee'''p, z'''e'''pe<br> r'''ee'''p || zeep <br>reep || Seife <br>Reif 
|-
| ey / ee{{Info|By splitsing ē2: ee}} || ē<sub>2b</sub> || st'''ai'''naz <br>ƀ'''ai'''nan || st'''ē'''n <br>b'''ē'''n || st'''ey'''n, st'''ee'''n <br>b'''ey'''n, b'''ee'''n || St'''ee'''n <br>B'''ee'''n || st'''ai'''n <br>b'''ai'''n || St'''e'''ne <br>B'''ee'''n || st'''ee'''n <br>b'''ee'''n || steen <br>been || Stein <br>Bein 
|-
| ei || ē<sub>3</sub> || <br>l'''ai'''đjanan <br>ʒ'''ai'''laz || <br>l'''ē'''dian <br>g'''ē'''l || b'''ei'''de <br>l'''ei'''den <br>g'''ei'''l || b'''ei'''de <br>l'''ei'''den <br>g'''ei'''l || b'''aai'''de <br>l'''aai'''den <br>g'''aai'''l || b'''ai'''de <br>l'''ai'''en <br>g'''ai'''l || b'''ei'''de <br>l'''ei'''dn <br> g'''ei'''l || beide <br>leiden <br>geil || beide <br>leiten <br>geil  
|- 
| e / ee || ē<sub>4</sub> || l'''eu'''ƀaz <br>fl'''eu'''ganan <br>ʒ'''eu'''tanan || l'''io'''f <br>fl'''io'''gan <br>g'''io'''tan || l'''ee'''v <br>vl'''e'''gen <br> g'''e'''ten || l'''ee'''f <br>fl'''e'''gen <br>g'''e'''ten || l'''ai'''f <br>vl'''ai'''gen <br>g'''ai'''ten || l'''ai'''w <br>fl'''ai'''gen <br> g'''ai'''ten || l'''ee'''f <br>vl'''ee'''gn <br> g'''ee'''tn || lief <br>vliegen <br>gieten || lieb <br>fliegen <br>gießen 
|-
| y || ī || ʒl'''ī'''đanan <br>sw'''ī'''nan || gl'''ī'''dan <br>sw'''ī'''n || gl'''y'''den <br>sw'''y'''n || gl'''ie'''den <br>Sw'''ie'''n || gl'''ie'''den <br>zw'''ie'''n|| gl'''i'''den <br>Sw'''ie'''n || gl'''ie'''dn <br>zw'''ie'''n || glijden <br>zwijn || gleiten <br>Schwein
|-
| o / oo || ō<sub>1</sub> || f'''ō'''tz, f'''ō'''tuz <br>xr'''ō'''panan || f'''ō'''t <br>hr'''ō'''pan || v'''oo'''t <br>r'''o'''pen|| F'''oo'''t <br>r'''o'''pen || v'''ou'''t <br>r'''ou'''pen|| F'''oo'''t <br>r'''o'''pen || v'''oo'''t <br>r'''oo'''pn|| voet <br>roepen|| Fuß <br>rufen
|-
| ö / öö || ümluud van ō<sub>1</sub> || s'''ō'''kjanan <br>f'''ō'''ljanan || s'''ō'''kian <br>f'''ō'''lian || s'''ö'''ken <br>v'''ö'''len || s'''ö'''ken <br>f'''öh'''len || z'''ui'''ken, z'''u'''ken <br>v'''ui'''len, v'''u'''len || s'''ö'''ken <br>f'''ö'''len || z'''eu'''kn <br>v'''eu'''ln|| zoeken <br>voelen|| suchen <br>fühlen
|-
| ou || ō<sub>2</sub> || ʒr'''au'''taz <br>k'''au'''pjanan || gr'''ō'''t <br>k'''ō'''pian || gr'''ou'''t <br>k'''ou'''pen, k'''öy'''pen || gr'''oo'''t <br>k'''o'''pen, k'''ö'''pen || gr'''oo'''t <br>k'''o'''pen || gr'''au'''t <br>k'''au'''pen || gr'''oo'''t <br>k'''oo'''pn|| groot <br>kopen || groß <br>kaufen 
|-
| öy || ümluud van ō<sub>2</sub> ||n'''au'''điʒaz <br> <br>
|  || n'''öy'''dig <br>l'''öy'''per || n'''ö'''dig <br>L'''ö'''per ||n'''eu'''deg <br> <br>
| n'''ai'''dig <br>L'''ai'''per || n'''eu'''dig <br>l'''eu'''per|| nodig <br>loper|| nötig <br>Läufer
|-
| oi || ōi || ƀl'''ō'''anan <br>ʒl'''ō'''anan || bl'''ōi'''an <br>gl'''ōi'''an || bl'''oi'''en <br>gl'''oi'''en || bl'''eu'''hen, bl'''ei'''hen <br>gl'''eu'''hen, gl'''ei'''hen || bl'''ui'''en, bl'''aai'''en <br>gl'''ui'''en || bl'''ai'''en <br>gl'''ai'''en || bl'''eui'''n <br>gl'''eui'''n || bloeien <br>gloeien || blühen <br>glühen
|-
| u / uu || ū || m'''ū'''sz <br>sk'''ū'''ƀōjanan|| m'''ū'''s <br> sk'''ū'''van|| m'''uu'''s <br> sk'''u'''ven(, sk'''ü'''ven) || M'''uu'''s <br>sch'''u'''ven || m'''oe'''s <br> sch'''oe'''ven(, sch'''u'''ven)  || M'''uu'''s <br> sch'''u'''wen || m'''oe'''s <br>sch'''oe'''vn || muis <br>schuiven || Maus <br>schieben
|-
| ü / üü || ümluud van ū + iu || xl'''ū'''đjanan <br> <br> || hl'''ū'''dian <br>th'''iu'''stri|| l'''ü'''den <br> d'''üü'''ster || l'''ü'''den <br>d'''üü'''ster || l'''u'''den <br>d'''uu'''ster || l'''ü'''den <br>d'''üü'''ster || l'''u'''den <br>d'''üü'''ster || luiden <br>duister || läuten <br>düster 
|}

=====Vordeyling van de ē-luud-grafemen=====

Upspletten van ē<sub>2</sub> is nich in alle dialekten passeerd. Vöäral up de nedderlandske kante sint dialekten med upspleaten ē<sub>2</sub> in de mindertal. Upto is dat upspletten nich in elken dialekt up eksaktement desülvige manere passeerd. Dat heyt, en woord, wat in eyn dialekt ē<sub>2a</sub> het un desülvige uutspråke het as ē<sub>1</sub>, kan in en anderen dialekt ē<sub>2b</sub> un desülvige uutspråke as ē<sub>4</sub> hebben. De skryvwyse volgt de vordeyling in elken dialekt.

{| width="40%"
| 
======Sunder splitsing van ē<sub>2</sub>======
ē<sub>1</sub>: ''skaere'', ''kaese'', ''laeg''<br>
ē<sub>2a</sub>: ''s'''ey'''pe'', ''r'''ey'''p''<br>
ē<sub>2b</sub>: ''steyn'', ''beyn''<br>
ē<sub>3</sub>: ''beide'', ''leiden'', ''geil''<br>
ē<sub>4</sub>: ''leev'', ''vlegen'', ''geten''<br>
| valign="top" |

======By splitsing van ē<sub>2</sub>======
ē<sub>1</sub>: ''skaere'', ''kaese'', ''laeg''<br>
ē<sub>2a</sub>: ''s'''ae'''pe'', ''r'''ae'''p''<br> 
ē<sub>2b</sub>: ''steyn'', ''beyn''<br>
ē<sub>3</sub>: ''beide'', ''leiden'', ''geil''<br>
ē<sub>4</sub>: ''leev'', ''vlegen'', ''geten''
|}
In dialekten wår ē<sub>2</sub> esplitsed wördt, is vake vöär -r geen språke van splitsing, dit wördt dan ouk eskreaven as <-eyr>. Is der wel sprake van splitsing vöär -r dan wördt dat ouk in skrivt weaderegeaven <-aer>.

======Uutspråkvergelyking ē-luden======
{| class="wikitable sortable"
|-
!Dialekt || Uutspråke ē<sub>1</sub> || Uutspråke ē<sub>2a</sub> || Uutspråke ē<sub>2b</sub> || Uutspråke ē<sub>3</sub> || Uutspråke ē<sub>4</sub>
|-
! colspan="6" style="background-color:#f0fff0" | Noordsassisk
|-
| Oustnoordsassisk{{Info|Vöär al Meakelenborg un de ousten van Holsteyn}} || /eː/ || /eː/ || /ɛɪ̯/, /aɪ̯/{{Info| /aɪ̯/ vöär al in Meakelenborg, /ɛɪ̯/ in den ousten van Holsteyn}} || /aɪ̯/ || /ɛɪ̯/, /aɪ̯/{{Info| /aɪ̯/ vöär al in Meakelenborg, /ɛɪ̯/ in den ousten van Holsteyn}} 
|-
| Westnoordsassisk{{Info|M.a. Noordneddersassen, Westholsteyn un Sleeswyk}} || /ɛɪ̯/ || /ɛɪ̯/ || /ɛɪ̯/ || /aɪ̯/ || /ɛɪ̯/ 
|-
| Grönningsk  || /ei/, /eː/ || /ɑi/ || /ɑi/ || /ɑ:i/, /ɑi/ || /ɑi/ 
|-
| Noorddrentsk  || /ei/, /eː/ || /ai/, /ɛi/ || /ai/, /ɛi/ || /aːi/, /ɑːi/, /ai/, /ɛi/ || /ai/, /ɛi/
|-
! colspan="6" style="background-color:#f0fff0" | Westföälsk
|-
| Middendrentsk un süüddrentsk || /eː/ || /eː/ || /eː/, /ei/, /iː/ || /ɛi/ || /eː/, /ei/, /iː/
|-
| Stellingwarvsk  || /eː/ || /eː/ || /iː/ || /ɛi/ || /iː/
|-
| Sallandsk un veluwsk  || /eː/, /ɛi/~/ɛː/{{Info|In een antal klein antal westveluwske dialekten}} || /eː/ || /eː/, /i:/ || /ɛi/ || /iː/
|-
| Twentsk un achterhooksk || /eː/ || /eː/ || /eː/ || /ɛi/ || /eː/, /iː/{{Info|In een deyl van de Achterhook}}
|-
| Urkersk  || /ɛː/ || /iː/ || /iː/ || /ɛi/, /ɛː/, /aːi/ || /iː/
|-
| Oustwestföälsk || /aɪ̯/{{Info|Vöär -r as /eː/}} || /aɪ̯/{{Info|Vöär -r as /eː/}} || /ɛɪ̯/ || /ɛɪ̯/ || /ɛɪ̯/
|-
| Münsterlandsk || /aɪ̯/ || /e:/ || /e:/ || /aɪ̯/ || /aɪ̯/
|-
| Westmünsterlandsk || /eː/ || /eː/ || /eː/ || /ɛi/ || /eː/
|-
| style="background-color:#f0fff0" | '''Oustföälsk''' || style="background-color:#f0fff0" | /eː/ || style="background-color:#f0fff0" | /eː/ || style="background-color:#f0fff0" | ? || style="background-color:#f0fff0" | ? || style="background-color:#f0fff0" | ?
|}

====Olde körtvokalen in oapen sylve====

{| class="wikitable sortable"
|-
!Grafeem || Geit torügge <br>up oldsassisk || Proto-Germaansk || Oldsassisk || Öäverregionale <br> Nysassiske Skryvwyse || SASS <br>(DE-noordsassisk)|| Grünnegsk <br>(NL-noordsassisk) || Mönsterlandsk <br>(DE-westföälsk)|| Standaard Schriefwieze <br> (twentsk, NL-westföälsk) || Nedderl. <br>kognaten || Düütske <br>kognaten
|-
| a / aa || a || f'''a'''đēr <br>x'''a'''maraz || f'''a'''dar <br>h'''a'''mar || v'''a'''der, v'''a'''dder <br>h'''a'''mer || V'''a'''der, V'''a'''dder <br>H'''a'''mer || v'''oa'''der <br>h'''oa'''mer || V'''a'''der <br>H'''a'''mer || v'''a'''der <br>h'''a'''mer || vader <br>hamer || Vater <br>Hammer 
|-
| ä / ää || ümluud van a || đr'''a'''ʒanan || dr'''a'''gan || dr'''ä'''gen || dr'''e'''gen || (droagen) || dr'''iä'''gen || dr'''ea'''gn || dragen || tragen  
|-
| ea, e || e || l'''e'''sanan <br>sw'''e'''ƀlaz|| l'''e'''san <br>sw'''e'''val || l'''ea'''sen <br>sw'''ea'''vel || l'''e'''sen <br>Sw'''e'''vel || l'''e'''zen <br>sw'''e'''vel || l'''iä'''sen <br>Sw'''ië'''wel || l'''ea'''zn <br>zw'''ea'''vel || lezen <br>zwavel || lesen <br>Schwefel
|-
| ea, i <br> westföälsk ouk: ia || i || s'''i'''ƀaz <br>l'''i'''þuz || <br>l'''i'''th || s'''ea'''v(e), s'''i'''v(ve) <br>l'''i'''d, l'''ea'''d|| S'''ee'''v <br>L'''i'''dd || z'''ee'''f <br>l'''i'''d || S'''ië'''wt <br>L'''ië'''d || z'''e'''v(ve), z'''ie'''ve <br>l'''i'''d || zeef <br>lid || Sieb <br>Glied
|-
| oa, o || o || l'''u'''ƀōjanan <br>k'''u'''lan || l'''o'''von <br> <br> || l'''oa'''ven, l'''öä'''ven <br>k'''oa'''le, k'''öä'''le, k'''o'''lle || l'''a'''ven, l'''ö'''ven <br>K'''ah'''l, K'''öh'''l || l'''o'''ven <br>k'''oo'''l || l'''uo'''wen <br>K'''uo'''le || l'''oa'''vn <br>k'''o'''lle || loven <br>kool || loben <br>Kohle
|-
| öä, ö || ümluud van o || f'''u'''rai <br> sbst. đr'''u'''pōn || f'''o'''ra <br> sbst. dr'''o'''po || v'''öä'''r <br> dr'''ö'''ppelen, dr'''öä'''pelen|| v'''ö'''r <br>dr'''ü'''ppeln || v'''eu'''r <br> <br> || v'''üö'''r <br> dr'''üö'''peln|| v'''uu'''r <br>dr'''ö'''ppeln|| voor <br>druppelen || vor <br>tröpfeln
|-
| oa, u <br>westföälsk ouk: ua || u || f'''u'''ʒlaz <br>w'''u'''nēnan || f'''u'''gal <br>w'''u'''nōn || v'''oa'''gel, v'''u'''ggel <br>w'''oa'''nen, w'''u'''nnen|| V'''a'''gel <br>w'''ah'''nen || v'''o'''gel <br>w'''o'''nen || V'''uë'''gel <br>w'''uë'''nen || v'''o'''ggel, v'''o'''gel <br>w'''o'''nn || vogel <br>wonen || Vogel <br>wohnen
|-
| öä, ü <br>westföälsk ouk: üä|| ümluud van u || '''u'''ƀelaz <br>k'''u'''ninʒaz || '''u'''bil <br>k'''u'''ning || '''öä'''vel, '''ü'''vvel <br>k'''öä'''ning, k'''ü'''nning || '''ö'''vel <br>K'''ö'''nig || '''eu'''vel <br>k'''eu'''nenk || '''üë'''wel <br>K'''üë'''ning || '''ö'''vvel <br>k'''ö'''nnink || euvel <br>koning || übel <br>König
|}

=====Tohoupvullen ''ā'', ''a'', ''o'' un ''u'' in dat noordsassiske=====

In de noordsassisken dialekten wardt vandage neyn vorskeal meyr maked twüsken oldlang ''ā'' un old kört ''a'', ''o'' un ''u'' in oapen sylve.<ref>Ingrid Schröder: ''Niederdeutsch in der Gegenwart: Sprachgebiet – Grammatisches – Binnendifferenzierung.'' In: Dieter Stellmacher (red.): ''Germanistische Linguistik 175-176 2004'', s. 61</ref> Wil eyn disse noordsassiske eygenskap in de skrivt wysen, kan eyn disse fonemen ünder dat grafeem <å> tosamenvaten un eksempelwyse ''åvend'', ''dåd'', ''våder'' un ''håmer'' skryven.

====Olde körtvokalen in sloaten sylve====

{| class="wikitable sortable"
|-
!Grafeem || Geit torügge <br>up oldsassisk || Proto-Germaansk || Oldsassisk || Öäverregionale <br> Nysassiske Skryvwyse || SASS <br>(DE-noordsassisk)|| Grünnegsk <br>(NL-noordsassisk) || Mönsterlandsk <br>(DE-westföälsk)|| Standaard Schriefwieze <br> (twentsk, NL-westföälsk) || Nedderl. <br>kognaten || Düütske <br>kognaten
|-
| a || a || '''a'''xtōu <br>l'''anđan || '''a'''hto <br>l'''a'''nd || '''a'''cht <br>l'''a'''nd || '''a'''cht <br>L'''a'''nd || '''a'''cht <br>l'''aa'''nd || '''a'''cht <br>L'''a'''nd || '''a'''cht <br>l'''aa'''nd || acht <br>land || acht <br>Land 
|-
| ä || ümluud van a || l'''a'''nʒiþō || || l'''ä'''ngde || L'''ä'''ngde || || L'''ä'''ngte || l'''ea'''ngte || lengte || Länge 
|-
| e || e || k'''a'''nnjanan <br>x'''e'''lpanan || k'''e'''nnian <br>h'''e'''lpan || k'''e'''nnen <br>h'''e'''lpen(, h'''ö'''lpen) || k'''e'''nnen <br>h'''e'''lpen, h'''ö'''lpen || k'''e'''nnen <br>h'''e'''lpen || k'''e'''nnen <br>h'''e'''lpen || k'''e'''nn <br>h'''e'''lpn || kennen <br>helpen || kennen <br>helfen  
|- 
| i || i || w'''i'''ssaz <br>đr'''e'''nkanan || w'''i'''ss <br>dr'''i'''nkan || w'''i'''s <br>dr'''i'''nken || w'''i'''ss <br>dr'''i'''nken || w'''i'''s  <br>dr'''i'''nken || w'''i'''s <br>dr'''i'''nken || w'''i'''s <br>dr'''ee'''nkn || gewis <br>drinken || gewiss <br>trinken
|-
| o || o || f'''u'''hsaz <br>k'''u'''ppaz || f'''o'''hs <br>k'''o'''p(p) || v'''o'''s <br>k'''o'''p || V'''o'''ss <br>K'''o'''pp || v'''o'''s <br>k'''o'''p || F'''o'''s <br>K'''o'''p || v'''o'''s <br>k'''o'''p || vos <br>kop || Fuchs <br>Kopf
|-
| ö || ümluud van o || || || v'''ö'''sse || V'''ö'''ss || || F'''ö'''sse || v'''ö'''sse || vossen || Füchse
|-
| u || u || đ'''u'''mƀaz <br>x'''u'''nʒruz || d'''u'''mb <br>h'''u'''ngar || d'''u'''m <br>h'''u'''nger || d'''u'''mm <br>H'''u'''nger || d'''o'''m <br>h'''o'''nger || d'''u'''m <br>H'''u'''nger || d'''o'''m <br>h'''o'''nger || dom <br>honger || dumm <br>Hunger 
|-
| ü || ümluud van u || xr'''u'''ʒjaz || hr'''u'''ggi || r'''ü'''g(gen) || R'''ü'''gg || r'''u'''g || R'''ü'''g, R'''ü'''ggen || r'''u'''gn || rug || Rücken  
|}

====''w''-sekwensen====

{| class="wikitable sortable"
|-
!Grafeem || Geit torügge <br>up proto-germaansk || Proto-Germaansk || Oldsassisk || Öäverregionale <br> Nysassiske Skryvwyse || SASS <br>(DE-noordsassisk)|| Grünnegsk <br>(NL-noordsassisk) || Mönsterlandsk <br>(DE-westföälsk)|| Standaard Schriefwieze <br> (twentsk, NL-westföälsk) || Nedderl. <br>kognaten || Düütske <br>kognaten
|-
| auw || aw || d'''aw'''waz <br>h'''a'''wwanan || || d'''auw''' <br>h'''auw'''en || D'''au''' <br>h'''au'''en || d'''aauw''' <br>h'''aauw'''(g)en|| D'''au''' <br>h'''au'''en || d'''auw''' <br> <br>|| dauw <br>houwen || Tau <br>hauen   
|-
| ouw || ew || ƀr'''ew'''wanan <br>tr'''ew'''waz || <br>tr'''iuw'''i || br'''ouw'''en <br>tr'''ouw''', tr'''öyw''' || br'''o'''en, br'''u'''en <br>tr'''o''', tr'''u''' || br'''aauw'''en <br>tr'''aauw''' || br'''u'''en <br>tr'''ü'''|| br'''ouw'''n <br>tr'''ouw''' || brouwen <br>trouw || brauen <br>treu
|-
| åuw || ēw || kl'''ēw'''ō <br>ƀl'''ē'''waz || <br>bl'''āo''' || kl'''åuw'''(e/n) <br>bl'''åuw''' || Kl'''au''' <br>bl'''au''' || kl'''aauw''' <br>bl'''aauw''' || Kl'''ao'''n <br>bl'''ao''' || kl'''auw'''(e) <br>bl'''auw''' || klauw <br>blauw || Klaue <br>blau
|-
| uw || uw || sk'''uw'''wuz || || sk'''uw''', sk'''üw''' || sch'''o''', sch'''u''', sch'''uug''' || sch'''aauw''' || sch'''ü''' || sch'''ouw''' || schuw || scheu 
|-
| ow || ūw || b'''ūw'''anan || || b'''ow'''en || b'''o'''en, b'''u'''en || b'''aauw'''en || b'''au'''en || b'''ouw'''n || bouwen || bauen 
|}

== Literatuur == 

=== Wöördeböker ===
* Heinrich Kahl & Heinrich Thies: ''der neue Sass - Plattdeutsches Wörterbuch'' 5.&nbsp;uplåge. Wachholtz Verlag, Nymünster 2009, ISBN 978-3-529-03000-0.
* Klaus-Werner Kahl: ''Wörterbuch des Münsterländer Platt.'' 3.&nbsp;uplåge. Aschendorff Verlag, Mönster 2010, ISBN 978-3-402-06747-4.
* Vladimir Orel: ''A Handbook of Germanic Etymology.'' Koninklijke Brill NV, Leyden & Boston 2003, ISBN 90-04-12875-1.
* [http://www.groningsonline.nl/ Groninger zakwoordenboek]
* [http://members.home.nl/dialexicon/index.htm Dialexicon Twents]

== Referencen == 
<references />

== Lenk ==
*[http://www.skryvwyse.eu Websteade van de Nysassiske Skryvwyse]
* [https://www.facebook.com/NysassiskeSkryvwyse/ Nysassiske Skryvwyse], Facebook
* [https://www.youtube.com/channel/UClmVXrmKXrkgfExlAQP7dZg Nysassiske Skryvwyse], YouTube

{{Dialekt|hst||Nysassiske Skryvwyse}}

[[Kategorie:Nedersaksiese spellingsrichliene]]
