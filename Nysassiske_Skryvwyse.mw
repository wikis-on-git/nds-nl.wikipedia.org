De '''Algemeyne Intersassiske Skryvwyse''' (ouk ''Algemene Intersassiske Skryvwyse'') is en skryvwyse vöär dat heyle [[Nedersaksies|neddersassiske]] språkrebeyd so vöär de [[Nederlaand|nedderlandske]] as ouk vöär de [[Duutslaand|düütske]] kante vun de grense. Uutwarkt het disse skryvwyse de warkgruppe AS 2.0, dey as plan had [[Reinhard Franz Hahn]] syn [[Algemeyne Schryvwys']] vöär dat skryven vun nich-[[Noord Leegsaksisch|noordneddersassiske]] dialekten to vorwyderen. Sey skal de skrivtelike kommunikatioon twüsken de regionen un öäver de grense weg minder lastig maken un is sodennig en warktüüg grensöäverstryden kontakt to understütten. Vun de Algemeyne Intersassiske Skryvwyse givt dat up de eyn syde en öäverregionale maksimaalversioon, wo eyn al ludelike vorskealen uut de talryken dialekten med dårstellen kan, un up de ander syde givt dat en reyge regionale minimaalversionen, woneam vorsküllene grafemen to eyn grafeem tohoupvaat wardt, so de respektivelike dialekt dår neynen ludeliken vorskeal meyr het.

De Algemeyne Intersassiske Skryvwyse het drey höyvdprincipien
* etymology
* lykvörmighayd
* oapen un sloaten sülven
un en reyge verdere eygenskappen, dey nedden upvöörd wardt.

==Principe 1: etymology==
In de maksimaalversioon wardt de skryvwyse vun en woord döär syn woordafkumst vastlegd. In de regionalen minimaalversionen kan eyn vun de etymologiske skryvwyse afwyken, so as vöärbild in en dialekt, woneam historisk distinkte fonemen to eyn foneem vorsmölt sint. 

===E-apokope===
Dat in de noorden dialekten apokopeerde ''e'' wardt in de skrivt holden. Dat vormindert de optisken vorskealen twüsken de noorden un süden dialekten un eyn kan up simple un systematiske wyse dat uutblyven vun uutluudvorharden un lyktydige uutrekken vun de vokalen in de noorden dialekten markeren: ''wyse'' = [vi::z], ''breyve'' = [brɛ:ɪ̯v].

==Principe 2: lykvörmighayd==
Dat principe vun de lykvörmighayd bedüüdt, dat en woord so wyd as möägelik dialektintern un interdialektaal konstant up de lyke wyse skreaven wardt.

===Stimlouswarden vun obstruenten===
An't ende vun en sülve wardt obstruenten regelhaftig stimlous, sodennig bruukt eyn dat in de skrivt nich wysen. Dat heyt, eyn skrivt ''ty'''d''''' - ''ty'''d'''en'' (un nich ''Tie'''t''''' - ''Tie'''d'''en'' as nå [[Sass'sche Schrievwies|SASS]]) un ''skry'''v'''en'' - ''skri'''v'''t'' (un nich as up [[Nederlaands|nedderlandsk]] ''schrij'''v'''en'' - ''schrij'''f'''t'').

===Assimilationen===
Regelhaftige assimilationen wardt nich in de skrivt wyst. Sodennig skrivt eyn ''bild'' - ''bilder'', ''hand'' - ''handen''/''hände'', ''ölven'', ''seggen'' etc. 

===Uutsünderen===
En uutsünderen vun dit principe sint grundwöörde, dey up ''s'', ''sj'' or en anderen sibilant endt. Hyr vorvalt dat ''s'' vun dat suffiks ''-st'': ''nervöös'' → ''up't nervööst'', ''duusjen'' → ''du duusjt''.

==Principe 3: oapen un sloaten sülven==

===Vokaallängde===
En langen monoftong wardt in en oapen sülve med en enkel teyken skreaven, in en sloaten sülve dubbeld. Sodennig skrivt eyn ''maken'' - ''maakt'', ''good'' - ''gode''. 

===Uutsünderen===
En Uutsünderen vun dit principe sint de letteren ''e'', ''y'' un ''å'':
* en lang ''e'' kan ouk in betoonde oapene sülve dubbeld skreaven warden. Dat geldt vöär al by eynsülvige wöörde. Eksempelwyse kan eyn as alternative to noorden ''sey'' (DE ''See'', NL ''zee'') in de süden dialekten ''see'' skryven. 
* ''y'' stayt altyds vöär en langvokaal, so dayt dat vordubbelen in sloaten sülve nich nöydig. Eyn skrivt sodennig ''hyr'' un ''myn'' un nich ''hyyr'' or ''myyn''.
* ouk dat ''å'' stayt altyds vöär en langvokaal un so dayt ouk hyr en vordubbeln in sloaten sülve nich nöydig. Eyn skrivt ''stån'' un ''gån'' un nich ''ståån'' or ''gåån''.

===Konsonanten an't sülvenende===
Vöär dit principe neamt wy boavento afstand vun de düütske maneer konsonantenteykens an't sülvenende dubbeld to skryven. Dat heyt, eyn skrivt ''kan'', ''nat'' un ''wil'' un nich ''kann'', ''natt'' un ''will'' as nå SASS.

==Verdere eygenskappen==

===Passelikmaken vun leynwöörde un vrömdwöörde===
Leynwöörde, dey eyn nich meyr as vrömd ruutkent, wardt skreaven as nå de uutspråke. By vrömdwöörde blivt eyn neyger by de skryvwyse vun de geaverspråke, so disse med latynske letteren skreaven wardt. Lykers past wy ouk de vrömdwöörde up de neddersassiske språke to, wat de achternåkoamen aspekten angayt:
* Principe vun de oapen un sloaten sülven: Langvokalen in sloaten sülve skrivt eyn ouk in vrömdwöörde med twey letteren, as vöärbild ''kanaal'', ''systeem'' un ''kultuur''. 
* ''c'' wardt ''k'' by de uutspråke /k/ un blivt ''c'' by de uutspråke /ts~s/, eksempelwyse ''konferens(y)'' un ''kakao'', man ''citrone'' un ''centrum''.  
* ''cc'' wardt ''ks'' by de uutspråke /ks/ (''aksent'', ''aksepteren'') un ''kk'' by de uutspråke /k/ (''akkumuleren'', ''akkoord'').
* ''qu'' wardt by de uutspråke /kv/ döär ''kw'' replaceerd, as byspil ''kwaliteyt'' un ''frekwens(y)''.
* by de uutspråke /k/ wardt ''qu'' algemeyn ''k'', as in ''karantäne'', ''ketsjua'' or ''kinoa''. By eygennames un lykhaftigs kan de skryvwyse med ''qu'' bewaard blyven, as vöärbild ''Quebec''. 
* ''th'' un ''ph'' wardt uplöyst nå ''t'' un ''f'', sodennig skrivt eyn ''teory'', ''tema'', ''telefoon'' un ''foto''.
* ''x'' wardt ''ks'', as in ''eksempel'' un ''syntaks''.

===Groutskryven vun substantiven===
Groutskreaven wardt alleyn de satsanvang un names vun personen un landen. Andere substantiven wardt nich groutskreaven un ouk adjektiven nich - ouk to landen tohöyren adjektiven nich. 

===Interpunktioon===
* De bruuk vun kommas richt sik nå de syntaks. En Komma wardt set twüsken deylsätse, eksempelwyse [höyvdsats, höyvdsats] or [höyvdsats, bysats]. Is en deylsats bannig kört (~twey wöörde), kan eyn dat komma weglåten. Uutsünderen: by de konjunktionen ''un''/''en'' un ''or''/''oder''/''of'' wardt neyn komma set.
* Citeerteykens ståt vöären un achteren boaven. Möägelik sint: "...", “...” un ”...”.

[[Kategorie:Noordneddersassisk artikel]]
[[Kategorie:Nedersaksiese spellingsrichliene]]

==Konkreten grafeembruuk==

By de konsonanten wyst sik neyne signifikanten vorskealen up dat foneemlevel twüsken de dialekten. Hyr kan eyn sodennig de öäverregionale skryvwyse sünder gröttere problemen vöär al dialekten öäverneamen. By de vokalen maakt dialektspecifiske sündervälle dat dialektöävergrypen tohoupvaten in de skrivt vigelynsker. Dårvöär sünt en paar lüttere anpassens vöär enkele dialekten or dialektgruppen nöydig. 

===Konsonanten===

====Plosiven====

{| class="wikitable sortable"
|-
!Grafeem || Gayt torügge <br>up oldsassisk || Eksempels: || Oldsassisk || Öäverregionale Algemeyne <br> Intersassiske Skryvwyse || SASS <br>(DE-noordsassisk)|| Grünnegsk <br>(NL-noordsassisk) || Mönsterlandsk <br>(DE-westföälsk)|| Standaard Schriefwieze <br> (twentsk, NL-westföälsk) || Nedderl. <br>kognaten || Düütske <br>kognaten
|-
| p || p || || '''p'''anna <br>o'''p'''an <br>ū'''p''', u'''pp''' || '''p'''anne <br>oa'''p'''en <br>u'''p'''|| '''P'''ann <br>a'''p'''en <br>u'''p''', o'''p'''|| '''p'''aan, '''p'''ane <br>o'''p'''en <br>o'''p''' || '''P'''an <br>uo'''p'''en <br>u'''p'''|| '''p'''anne <br>oo'''p'''n <br>o'''p''' || pan <br>open <br>op || Pfanne <br>offen <br>auf
|-
| b || b || || '''b'''eki <br>'''b'''erg || '''b'''eake, '''b'''ekke<br> '''b'''erg, '''b'''arg || '''B'''eek <br>'''B'''arg || <br>'''b'''aarg|| '''B'''iëk <br>'''B'''iärg || '''b'''ekke <br>'''b'''earg || beek <br>berg || Bach <br>Berg
|-
| t || t || || '''t'''īd <br>lā'''t'''an <br>fa'''t''' || '''t'''yd <br>lå'''t'''en <br>va'''t''' || '''T'''iet <br>la'''t'''en <br>Fa'''tt''' || '''t'''ied <br>loa'''t'''en <br>va'''t''' || '''T'''ied <br>lao'''t'''en <br>Fa'''t''' || '''t'''ied <br>loa'''t'''n <br>va'''t''' || tijd <br>laten <br>vat || Zeit <br>lassen <br>Fass
|-
| d || d + th || || '''th'''iustri <br>mō'''d'''ar <br>rā'''d''' || '''d'''üüster <br>mo'''d'''er <br>rå'''d''' || '''d'''üüster <br>Mo'''d'''er <br>Raa'''t''' || '''d'''uuster <br>mou'''d'''er <br>roa'''d'''|| '''d'''üüster <br>Mo'''d'''er <br>Rao'''d''' || '''d'''uuster <br>mo'''d'''er <br>roa'''d''' || duister <br>moeder <br>raad || düster <br>Mutter <br>Rat
|-
| k || k || || '''k'''ind <br>bre'''k'''an <br> <br>i'''k''' || '''k'''ind <br>brea'''k'''en, bre'''kk'''en <br> Westföälsk ouk: brae'''k'''en <br>i'''k''' || '''K'''ind <br>bre'''k'''en <br> <br>i'''k''' || '''k'''ind <br>bre'''k'''en <br> <br>i'''k''' || '''K'''ind <br>briä'''k'''en <br> <br>i'''k''' || '''k'''eend <br>bre'''k'''n <br> <br>i'''k''' || kind <br>breken <br> <br>ik|| Kind <br>brechen <br> <br>ich
|-
| g || g || || '''g'''rōni <br>se'''gg'''ian <br>sla'''g''' || '''g'''röön <br>se'''gg'''en <br>sla'''g''' || '''g'''röön <br>se'''gg'''en <br>Sla'''g''' || '''g'''reun, '''g'''ruin <br>ze'''gg'''en <br>sla'''g'''|| '''g'''röön <br>sä'''gg'''en <br>Sla'''g''' || '''g'''reun <br>ze'''g'''n <br>sla'''g''' || groen <br>zeggen <br>slag || grün <br>sagen <br>Schlag
|}

====Frikativen====

{| class="wikitable sortable"
|-
!Grafeem || Gayt torügge <br>up oldsassisk || Eksempels: || Oldsassisk || Öäverregionale Algemeyne <br> Intersassiske Skryvwyse || SASS <br>(DE-noordsassisk)|| Grünnegsk <br>(NL-noordsassisk) || Mönsterlandsk <br>(DE-westföälsk)|| Standaard Schriefwieze <br> (twentsk, NL-westföälsk) || Nedderl. <br>kognaten || Düütske <br>kognaten
|-
| w || w + hw || || '''hw'''anēr <br>'''w'''ind <br>'''w'''erold || '''w'''oneyr, '''w'''oneer <br>'''w'''ind <br>'''w'''erld, '''w'''earld || '''w'''onehr <br>'''W'''ind <br>'''W'''elt || '''w'''anneer <br> '''w'''ind <br>'''w'''ereld || '''w'''än <br>'''W'''ind <br>'''W'''iält|| '''w'''onneer <br>'''w'''eend <br>'''w'''eerld || wanneer <br>wind <br>wereld || wann <br>Wind <br>Welt
|-
| wr || wr || || '''wr'''āka <br>'''wr'''īvan || '''wr'''åke <br>'''wr'''yven || '''Wr'''aak <br>'''wr'''ieven || '''vr'''oak <br>'''vr'''ieven ||  <br>  || '''wr'''oake <br>'''wr'''ievn || wraak <br>wrijven || Rache <br>reiben
|-
| v || f + v|| || '''f'''indan <br>'''f'''ugal <br> <br>bio'''v'''an <br>lio'''f'''|| '''v'''inden <br>'''v'''oagel, '''v'''uggel <br>westföälsk ouk: '''v'''uagel <br>boa'''v'''en <br>ley'''v''', lee'''v'''|| '''f'''innen <br>'''V'''agel <br> <br>ba'''v'''en <br>lee'''f'''|| '''v'''inden <br>'''v'''ogel <br> <br>bo'''v'''en <br>lai'''f'''|| '''f'''innen <br>'''V'''uëgel <br> <br>buo'''w'''en <br>lai'''w'''|| '''v'''eendn <br>'''v'''oggel, '''v'''ogel <br> <br>boa'''v'''n <br>lee'''f'''|| vinden <br>vogel <br> <br>boven <br>lief|| finden <br>Vogel <br> <br>oben <br>lieb
|-
| s || s + hs || || '''s'''and <br>'''s'''torm <br>wī'''s'''ian <br>mū'''s''' <br>fo'''hs'''|| '''s'''and <br>'''s'''torm <br>wy'''s'''en <br>muu'''s''' <br>vo'''s'''|| '''S'''and <br>'''S'''torm <br>wie'''s'''en <br>Muu'''s''' <br>Vo'''ss'''|| '''z'''aand <br>'''s'''törm <br>wie'''z'''en <br>moe'''s''' <br>vo'''s''' || '''S'''and <br>'''S'''tuorm <br>wi'''s'''en <br>Muu'''s''' <br>Fo'''s''' || '''z'''aand <br>'''s'''toarm <br>wie'''z'''n <br>moe'''s''' <br>vo'''s''' || zand <br>storm <br>wijzen <br>muis <br>vos || Sand <br>Sturm <br>weisen <br>Maus <br>Fuchs
|-
| sk || sk || || '''sk'''ip <br>wi'''sk'''ian <br>flē'''sk''' || '''sk'''ip <br>wi'''sk'''en <br>vley'''sk''', vlee'''sk''' || '''Sch'''ipp <br>wi'''sch'''en <br>Flee'''sch''' || '''sch'''ip <br>wi'''ss'''en <br>vlee'''s''' || '''Sch'''ip <br>wi'''sk'''en <br>Flee'''sk''' || '''sch'''ip <br>wi'''sk'''en <br>vlei'''s''' || schip <br>wissen <br>vlees || Schiff <br>wischen <br>Fleisch
|-
| sj || (/ʃ~s/ in leyn- un vrömdwöörde) || || || '''sj'''okolade <br>duu'''sj'''(e)|| '''Sch'''okolaad <br>Duu'''sch''' || '''s'''ukkeloaden <br>doe'''s''' || '''Sch'''okelaor <br> <br>|| '''s'''okkelaa <br>doe'''s''' || chocolade <br>douche || Schokolade <br>Dusche
|-
| j || j || || '''j'''ukkian <br>'''j'''ār || '''j'''öäken, '''j'''okken, '''j'''ökken <br>'''j'''år || '''j'''öken <br>'''J'''ohr || '''j'''euken <br>'''j'''oar || '''j'''ocken <br>'''J'''aor || '''j'''ökn <br>'''j'''oar || jeuken <br>jaar || jucken <br>Jahr
|-
| h || h || || '''h'''ebbian <br>'''h'''ūd || '''h'''ebben <br>'''h'''uud, '''h'''üüd || '''h'''ebben <br>'''H'''uut || '''h'''ebben <br>'''h'''oed, '''h'''uud || '''h'''äbben <br>'''H'''uut || '''h'''ebn <br>'''h'''oed || hebben <br>huid || haben <br>Haut 

|}

====Sonoranten====

{| class="wikitable sortable"
|-
!Grafeem || Gayt torügge <br>up oldsassisk || Eksempels: || Oldsassisk || Öäverregionale Algemeyne <br> Intersassiske Skryvwyse || SASS <br>(DE-noordsassisk)|| Grünnegsk <br>(NL-noordsassisk) || Mönsterlandsk <br>(DE-westföälsk)|| Standaard Schriefwieze <br> (twentsk, NL-westföälsk) || Nedderl. <br>kognaten || Düütske <br>kognaten
|-
| m || m || || '''m'''iluk <br>ku'''m'''an <br> <br>ar'''m''' || '''m'''elk <br>koa'''m'''en, ku'''mm'''en <br> westföälsk ouk: kua'''m'''en <br>a'''rm || '''M'''elk <br>ka'''m'''en <br> <br> Ar'''m''' || '''m'''elk <br>ko'''m'''en, ko'''mm'''en <br> <br>aar'''m''' || '''M'''iälk, '''M'''elk <br>kuë'''m'''en <br> <br>Ar'''m''' || '''m'''elk <br>ko'''m'''n <br> <br>aar'''m''' || melk <br>komen <br> <br>arm || Milch <br>kommen <br> <br>Arm
|-
| n || n + hn || || '''hn'''ut <br> <br>'''n'''aht <br>wi'''nn'''a'''n''' <br>hlōpa'''n''' || '''n'''ut, '''n'''oat, '''n'''öät(e) <br>westföälsk ouk: nuat <br>'''n'''acht <br>wi'''nn'''e'''n''' <br>loupe'''n''' || '''N'''utt, '''N'''ööt <br> <br>'''N'''acht <br>wi'''nn'''e'''n''' <br>lope'''n''' || '''n'''eut <br> <br> '''n'''acht <br>wi'''nn'''e'''n''' <br>lope'''n''' || '''N'''uët <br> <br>'''N'''acht <br>wi'''nn'''e'''n''' <br>laupe'''n''' || '''n'''ot, '''n'''oot<br> <br>'''n'''acht <br>wi'''nn''' <br>loop'''n''' || noot <br> <br>nacht <br>winnen <br>lopen || Nuss <br> <br>Nacht <br>gewinnen <br>laufen  
|-
| l || l + hl || || '''hl'''ōpan <br>'''l'''īthan <br>fa'''ll'''an <br>ka'''l'''d <br>wa'''l''' || '''l'''oupen <br>'''l'''yden <br>va'''ll'''en <br>ko'''l'''d <br>wa'''l''' || '''l'''open <br>'''l'''ieden <br>fa'''ll'''en <br>koo'''l'''t <br>Wa'''ll''' || '''l'''open <br>'''l'''ieden <br>va'''l'''en <br>kò'''l'''d <br>waa'''l''', wa'''l'''e || '''l'''aupen <br>'''l'''iden <br>fa'''ll'''en <br>ko'''l'''t <br>Wo'''l''' || '''l'''oopn <br>'''l'''iedn <br>va'''l'''n <br>koa'''l'''d <br>wa'''l''' || lopen <br>lijden <br>vallen <br>koud <br>wal || laufen <br>leiden <br>fallen <br>kalt <br>Wall
|-
| r || r + hr || || '''hr'''ōpan <br>'''r'''īki <br>lē'''r'''ian <br>ova'''r''' || '''r'''open <br>'''r'''yk <br>ley'''r'''en, le'''r'''en, ly'''r'''en <br>öäve'''r''', oave'''r''' || '''r'''open <br>'''r'''iek <br>leh'''r'''en, lih'''r'''en <br>öve'''r''' || '''r'''oupen <br>'''r'''iek <br>le'''r'''en <br>ove'''r''' || '''r'''open <br>'''r'''iek <br>läe'''r'''n <br>üöwe'''r''' || '''r'''oopn <br>'''r'''iek <br>lee'''r'''n, '''l'''earn<br>oave'''r''' || roepen <br>rijk <br>leren <br>over || rufen <br>reich <br>lehren <br>über
|}

===Vokalen===

====Olde langvokalen====

{| class="wikitable sortable"
|-
!Grafeem || Gayt torügge <br>up oldsassisk || Proto-Germaansk || Oldsassisk || Öäverregionale Algemeyne <br> Intersassiske Skryvwyse || SASS <br>(DE-noordsassisk)|| Grünnegsk <br>(NL-noordsassisk) || Mönsterlandsk <br>(DE-westföälsk)|| Standaard Schriefwieze <br> (twentsk, NL-westföälsk) || Nedderl. <br>kognaten || Düütske <br>kognaten
|-
| å || ā || '''ē'''ƀanđaz <br>đ'''ē'''điz || '''ā'''vand <br>d'''ā'''d || '''å'''vend <br>d'''å'''d || '''A'''vend <br>D'''aa'''t|| '''oa'''vend <br>d'''oa'''d|| '''Ao'''md <br> <br>|| '''oa'''vnd <br>d'''oa'''d || avond <br>daad || Abend <br>Tat
|- 
| ey, e / ee || ē<sub>1</sub> || sk'''ē'''rjan~sk'''ē'''rō <br> <br>l'''ē'''ʒaz || sk'''ā'''ra <br> k'''ā'''si <br> <br> || sk'''ey'''re, sk'''e'''re <br> k'''ey'''se, k'''e'''se <br>l'''ey'''g, l'''ee'''g|| Sch'''ee'''r <br>K'''ee'''s <br>l'''ee'''g || sch'''ee'''r, sch'''e'''re <br>k'''ee'''s, k'''e'''ze <br>l'''ee'''g|| (Sch'''äe'''r) <br>k'''ai'''se <br>l'''ai'''g || sch'''ee'''r <br>k'''ee'''s <br>l'''ee'''g || schaar <br>kaas <br>laag || Schere <br>Käse <br> <br>
|-
| ey, e / ee || ē<sub>2a</sub> || s'''ai'''p(j)ōn <br>r'''ai'''pan~r'''ai'''paz || || s'''ey'''pe, s'''e'''pe <br>r'''ey'''p, r'''ee'''p || S'''ee'''p <br>R'''ee'''p || z'''ai'''p(e) <br> <br> || S'''e'''pe <br>R'''ee'''p || z'''ee'''p, z'''e'''pe<br> r'''ee'''p || zeep <br>reep || Seife <br>Reif 
|-
| ey, e / ee, y || ē<sub>2b</sub> || st'''ai'''naz <br>ƀ'''ai'''nan || st'''ē'''n <br>b'''ē'''n || st'''ey'''n, st'''ee'''n <br>b'''ey'''n, b'''ee'''n || St'''ee'''n <br>B'''ee'''n || st'''ai'''n <br>b'''ai'''n || St'''e'''ne <br>B'''ee'''n || st'''ee'''n <br>b'''ee'''n || steen <br>been || Stein <br>Bein 
|-
| ay, ey || ē<sub>3</sub> || <br>l'''ai'''đjanan <br>ʒ'''ai'''laz || <br>l'''ē'''dian <br>g'''ē'''l || b'''ay'''de, b'''ey'''de <br>l'''ay'''den, l'''ey'''den <br>g'''ay'''l, g'''ey'''l || b'''ei'''de <br>l'''ei'''den <br>g'''ei'''l || b'''aai'''de <br>l'''aai'''den <br>g'''aai'''l || b'''ai'''de <br>l'''ai'''en <br>g'''ai'''l || b'''ei'''de <br>l'''ei'''dn <br> g'''ei'''l || beide <br>leiden <br>geil || beide <br>leiten <br>geil  
|- 
| ey, e / ee, y || ē<sub>4</sub> || l'''eu'''ƀaz <br>fl'''eu'''ganan <br>ʒ'''eu'''tanan || l'''io'''f <br>fl'''io'''gan <br>g'''io'''tan || l'''ey'''v, l'''ee'''v <br>vl'''ey'''gen, vl'''e'''gen <br> g'''ey'''ten, g'''e'''ten || l'''ee'''f <br>fl'''e'''gen <br>g'''e'''ten || l'''ai'''f <br>vl'''ai'''gen <br>g'''ai'''ten || l'''ai'''w <br>fl'''ai'''gen <br> g'''ai'''ten || l'''ee'''f <br>vl'''ee'''gn <br> g'''ee'''tn || lief <br>vliegen <br>gieten || lieb <br>fliegen <br>gießen 
|-
| y || ī || ʒl'''ī'''đanan <br>sw'''ī'''nan || gl'''ī'''dan <br>sw'''ī'''n || gl'''y'''den <br>sw'''y'''n || gl'''ie'''den <br>Sw'''ie'''n || gl'''ie'''den <br>zw'''ie'''n|| gl'''i'''den <br>Sw'''ie'''n || gl'''ie'''dn <br>zw'''ie'''n || glijden <br>zwijn || gleiten <br>Schwein
|-
| o / oo || ō<sub>1</sub> || f'''ō'''tz, f'''ō'''tuz <br>xr'''ō'''panan || f'''ō'''t <br>hr'''ō'''pan || v'''oo'''t <br>r'''o'''pen|| F'''oo'''t <br>r'''o'''pen || v'''ou'''t <br>r'''ou'''pen|| F'''oo'''t <br>r'''o'''pen || v'''oo'''t <br>r'''oo'''pn|| voet <br>roepen|| Fuß <br>rufen
|-
| ö / öö || ümluud vun ō<sub>1</sub> || s'''ō'''kjanan <br>f'''ō'''ljanan || s'''ō'''kian <br>f'''ō'''lian || s'''ö'''ken <br>v'''ö'''len || s'''ö'''ken <br>f'''öh'''len || z'''ui'''ken, z'''u'''ken <br>v'''ui'''len, v'''u'''len || s'''ö'''ken <br>f'''ö'''len || z'''eu'''kn <br>v'''eu'''ln|| zoeken <br>voelen|| suchen <br>fühlen
|-
| ou || ō<sub>2</sub> || ʒr'''au'''taz <br>k'''au'''pjanan || gr'''ō'''t <br>k'''ō'''pian || gr'''ou'''t <br>k'''ou'''pen, k'''öy'''pen || gr'''oo'''t <br>k'''o'''pen, k'''ö'''pen || gr'''oo'''t <br>k'''o'''pen || gr'''au'''t <br>k'''au'''pen || gr'''oo'''t <br>k'''oo'''pn|| groot <br>kopen || groß <br>kaufen 
|-
| öy || ümluud vun ō<sub>2</sub> || n'''au'''điʒaz <br> <br>|| || n'''öy'''dig <br>l'''öy'''per || n'''ö'''dig <br>L'''ö'''per || n'''eu'''deg <br> <br>|| n'''ai'''dig <br>L'''ai'''per || n'''eu'''dig <br>l'''eu'''per|| nodig <br>loper|| nötig <br>Läufer
|-
| u / uu || ū || m'''ū'''sz <br>sk'''ū'''ƀōjanan|| m'''ū'''s <br> sk'''ū'''van|| m'''uu'''s <br> sk'''u'''ven(, sk'''ü'''ven) || M'''uu'''s <br>sch'''u'''ven || m'''oe'''s <br> sch'''oe'''ven(, sch'''u'''ven)  || M'''uu'''s <br> sch'''u'''wen || m'''oe'''s <br>sch'''oe'''vn || muis <br>schuiven || Maus <br>schieben
|-
| ü / üü || ümluud vun ū + iu || xl'''ū'''đjanan <br> <br> || hl'''ū'''dian <br>th'''iu'''stri|| l'''ü'''den <br> d'''üü'''ster || l'''ü'''den <br>d'''üü'''ster || l'''u'''den <br>d'''uu'''ster || l'''ü'''den <br>d'''üü'''ster || l'''u'''den <br>d'''üü'''ster || luiden <br>duister || läuten <br>düster 
|}

=====Vordeylen vun de ē-luud-grafemen=====
======Noordsassisk======
In de '''oosten dialekten''' vun't noordsassiske (vöär al Meakelnborg & de oosten vun Holsteyn) givt dat by de ē-luden en dreydubbelde oppositioon: ē<sub>1</sub> un ē<sub>2a</sub> sünt /e:/, ē<sub>2b</sub> un ē<sub>4</sub> sünt /ɛɪ̯/ un ē<sub>3</sub> is /aɪ̯/. Sodennig skrivt eyn:<br>
ē<sub>1</sub>: ''skere'', ''kese'', ''leeg''<br>
ē<sub>2a</sub>: ''sepe'', ''reep''<br> 
ē<sub>2b</sub>: ''steyn'', ''beyn''<br>
ē<sub>3</sub>: ''bayde'', ''layden'', ''gayl''<br>
ē<sub>4</sub>: ''leyv'', ''vleygen'', ''geyten''

In de '''westen dialekten''' up de düütske kante (m.a. Oostfreysland, Noordneddersassen, Westholsteyn (+Ditmarsken) un Sleyswyk) sünt ē<sub>1</sub> un ē<sub>2a</sub> med ē<sub>2b</sub> un ē<sub>4</sub> identisk un wardt wydgåns diftongisk artikuleerd. In düsse dialekten skrivt eyn sodennig:<br>
ē<sub>1</sub>: ''skeyre'', ''keyse'', ''leyg''<br>
ē<sub>2a</sub>: ''seype'', ''reyp''<br>
ē<sub>2b</sub>: ''steyn'', ''beyn''<br>
ē<sub>3</sub>: ''bayde'', ''layden'', ''gayl''<br>
ē<sub>4</sub>: ''leyv'', ''vleygen'', ''geyten''<br>

'''Grünnegsk''' un '''noorddrentsk''' up'e andere syde hebt dat ē1 distinkt hoolden. Hyr bruukt eyn düsse vordeylen:<br>
ē<sub>1</sub>: ''skere'', ''kese'', ''leeg''<br>
ē<sub>2a</sub>: ''seype'', ''reyp''<br>
ē<sub>2b</sub>: ''steyn'', ''beyn''<br>
ē<sub>3</sub>: ''bayde'', ''layden'', ''gayl''<br>
ē<sub>4</sub>: ''leyv'', ''vleygen'', ''geyten''<br>

======Westföälsk======
Ouk in '''Oostwestfalen''' sünt al ē-luden diftongisk, man hyr wyst sik de realiseren as /aɪ̯/ by ē<sub>1</sub> un ē<sub>2a</sub>. Dårvöär is de skryvwyse vöär düsse dialektgruppe:<br>
ē<sub>1</sub>: ''skayre'' (vöär /r/ as /e:/), ''kayse'', ''layg''<br>
ē<sub>2a</sub>: ''saype'', ''rayp''<br> 
ē<sub>2b</sub>: ''steyn'', ''beyn''<br>
ē<sub>3</sub>: ''beyde'', ''leyden'', ''geyl''<br> 
ē<sub>4</sub>: ''leyv'', ''vleygen'', ''geyten''

In't '''Mönsterland''' ståt sik up'e eyne kante ē<sub>1</sub>, ē<sub>3</sub> un ē<sub>4</sub> as /aɪ̯/ un up'e andere kante ē<sub>2</sub> as /e:/ teygenöäver. Dår skrivt eyn:<br>
ē<sub>1</sub>: ''skayre'' (vöär /r/ as /e:/), ''kayse'', ''layg''<br>
ē<sub>2a</sub>: ''sepe'', ''reep''<br>
ē<sub>2b</sub>: ''steen''/''stene'', ''been''<br>
ē<sub>3</sub>: ''bayde'', ''layden'', ''gayl''<br>
ē<sub>4</sub>: ''layv'', ''vlaygen'', ''gayten''

'''Midden-''' un '''süüddrentsk''' jüst so as '''stellingwarvsk''' ünderskeydt twüsken drey fonemen. Hyr wardt düsse foneem-grafeem-korrespondensen bruukt: ē<sub>1</sub> un ē<sub>2a</sub> = /e:/ = <ee>, ē<sub>2b</sub> un ē<sub>4</sub> = /i:/ = <y>, ē<sub>3</sub> = /ɛɪ̯/ = <ey>:<br>
ē<sub>1</sub>: ''skere'', ''kese'', ''leeg''<br>
ē<sub>2a</sub>: ''sepe'', ''reep''<br>
ē<sub>2b</sub>: ''styn'', ''byn''<br>
ē<sub>3</sub>: ''beyde'', ''leyden'', ''geyl''<br>
ē<sub>4</sub>: ''lyv'', ''vlygen'', ''gyten''<br>

De '''twentsken''' un de '''westmönsterlandsken dialekten''' hebt en oppositioon twüsken diftongisk ē<sub>3</sub> un monoftongisk ē<sub>1</sub>, ē<sub>2</sub> un ē<sub>4</sub>. Hyr wardt de fonemen weddergeaven as:<br>
ē<sub>1</sub>: ''skere'', ''kese'', ''leeg''<br>
ē<sub>2a</sub>: ''sepe'', ''reep''<br>
ē<sub>2b</sub>: ''steen'', ''been''<br>
ē<sub>3</sub>: ''beyde'', ''leyden'', ''geyl''<br>
ē<sub>4</sub>: ''leev'', ''vlegen'', ''geten''

======Oostföälsk======
In't '''oostföälske dialektrebeyd''' hebt ē<sub>1</sub> un ē<sub>2a</sub> monoftongisken karakter, bydes ē<sub>2b</sub>, ē<sub>3</sub> un ē<sub>4</sub> en diftong sünt. Hyr büdt sik de achternåkoamen skryvwyse an:<br>
ē<sub>1</sub>: ''skere'', ''kese'', ''leeg''<br>
ē<sub>2a</sub>: ''sepe'', ''reep''<br>
ē<sub>2b</sub>: ''stayn'', ''bayn''<br>
ē<sub>3</sub>: ''bayde'', ''layden'', ''gayl''<br>
ē<sub>4</sub>: ''layv'', ''vlaygen'', ''gayten''

====Olde körtvokalen in oapen sülve====

{| class="wikitable sortable"
|-
!Grafeem || Gayt torügge <br>up oldsassisk || Proto-Germaansk || Oldsassisk || Öäverregionale Algemeyne <br> Intersassiske Skryvwyse || SASS <br>(DE-noordsassisk)|| Grünnegsk <br>(NL-noordsassisk) || Mönsterlandsk <br>(DE-westföälsk)|| Standaard Schriefwieze <br> (twentsk, NL-westföälsk) || Nedderl. <br>kognaten || Düütske <br>kognaten
|-
| a / aa || a || f'''a'''đēr <br>x'''a'''maraz || f'''a'''dar <br>h'''a'''mar || v'''a'''der, v'''a'''dder <br>h'''a'''mer || V'''a'''der, V'''a'''dder <br>H'''a'''mer || v'''oa'''der <br>h'''oa'''mer || V'''a'''der <br>H'''a'''mer || v'''a'''der <br>h'''a'''mer || vader <br>hamer || Vater <br>Hammer 
|-
| ä / ää || ümluud vun a || đr'''a'''ʒanan || dr'''a'''gan || dr'''ä'''gen || dr'''e'''gen || (droagen) || dr'''iä'''gen || dr'''ea'''gn || dragen || tragen  
|-
| ea, e <br>westföälsk ouk: ae || e || l'''e'''sanan <br>sw'''e'''ƀlaz|| l'''e'''san <br>sw'''e'''val || l'''ea'''sen <br>sw'''ea'''vel || l'''e'''sen <br>Sw'''e'''vel || l'''e'''zen <br>sw'''e'''vel || l'''iä'''sen <br>Sw'''ië'''wel || l'''ea'''zn <br>zw'''ea'''vel || lezen <br>zwavel || lesen <br>Schwefel
|-
| ea, i || i || s'''i'''ƀaz <br>l'''i'''þuz || <br>l'''i'''th || s'''ea'''v(e), s'''i'''v(ve) <br>l'''i'''d, l'''ea'''d|| S'''ee'''v <br>L'''i'''dd || z'''ee'''f <br>l'''i'''d || S'''ië'''wt <br>L'''ië'''d || z'''e'''v(ve), z'''ie'''ve <br>l'''i'''d || zeef <br>lid || Sieb <br>Glied
|-
| oa, o || o || l'''u'''ƀōjanan <br>k'''u'''lan || l'''o'''von <br> <br> || l'''oa'''ven, l'''öä'''ven <br>k'''oa'''le, k'''öä'''le, k'''o'''lle || l'''a'''ven, l'''ö'''ven <br>K'''ah'''l, K'''öh'''l || l'''o'''ven <br>k'''oo'''l || l'''uo'''wen <br>K'''uo'''le || l'''oa'''vn <br>k'''o'''lle || loven <br>kool || loben <br>Kohle
|-
| öä, ö || ümluud vun o || f'''u'''rai <br> sbst. đr'''u'''pōn || f'''o'''ra <br> sbst. dr'''o'''po || v'''öä'''r <br> dr'''ö'''ppelen, dr'''öä'''pelen|| v'''ö'''r <br>dr'''ü'''ppeln || v'''eu'''r <br> <br> || v'''üö'''r <br> dr'''üö'''peln|| v'''uu'''r <br>dr'''ö'''ppeln|| voor <br>druppelen || vor <br>tröpfeln
|-
| oa, u <br>westföälsk ouk: ua || u || f'''u'''ʒlaz <br>w'''u'''nēnan || f'''u'''gal <br>w'''u'''nōn || v'''oa'''gel, v'''u'''ggel <br>w'''oa'''nen, w'''u'''nnen|| V'''a'''gel <br>w'''ah'''nen || v'''o'''gel <br>w'''o'''nen || V'''uë'''gel <br>w'''uë'''nen || v'''o'''ggel, v'''o'''gel <br>w'''o'''nn || vogel <br>wonen || Vogel <br>wohnen
|-
| öä, ü <br>westföälsk ouk: üä|| ümluud vun u || '''u'''ƀelaz <br>k'''u'''ninʒaz || '''u'''bil <br>k'''u'''ning || '''öä'''vel, '''ü'''vvel <br>k'''öä'''ning, k'''ü'''nning || '''ö'''vel <br>K'''ö'''nig || '''eu'''vel <br>k'''eu'''nenk || '''üë'''wel <br>K'''üë'''ning || '''ö'''vvel <br>k'''ö'''nnink || euvel <br>koning || übel <br>König
|}

=====Tohoupvullen ''ā'', ''a'', ''o'' un ''u'' in't noordsassiske=====

In de noordsassisken dialekten wardt vundage neyn vorskeal meyr maakt twüsken oldlang ''ā'' un old kört ''a'', ''o'' un ''u'' in oapen sülve. Wil eyn düsse noordsassiske eygenskap in de skrivt wysen, kan eyn düsse fonemen ünder dat grafeem <oa> tosamenvaten un eksempelwyse ''oavend'', ''doad'', ''voader'' un ''hoamer'' skryven.

====Olde körtvokalen in sloaten sülve====

{| class="wikitable sortable"
|-
!Grafeem || Gayt torügge <br>up oldsassisk || Proto-Germaansk || Oldsassisk || Öäverregionale Algemeyne <br> Intersassiske Skryvwyse || SASS <br>(DE-noordsassisk)|| Grünnegsk <br>(NL-noordsassisk) || Mönsterlandsk <br>(DE-westföälsk)|| Standaard Schriefwieze <br> (twentsk, NL-westföälsk) || Nedderl. <br>kognaten || Düütske <br>kognaten
|-
| a || a || '''a'''xtōu <br>l'''anđan || '''a'''hto <br>l'''a'''nd || '''a'''cht <br>l'''a'''nd || '''a'''cht <br>L'''a'''nd || '''a'''cht <br>l'''aa'''nd || '''a'''cht <br>L'''a'''nd || '''a'''cht <br>l'''aa'''nd || acht <br>land || acht <br>Land 
|-
| ä || ümluud vun a || l'''a'''nʒiþō || || l'''ä'''ngte || L'''ä'''ngde || || L'''ä'''ngte || l'''ea'''ngte || lengte || Länge 
|-
| e || e || k'''a'''nnjanan <br>x'''e'''lpanan || k'''e'''nnian <br>h'''e'''lpan || k'''e'''nnen <br>h'''e'''lpen(, h'''ö'''lpen) || k'''e'''nnen <br>h'''e'''lpen, h'''ö'''lpen || k'''e'''nnen <br>h'''e'''lpen || k'''e'''nnen <br>h'''e'''lpen || k'''e'''nn <br>h'''e'''lpn || kennen <br>helpen || kennen <br>helfen  
|- 
| i || i || w'''i'''ssaz <br>đr'''e'''nkanan || w'''i'''ss <br>dr'''i'''nkan || w'''i'''s <br>dr'''i'''nken || w'''i'''ss <br>dr'''i'''nken || w'''i'''s  <br>dr'''i'''nken || w'''i'''s <br>dr'''i'''nken || w'''i'''s <br>dr'''ee'''nkn || gewis <br>drinken || gewiss <br>trinken
|-
| o || o || f'''u'''hsaz <br>k'''u'''ppaz || f'''o'''hs <br>k'''o'''p(p) || v'''o'''s <br>k'''o'''p || V'''o'''ss <br>K'''o'''pp || v'''o'''s <br>k'''o'''p || F'''o'''s <br>K'''o'''p || v'''o'''s <br>k'''o'''p || vos <br>kop || Fuchs <br>Kopf
|-
| ö || ümluud vun o || || || v'''ö'''sse || V'''ö'''ss || || F'''ö'''sse || v'''ö'''sse || vossen || Füchse
|-
| u || u || đ'''u'''mƀaz <br>x'''u'''nʒruz || d'''u'''mb <br>h'''u'''ngar || d'''u'''m <br>h'''u'''nger || d'''u'''mm <br>H'''u'''nger || d'''o'''m <br>h'''o'''nger || d'''u'''m <br>H'''u'''nger || d'''o'''m <br>h'''o'''nger || dom <br>honger || dumm <br>Hunger 
|-
| ü || ümluud vun u || xr'''u'''ʒjaz || hr'''u'''ggi || r'''ü'''g(gen) || R'''ü'''gg || r'''u'''g || R'''ü'''g, R'''ü'''ggen || r'''u'''gn || rug || Rücken  
|}

====''w''-sekwensen====

{| class="wikitable sortable"
|-
!Grafeem || Gayt torügge <br>up proto-germaansk || Proto-Germaansk || Oldsassisk || Öäverregionale Algemeyne <br> Intersassiske Skryvwyse || SASS <br>(DE-noordsassisk)|| Grünnegsk <br>(NL-noordsassisk) || Mönsterlandsk <br>(DE-westföälsk)|| Standaard Schriefwieze <br> (twentsk, NL-westföälsk) || Nedderl. <br>kognaten || Düütske <br>kognaten
|-
| auw || aw || d'''aw'''waz <br>h'''a'''wwanan || || d'''auw''' <br>h'''auw'''en || D'''au''' <br>h'''au'''en || d'''aauw''' <br>h'''aauw'''(g)en|| D'''au''' <br>h'''au'''en || d'''auw''' <br> <br>|| dauw <br>houwen || Tau <br>hauen   
|-
| ouw || ew || ƀr'''ew'''wanan <br>tr'''ew'''waz || <br>tr'''iuw'''i || br'''ouw'''en <br>tr'''ouw''', tr'''öyw''' || br'''o'''en, br'''u'''en <br>tr'''o''', tr'''u''' || br'''aauw'''en <br>tr'''aauw''' || br'''u'''en <br>tr'''ü'''|| br'''ouw'''n <br>tr'''ouw''' || brouwen <br>trouw || brauen <br>treu
|-
| åuw || ēw || kl'''ēw'''ō <br>ƀl'''ē'''waz || <br>bl'''āo''' || kl'''åuw'''(e/n) <br>bl'''åuw''' || Kl'''au''' <br>bl'''au''' || kl'''aauw''' <br>bl'''aauw''' || Kl'''ao'''n <br>bl'''ao''' || kl'''auw'''(e) <br>bl'''auw''' || klauw <br>blauw || Klaue <br>blau
|-
| uw || uw || sk'''uw'''wuz || || sk'''uw''', sk'''üw''' || sch'''o''', sch'''u''', sch'''uug''' || sch'''aauw''' || sch'''ü''' || sch'''ouw''' || schuw || scheu 
|-
| uow || ūw || b'''ūw'''anan || || b'''uow'''en || b'''o'''en, b'''u'''en || b'''aauw'''en || b'''au'''en || b'''ouw'''n || bouwen || bauen 
|}
