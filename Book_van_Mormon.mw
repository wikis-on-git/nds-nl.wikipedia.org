[[Bestaand:Book of Mormon English Missionary Edition Soft Cover.jpg|thumb|250|t Book van Mormon in t Engels]]
t '''Book van Mormon''' is een van de [[healigen geschrift]]en van de [[mormoonn]]. t Book wördt zeen as goddelik duur de [[Kearke van Jezus Christus van de Healigen der Leste Daagn]] (ofkort de ''Mormoonse Kearke'') en is verneumd noar de profeet-historikus [[Mormon]] dee, volgns t book zölf, t greutste part saamnsteld har. t Is oetgeavn duur de stichter van de mormoonse beweging, [[Joseph Smith]], in meert 1830 en drukt duur [[Egbert Bratt Grandin]] in [[Palmyra (Niej-York)|Palmyra]] in de [[Verenigde Stoatn van Amerika|Verenigde Stoatn]].

t Book van Mormon maakt, saamn met de [[Biebel]], deel oet van t kanon van healigen geschriften van de Mormoonse Kearke, de [[Gemeenschop van Christus]], en aandere kearkn dee doarvan ofstamn. t Har as oorsproonkelike titel ''t Book van Mormon: n duur Mormon op plaatn schreavn verslag, oaverneumn van de plaatn van Nephi'' duur [[Joseph Smith|Joseph Smith Junior]], auteur en holder. De Mormoons Kearke veraanderde in [[1982]] de titel noar ''t Book van Mormon: n Testament van Jezus Christus'', um t doel te verdudelikn en te benoadrukn.

De stichter van de Mormoonse Kearke, Joseph Smith, beweerde dat e in [[1827]] de golde plaatn oet de haand van n engel met de naam [[Moroni]] ontvangen zol hebn. Hee har de opdracht kreagn um de tekstn dee doarop stönn te vertaaln. 

Boetn de sektariese mormoonse beweging erkent nich een christelike kearke of vereaniging de histories-theologiese autentisiteit van t dokument.

{{DEFAULTSORT:Book Mormon}}

[[Kategorie:Tweants artikel]]
[[Kategorie:Christendom]]
