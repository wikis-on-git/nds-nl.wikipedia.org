'''Sallaand''' is 'n laandstreek in 't westen van de [[Nederlaand]]se previncie [[Oaveriessel|Aoveriessel]]. De greenzen van disse streek bint moelijk an te geven, mar ie kunnen zeggen dät Sallaand 't Aoveriesselse gebied buten de regio [[Tweante]] en de gemiente [[Steenwiekerlaand]] (de [[Kop van Oaveriessel]]) is. Daoras de [[Vechte]] streumt spreekt ze ok wal van 't [[Vechtdal]].

==Naom==
De naom ''Sallaand'' wiest op 't machtsgebied van de [[Saliërs]], 'n [[Fraankisch|Fraankische]] stam. De Salische heersers zölf bewoonden de streken waorschienlijk van oorsprong niet (ze dinkt an de [[Tubanten]]), behalve in de grote nederzettingen as machtselite. Sallaand is 'n laandstreek die edomineerd wördt deur [[laandbouw]] en [[veeteelt]].

==Taol==
De taolkundige Harrie Scholtmeijer <ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref> verdielt de [[Nedersaksisch|Nedersaksische]] dialecten van Sallaand in:

* [[Noord-Oaveriessels]] boben een liende die zo'n beettien onder [[Zwolle]], [[Ni'jlusen]] en [[Slagharen]] löp;
* [[Vechtdals]] in de dreihoek [[Ommen]]-[[Grambarge]]-[[Vroomshoop]] (dit löp een endtien deur in [[Tweante]]);
* [[Sallaans]] in 't oaverige (grootste) pat.

Een aandere iendeling <ref>http://taal.phileon.nl/kaart/nedersaksisch.php</ref> is:

* [[Sallaans]] veur bi'jnao 't hiele gebied;
* [[Zuud-Drèents]] veur de plaotsen drekt onder de grèens mit [[Drenthe]] ([[Stappest]], [[Rouveen]], [[Ni'jlusen]], [[De Balk]], [[De Vaort]], [[Drogteropslagen]], [[Schuinesloot]], [[Slagharen]], [[De Krim]]).

==Referenties==
<div class="references-small">
<references/>
</div>

[[Kattegerie:Sallaans artikel]]
[[Kattegerie:Oaveriessel]]

[[de:Salland]]
[[en:Salland]]
[[nl:Salland]]
[[simple:Salland]]
