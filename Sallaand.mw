[[Ofbeelding:LocatieSalland.png|thumb|400px|right|Sallaand (rood) binnen Oaveriessel (donkergries); 't roodgries gestreepte diel rekent ze now ok wal bi'j Twente]]

'''Sallaand''' is een laandstreek in 't centrale diel van de [[Nederlaand]]se [[previncie|pervincie]] [[Oaveriessel]]. In dizze laandstreek oaverweegt [[laandbouw]] en [[veeteelt]].

==Geschiedenis==
De geschiedenis van Sallaand giet terogge naor de vrogge [[middelieuwen]], toen de vier gebiedsdielen van 't [[Oaversticht]] (Sallaand, [[Twente]], [[Laand van Venó]] en [[Drenthe]]) verwörven wördden deur 't [[Sticht Utrecht]]. In 1528 verköcht de bisschop-elect van Utrecht, Hinnerk II van Beieren, zien gebiedsdielen an keizer [[Karel V van 't Heilige Roomse Riek|Karel V]]. Hiermit wördden Sallaand, 't Laand van Venó en Twente de heerlijkheid Oaveriessel, die op heur beurt in 1581 íen van de seuben pervincies van de [[Nederlaandse Republiek]] wördden.

Partie lu geleuft det de name "Sallaand" een verbastering is van "Iessellaand". De name kan ok wiezen op 't machtsgebied van de [[Saliërs]], een Fraankische stamme die later 't vrogmiddelieuwse riek van de [[Fraanken]] begunden.

==Ligging==
[[File:Salland_1757.jpg|thumb|right|Sallaand in 1757]]
Sallaand lig tussen de [[Veluwe]] in 't westen, daoras de grèenze diels evörmd wördt deur de [[Iessel]]; 't [[Möppelerdiep]] en de grèenze mit [[Drenthe]] in 't noorden; [[Duutslaand]] en Twente in 't oosten en de [[Achterhoek]] in 't zuden.

Wat of precies bi'j Sallaand heurt, zet niet iederiene gelieke. Bi'j de gemientelijke herindielings in 2001 bint gemienten die historisch mit Sallaand verbunden bint bi'j Twentse gemientes edaone. Now heurt ze bi'j de deur de oaverheid edefinieerde [[Regio Twente]]. Dit betreft [[Hooltn]] (now diel van de gemiente [[Riesn-Hooltn]]) en [['n Ham]] (now diel van de gemiente [[Twenteraand]]). Deur de industriële en commerciële betrekkings mit Twente en de ligging ten oosten van de [[Holterbarg]] is de gemiente [[Heldern]] al in de [[20e eeuw|twintigste ieuw]] op Twente anetrökken.

't Gebied an weerskaanten van de Vechte, van [[Dalsen]] töt an [[Grambargen]], nuumt ze tegenswoordig vake 't [[Vechtdal]]. Aj 't zo bekiekt, is Sallaand beparkt töt 't gebied tussen [[Ommen|Omm]], [[Zwolle]], [[Dèventer]] en Heldern/Hooltn.<ref>[http://www.sallandnatuurlijkgastvrij.nl/01_08_kaart.php Kaortien van 't Sallaands Bureau voor Toerisme, waorop ze 't Vechtdal niet bi'j Sallaand rekent]</ref>

In Sallaand ligt drei van de grote steden van Oaveriessel: Dèventer, [[Kampen (Overiessel)|Kampen]] en de heufdstad Zwolle.

==Laandschop==
Geologisch eziene bestiet 't miest van 't laandschop uut leeglaand bedekt mit reviersediment. In 't oosten bint grote moerassen dreugelegd umme weilaanden te creëren. Dizze moerassen vörmden samen mit de Holterbarg de netuurlijke grèenze mit Twente. Op de Holterbarg bint stokken van 't veurhen wied uutestrekte [[Heed (vegetasie)|heide]]laand bewaord ebleben. In 't noordwesten is uut ontgonnen [[Vene (grondsoorte)|veengebieden]] leegliggend laand ontstaon det in de tied van de [[Zuderzee]] wal oaverstreumen wol.

't Hoogste punt van Sallaand is de [[Lemelerberg]] bi'j [[Lemele]] (81 meter boben de zeespiegel); op de [[Tankenberg]] in Twente nao 't hoogste punt van Oaveriessel. 't Leegste punt is de polder [[Mastenbroek]] in de stedendreihoek Asselt, Kampen, Zwolle (2 meter onder de zeespiegel).

Sallaand hef een köppel revieren en streumpies, die rieke laogen revierklei hebt ofezet. De veurnaamste van dizze waterwegen is de [[Iessel]]; wieder hej 't [[Zwärte Wäter]] en de [[Vechte]]; de [[Regge]], die vanuut Twente Sallaand instreumt en bij Omm in de Vechte uutmondt; de [[Schipbeek]] en de [[Soestwetering]], die bi'j Zwolle mit een paar kleinere streumpies samenkomp umme 't Zwärte Wäter te vörmen.

==Streektaal==
De taalkundige Harrie Scholtmeijer verdielt de [[Nedersaksisch]]e dialecten van Sallaand in:

* [[Oaveriessels#Noord-Oaveriessels|Noord-Oaveriessels]] boben een liende die onder Zwolle, [[Ni'jlusen]] en [[Luttn]] deur löp;
* [[Vechtdals]] in de dreihoek [[Gramsbargen|Grambargen]]-[[Ommen|Omm]]-[[Westerhaar]] (dizze löp een endtien deur in Twente);
* [[Sallaans]] in 't wiedere (grootste) diel.<ref>Scholtmeijer, Harrie (2006), ''Mörn! Taalgids Overijssel'', Assen: In Boekvorm Uitgevers bv.</ref>
<br />
Een aandere indieling is:

* [[Sallaans]] veur haoste 't hiele gebied;
* [[Zuud-Drèents]] veur de plaatsen krek onder de grèenze mit [[Drenthe]] ([[Stappest]], [[Roevène]], Ni'jlusen, [[De Balk]], [[De Vaort (plaatse)|De Vaort]], [[Luttn]], [[Schunesloot]], [[Slagharen]], [[De Krim]]).<ref>[http://taal.phileon.nl/kaart/nedersaksisch.php Kaorte 'De Nedersaksische dialecten van Noord- en Oost-Nederland']</ref>

==Uutgaonde verwiezing==
{{commonscat|Salland}}
* [http://www.sallandnatuurlijkgastvrij.nl/ Salland Natuurlijk Gastvrij], webstee van 't Sallands Bureau voor Toerisme

==Bronnen==
<div class="references-small">
<references/>
</div>

[[Kategorie:Sallaands artikel]]
[[Kategorie:Sallaand| ]]
