[[Ofbeelding:Kasteel_keppel2.jpg|thumb|right|250px|Kasteel Keppel, anzicht op et hoes]]

'''Kasteel Keppel''' is nen [[kasteel]] bi-j [[Leag-Keppel]] in den [[Gelderlaand|Geldersen]] [[Achterhook]] in [[Nederlaand]] en is ene van den mooist bewoarden kastelen in Den Groafschap. Et ligt in Leag-Keppel, rundumme vief kilometer oostelek van [[Doezebarg]] an den [[N317]] in de richting van [[Deutekem]]. 

== Geskiednis ==
Uut den middeleeuwsen [[donjon|wontoorn]], gebouwd rundumme [[1300]], greujden nen groot hoes, dat noa völle verbouwingen den 19den eeuwe pas kloar kwam. Den rechtertoorn van vandage steet op den ploatse van dee wontoorn, op kellerheugte bunt de muren 2 meter dik. In 1581-1582 wöd eet kasteel tot dreemoal too beleagerd, in-enommen en wier deur Stoatsen tröppen verneeld. Kasteel Keppel hef in de Middeleeuwn veul te lieden ehad. Veural in den Tachtigjoarigen Oorlog. Den heern van Keppel bunt Spoansgezind en op [[29 september]] [[1581]] nemt Stoatsen tröppen et kastele in. [[Frederik van Pallandt]], here van Keppel, undernemt nen teggenanval en kregt zien eigendomme trög. Nen joar later, [[30 september]], vallen den Stoatsen opni-j an. Zi-j möt et heanig an doon weagens nen grootn veurroad buskruut, en mötten et kasteel op olderwetsen stiel verwoosten. Den Münstersen biskoppe [[Bernhard van Galen]] better bekand as [[Bommen Berend]] nemt in 1665 et kastele in, unruumt et kasteel in 1666 woarnoa den verdeadigingswarken wödden of-ebrokken. Lodewijk XIV richt et kasteel in 1672 in as heufdkwarteer, moar wöd in datzelfden joar völ schaa too-ebreg deur plunderenden Fraansen en Münstersen tröppen. Noa den [[Tachtigjoarigen Oorlog]] brekken rüstige tieden an veur et kasteel.

== Vandage ==
Vanof [[1962]] is et kasteel bezit van den [[Pallandt van Keppel Stichting]], dee et meugelek hef emaakt um kasteel, huusroad en park bi-j mekaar te holden, zodat het nog deur den familie kan wödden bewond. Den bewonners van vandage bunt [[baron]] en baronesse van Lynden-Rutgers van Rozenburg. Welwillend stoat zi-j op ofspraak kiekleu too. Et kastele is neet vri-j te bezooken, moar noa nen skriftelek verzook gericht an den rentmeister ku'j et rondkieken bespreaken. Et adresse is: Ing. F.A. van Lynden RT,Postbus 24, 6670 AA Zetten.

== Uutgoande verwiezingen en bronne ==
*[http://www.graafschap-middeleeuwen.nl/kastelen/keppel2000.html/ Webstee Groafschap in den Middeleeuwn]

[[Kattegerie:Achterhooks_artikel]]
[[Kattegerie:Kastele in Nederlaand]]
