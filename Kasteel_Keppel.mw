[[Ofbeelding:Kasteel_keppel2.jpg|thumb|right|250px|Kasteel Keppel, anzicht op et hoes]]

'''Kasteel Keppel''' is n [[kasteel]] bi-j [[Laeg-Keppel]] in den [[Gelderlaand|Geldersen]] [[Achterhook]] in [[Nederlaand]] en is ene van de mooist bewoarde kastelen in Den Groafschap. Et ligt in Laeg-Keppel, rundumme vief kilometer oostelek van [[Doezebarg]] an den [[N317]] in de richting van [[Deutekem]]. 

== Geskiednis ==
Uut den middeleeuwsen [[donjon|wontoorn]], ebouwd rundumme [[1300]], greujden n groot hoes, dat noa völle verbouwingen pas in de 19de eeuwe kloar kwam. Den rechtertoorn van vandage steet op de plaatse van den wontoorn, op kellerheugte bunt de muren 2 meter dikke. In 1581-1582 wodden et kasteel tot dreemoal too belaegerd, in-enommen en wier deur Stoatse troppen verneeld. Kasteel Keppel hef in de Middeleeuwn völle te lieden ehad. Veural in den Tachtigjoarigen Oorlog. De heren van Keppel waren Spaansgezind en op [[29 september]] [[1581]] nammen Stoatse troppen et kasteel in. [[Frederik van Pallandt]], heer van Keppel, undernam nen teggenanval en kreg zien eigendom terugge. Een joar later, [[30 september]], valt de Stoatsen opni-j an. Zi-j mossen et haenig an doon waegens nen groten veurroad buskruut, en mossen et kasteel in olderwetsen stiel verwoosten. Den Münstersen biskop [[Bernhard van Galen]] better bekand as [[Bernhard van Galen|Bommen Berend]] nam in 1665 et kasteel in, unruumt et kasteel in 1666 woarnoa de verdaedigingswarken of-ebrokken wodden. Lodewijk XIV richten et kasteel in 1672 in as heufdkwarteer, moar et wodden in datzelfde joar völle schaa too-ebrach deur plunderende Fransen en Münsterse troppen. Noa den [[Tachtigjoarigen Oorlog]] brekt röstege tieden an veur et kasteel.

== Vandage ==
Vanof [[1962]] is et kasteel bezit van de [[Pallandt van Keppel Stichting]], dee et meugelek emaakt hef um kasteel, huusroad en park bi-j mekare te holden, zodat het nog deur de familie kan wodden bewond. De bewonners van vandage bunt [[baron]] en baronesse van Lynden-Rutgers van Rozenburg. Welwillend stoat zi-j op ofspraak kiekleu too. Et kasteel is neet vri-j te bezoeuken, moar noa n skriftelek verzeuk ericht an den rentmeister ku'j et rondkieken bespraeken.

== Uutgoande verwiezingen en bronne ==
*[http://www.graafschap-middeleeuwen.nl/kastelen/keppel2000.html/ Webstae Groafschap in de Middeleeuwn]

[[Kattegerie:Achterhooks_artikel]]
[[Kattegerie:Kastele in Nederlaand]]

[[nl:Kasteel Keppel]]
