[[Ofbeelding:Hondepollen.jpg|300px|thumb|Hondepollen]]
[[Ofbeelding:Hondepol_ploezekop.jpg|300px|thumb|Ploezekoppe]]

Den '''Hondepol''' of '''Peerdenbloom''' (''Taraxacum officinale'') is nen soort uut dem [[composietenfamilie]] (''Asteraceae''). In dizze familie bunt bloomen stark ekrompen en klein en stoat dichte bi-j mekaar in een [[bloemhoofdje]]. Hondepollen bunt völveurkommend. In april künt ze hele wiezen geal kleuren. Moar dat nemt neet weg dat bepoalden micro-soorten en secties zeldzoam künt wean.

Den Hondepol kump van eursprong veur in Afrika, Azië en Europa en is deur toedoon van den mens oaver völle andere plaetsen verspreid.

==Micro-soorten==
In Nederlaand bunt minstens 250 micro-soorten bekand. Nen micro-soort is 'n [[klonen|kloon]] of mengelmoos van klonen, dee morfologies onderscheidbaar bunt van mekaar. Umdat doar gans völle kruusingen tussen de micro-soorten veurkomen, wödden zie deur den ''[[Heukels' flora van Nederlaand]]'' neet meer as ofzunderleken micro-soorten ezeen en bunt de volgende secties en soorten tot wat wal wödt beneumd as ''Taraxacum officinale'' agg. G.H.Weber ex F.H.Wigg.) soamen edoan:
*sect. ''Taraxacum''
*sect. ''Ruderalia''
*sect. ''Vulgaria''
*''Taraxacum vulgare''
*''Taraxacum palustre''
*''Taraxacum laevigatum''
*''Taraxacum obliquum''
*''Taraxacum celticum''
*''Taraxacum hamatum''
*''Leontodon taraxacum''

==Botaniesen beskieving==
Et bloomheufd wödt deur völ leu an-ezeen veur nen bloom, moar is feitelijk nen hele verzoameling kleine bleumkes. Et bloomheufd van nen hondepol besteet uut allenig geale lintbleume. Den [[pappus]] (ekrompen kelk) besteet uut hoaren. Zee veur wieteren uutleg [[composietenfamilie]]. Den stele is altied hölle en hef nooit bled. Dee bleaderen stoat as nen kranse bi-j mekaar. Zie bunt deep in-esneden tot bochtig getand. Bi-j kneuzing vleujt uut den plante nen witten vloojstof, dee hondepollenmelk wödt eneumd. Dizze loat bruune vlekken achter.

Den wortel is nen pennewortel dee decimeters deep den groand in kan dringen. Wanneer hi-j ofbrekt op beheurleken deepte kan dizze zich verni-jen en meerdere kransen geaven.

Den veurtplanting van hondepollen besteet veur nen groot deel uut [[apomixie|agamospermie]], d.w.z dat et vrüchtbeginne kan uutgreujen tot nen zoad zunder dat den eicelle bevrücht is ewest. Den hondepol kloont zichzelf op dizze manier. Doardeur bunt doar grote gröppen hondepollen dee weinig van mekaar verskillen en dizze wödden micro-soorten eneumd. In Nederlaand bunt minstens 250 micro-soorten evonden. Dizze micro-soorten wödden soamen-evoegd tot secties. Dizze wödden in verkillenden flora's beskreaven in plaets van de soorten. Den hondepol  kan zich echter ok veurtplanten deur middel van bevrüchting.

Dee zoaden wödden deur den wind verspreid deurdat an et zoad nen soort parapluutjen, et vrüchtploes zit. Den [[pappus]] (Vrüchtploes) is in feite de bloomkelk. Et vrüchtploes zit vaste op nen steeltjen (het rostrum), doarunder zit den piramide en et vrüchtlichoam. Dit letsten hef ribben en bevat veulal stekkels an de boavenkante. Den kleure van et vrüchtlichoam is en determinatiekenmark.

==Warkzame stoffen==
*[[inuline]]
*[[choline]]
*[[looizuur]]
*[[bitterstof]]fen

Et melksap hef [[Proteïne|eiwit]], [[hars]], [[taraxarine]] en [[taraxine]].
==Gebruuk==
===Molsloa===
hondepollen wödden ok wal egetten. Bleader wödden hierveur oaverdekt mit zaand, woardeur zie verbleaken. Zie wödden dan molsloa eneumd. Et is et jünge bled van den hondepol. Vrögger wöd in et veurjoar in molshopen noar gebleakten hondepollenbleader ezocht, vandoar den noam molsloa.<br>
Deur veredeling is nen verbetterdem, bladrieken molsloa verkreggen. Molsloa wödt op markten in Europa as malse veurjoarsgreunte an-ebodden. In Nederlaand en België is et neet ruum verkriegboar.

===Kruudengeneeskunde===
*Den wortel wödt wal in gedrögde vörm teggen nier- en galkwoalen ebruukt.
*Afköksel van den wortels, verse wortel[[tinctuur]] of vers geperst wortelsap van den hondepol wödt ebruukt veur den behandeling van [[artritis]].<ref name="gp1">Genezende planten - Bruno Vonarburg, Artis-Historia Uitgaven, Brussel, 1987, p38</ref><ref name="Furlenmeier"/>
*De wortels en bleader hebt nen eetlustopwekkende warking<ref name="Furlenmeier">Furlenmeier, M. (1978). ''De wonderlijke wereld der geneeskruiden.'' Antwerpen/Amsterdam: Uitgeverij C. de Vries-Brouwers p.v.b.a. ISBN 9061741432</ref> vanweage de anweazige bitterstoffen.

===Hönning===
Van de bleume kan op eenvoldigen wieze nen hönning-achtige siroop wödden kökt, mit noame in Duutslaand bekand. Dit wödt dan op deezelfde wieze as hönning egetten. [http://www.heilkraeuter.de/kochen/loewenzahn-honig.htm Recept]

===Oaverig===
*In den [[Sovjet-Unie]] is getracht um uut hondepollen [[rubber]] te maken. Dit blek neet winstgeavend te wean.{{feit}}
*Peerdensloa is en andere noam, den hondepol wöd ok wal as veevoer ebruukt.
*[[Cavia]]'s en [[Konien (dier)|konienen]] bunt gek op vers geplukte bleader van den hondepollen.

==Andere noamen==
Den hondepollen is in et noorden bekand as ''hondstong'' ([[Drenthe]]) en as ''hondebloem'' ([[Grunnen (provìnzie)|Grönnen]]). In et zuuden ([[Limburg (Nederlaand)|Limburg]]) en in Vloanderen ([[België]]) wödt den hondepol ok wal ''pisbloem'' eneumd. In dele van ([[Zeelaand]]) kan den noam verskillen van ''pissebed'', ''pissebaede'' tot ''pisseblomme''. De noam Pisbloem of pissebed sloat op nen (kennelek) pis-ofdrievenden warking van den plante wanneer de bleader egetten wödden.<ref> H. Kleyn: ''Planten en hun naam. Botanisch lexicon voor de Lage Landen''. Amsterdam, tweede druk 1979. blz. 274 </ref> 
In dele van ([[Gelderlaand]]) wödt den wortelkranse  ''kettingspol'' eneumd.  Moar ok den noam ''melkwiet'' kump völ veur in ([[Zeelaand]]).
Andere name bunt ''konienenbleader'' (bieveurbeeld op [[Tessel]]) of ''breevenbesteller'' (In [[West-Freeslaand]]). Den letsten noam sloat op et vrüchtploes dat wanneer doarteggenan ebloazen wöd, vortdref um as et woare de zoaden dee doar an hingen as breeven te bestellen <ref> H. Kleyn: ''Planten en hun naam. Botanisch lexicon voor de Lage Landen''. Amsterdam, tweede druk 1979. blz. 275 </ref>



{{commons|Taraxacum sect. Ruderalia|Paardenbloem}}

==Bronnen==
'''verwiezingen'''
*1 Genezende planten - Bruno Vonarburg, Artis-Historia Uitgaven, Brussel, 1987, p38 
*2 a b Furlenmeier, M. (1978). De wonderlijke wereld der geneeskruiden. Antwerpen/Amsterdam: Uitgeverij C. de Vries-Brouwers p.v.b.a. ISBN 9061741432 
*3 Hall, J. (2000). Hall's Iconografisch Handboek. Leiden: Primavera Pers. 
*4 H. Kleyn: Planten en hun naam. Botanisch lexicon voor de Lage Landen. Amsterdam, tweede druk 1979. blz. 274 
*5 H. Kleyn: Planten en hun naam. Botanisch lexicon voor de Lage Landen. Amsterdam, tweede druk 1979. blz. 275 


'''Bronnen:'''
*''Paardebloemen planten zonder vader variatie, evolutie van het geslacht paardebloem (Taraxacum)'' door A.A. Sterk met bijdragen van C.H. Hommels e.a. Utrecht 1987 ISBN 9050110096


[[Kattegerie:Achterhooks_artikel]]
[[Kattegerie:Plaante]]

[[bat-smg:Pėinė]]
[[ca:Dent de lleó]]
[[cs:Pampeliška lékařská]]
[[da:Almindelig Mælkebøtte]]
[[de:Gewöhnlicher Löwenzahn]]
[[en:Taraxacum officinale]]
[[es:Taraxacum officinale]]
[[et:Harilik võilill]]
[[fi:Voikukka]]
[[fr:Taraxacum section Ruderalia]]
[[gl:Mexacán]]
[[hsb:Mlóč]]
[[id:Jombang (tumbuhan)]]
[[is:Túnfífill]]
[[it:Taraxacum officinale]]
[[ja:セイヨウタンポポ]]
[[ko:서양민들레]]
[[ksh:Ketteplöck]]
[[lb:Bettseechesch]]
[[lt:Paprastoji kiaulpienė]]
[[lv:Ārstniecības pienene]]
[[nl:Paardenbloem]]
[[no:Vanlig løvetann]]
[[pl:Mniszek lekarski]]
[[qu:Pilli pilli]]
[[ro:Păpădie]]
[[ru:Одуванчик лекарственный]]
[[sk:Púpava lekárska]]
[[sl:Navadni regrat]]
[[tr:Karahindiba]]
[[uk:Кульбаба лікарська]]
[[vec:Taraxacum officinale]]
[[wa:Såvaedje cécoreye]]
[[zh:西洋蒲公英]]
