[[Bestaand:IJsselmeer satellite.jpg|thumb|Iesselmeer mit drekt links van t midden de Houtribdiek]]
[[Bestaand:Skyline Enkhuizen.jpg|thumb|Zicht vanaof de diek op Enkhuzen]]
De '''Houtribdiek''' (oek wel bekend as: ''Markerweerddiek'' of ''Diek Enkhuzen-Lelystad'') is n [[waoterkering]] in [[Nederlaand]]. De diek (feitelik n [[dam]]) is an-eleegd tussen [[1963]] en [[1976]] en scheit t [[Iesselmeer]] van t [[Markermeer]]. De 26 kilometer lange diek was bedoeld veur de inpoldering van t zujelike gedeelte van t Iesselmeer tot de [[Markerweerd]], mer in 2003 hebben ze besleuten dat ze disse [[Flevopolder]] niet meer gaon anlegen.<ref>[http://notaruimteonline.vrom.nl/0204060403.html ''Buitendijkse ontwikkelingen'']</ref>

Over de diek ligt n weg die de stejen [[Enkhuzen]] (provinsie [[Noord-Hollaand]]) en [[Lelystad]] ([[Flevolaand]]) verbient. Disse weg is onderdeel van de [[N302]] en misschien in de toekomst van de [[N23]]. Veur de scheepvaort bin der dree [[sluze]]komplexen: de Krabbersgatsluzen (beroepsvaort) en t Navidukt Krabbersgat (rekreasievaort) bie Enkhuzen, en de Houtribsluzen bie Lelystad. t [[Navidukt]] bie Enkhuzen is n kombinasie van n sluze mit n [[aquadukt]] en maakt t meugelik dat scheepvaort en wegverkeer mekaar kunnen krusen zonder dat ze last van mekaar hebben. Naost de Krabbersgatsluzen en de Houtribsluzen liggen spuisluzen die neudig bin veur de regeling van t waoterpeil in t Markermeer en Iesselmeer. Ongeveer halverwegen de diek ligt de uutwiekhaven [[Trintelhaven]].

Der is n projekt [[Marker Wadden]] waorbie der n stel natuureilaanden an-eleegd wörden ten zujen van de Houtribdiek. Naor verwachting beginnen ze in [[2016]] mit dit projekt.

De gemeente Lelystad gaf de weg over de diek de naam ''Markerweerddiek''. Offisieel wördt hiermee allinnig t gedeelte van Lelystad tot an de provinsiegrens an-eduud. De naam wördt liekewels oek veur de hele diek gebruukt.

==Busdiensten==
In 1976 wördden deur de ''Flevodienst'' voort busliende 56 over de diek in gebruuk eneumen tussen Lelystad en Enkhuzen. Disse [[busse]] ree deurdeweeks tien keer per richtige, zaoterdes negen keer en zundes en op feestdagen zeuven keer per richtige in n patroon van een keer in t ure of een keer in de twee uren. Vanaof 1981 wördden de liende as busliende 146 deur de ''Verenigde Autobus Diensten'' (VAD) erejen (de Flevodienst was in de VAD op-egaon) en had n onregelmaotige dienst, mit n amparte zoemer- en wienterdienst. Zoemers was t zelfde as veurheer mit liende 56, swienters wördden der op alle dagen zeuven keer per richtige erejen (in t weekeinde mit laotere ritten as deurdeweeks, zundes weer laoter as zaoterdes). Vanaof 1988 wördden dit liende 150 die in Lelystad vanaof t nieje treinstasion gung in de plaotse van t Noorderwagenplein. Liende 150 ree deurdeweeks tien keer per richtige in de zoemer, en swienters n keer of achte; zaoterdes negen keer respektievelik zeuven keer en zundes zeuven keer per richtige (zoemer en wienter). In 1994 wördden de VAD onderdeel van t nieje Midnet. Naodat de bevoegdheid van disse liende in 1998 overgung naor de provinsie Noord-Hollaand (de konsessie van Midnet veur Gooi en Vechtstreek), wördden der alsmer meer eschrapt in de dienstregeling. Sinds desember 2008 is der allinnig nog mer n busliende veur schoelkienders een keer per dag n rit hinneweer over de diek.

==Foto-uutstallige==
<gallery>
Bestaand:Houtribsluis.JPG|De Houtribsluzen bie Lelystad
Bestaand:Skyline Enkhuizen.jpg|Zicht vanaof de diek op Enkhuzen
</gallery>

==Referensies==
<references />

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Diek]]
[[Kategorie:Zuderzeewarken]]
