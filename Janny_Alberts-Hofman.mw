'''Janny Alberts-Hofman''' ([[Noord-Slien]], 1929 - [[Slien]], febrewaori 2008) was een schriefster van [[Nederlaandse taal|Nederlaands]]- en [[Drèents]]talige varzen en verhalen.

Nao de [[huusholdschoele]] hef ze talencursussen en een dreijaorige cursus publiciteit evolgd.

Ze was bestuurslid van de [[Drentse Schrieverskring]] en van ’t maondblad [[Oeze Volk]]. Mit nog aandern hef ze ’t Biebelboek Jacobus, psalms en gezangen in ’t Drèents ummezet. Heur wark is in Oeze Volk en in verscheiden verzamelbundels verschenen. Heur Nederlaandstalige varzen, verschenen in vier bundels, bint religieus van kerakter.

Ze hef actief ewest in de [[Nedersaksisch]]e taalorgenisatie [[Streektaal-Organisatie in het Nedersaksisch Taalgebied| SONT]] en was presidente van de [[Nederlandse Christen Vrouwen Bond]].

In Drenthe bint veulen mit heur in de kunde komen deur heur veurlezeri’je op literaire aovenden. Stichting Drentse Taol, de veurloper van ’t [[Huus van de Taol]], hef in 2007 een videopetret van heur emeuken.

==Wark==
* Het spinnewiel (gedichten, Assen, [[1978]])
* De draod löp deur (gedichten, Assen, [[1980]])
* Um hoes en hof (verhalen, Assen, [[1980]])
* Gods glimlach ([[1984]])
* Geef mij uw hand ([[1985]])
* Terug naar de Bron ([[1987]])
* Liesterkrallen (gedichten, Zuudwolde, [[1987]])
* Groeien naar het licht ([[1990]])
* Stemmen in de wind ([[1997]])
* Het zingende zaand (gedichten, Zuudwolde, [[2004]])

==Bronnen==
* [http://www.encyclopediedrenthe.nl/Alberts-Hofman,%20Janny Encyclopedie Drenthe Online]
* [http://hetdrentseboek.nl/auteurs/13-alberts-hofman-janny-1929-2008 Het Drentse Boek oaver Janny Alberts-Hofman, mit een antal gedichten]

{{Dia|Dit stok is eschreven in ’t [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel|Alberts-Hofman, Janny]]
[[Kategorie:Schriever in 't Drèents|Alberts-Hofman, Janny]]
