[[Ofbeelding:Southern Hemisphere LamAz.png|right|250px|De eerde vanuut t zujen]]
t '''Zujelik halfroend''' is t gedeelte van de [[eerde]] in t zujen van de [[evenaar]].

De twee [[werelddeel|werelddelen]] die geheel op t zujelike halfroend liggen bin [[Australi'je (continent)|Australië]] en [[Antarktika]]. [[Zuud-Amerika]] en [[Afrika]] liggen allebei gedeeltelik op t zujelik halfroend. t Grootste gedeelte van de oppervlakte wort in-eneumen deur [[ozeoan|oseanen]]; die maken n veul groter deel uut van de totaole oppervlakte as op t [[noordelik halfroend]].

Deur de kanteling van de [[eerdas]] bin de seizoenen op t zujelik en noordelik halfroend krek aarstum. Vanof um en naobie [[23 september]], as de [[zunne|zon]] recht boven de evenaar staot ([[equinox]]) beweegt ie schienbaor steeds veerder naor t zujen, tot ie op ± [[22 desember]] boven de [[Steenbokskeerkring]] staot. Disse dag is in t zujen hiervan de langste dag van t jaor, en betekent t begin van de [[zoemer]] op t zujelik halfroend. Roend [[20 meert]] staot de [[zunne|zon]] opniej boven de evenaar en begint op t zujelik halfroend de [[haarst]].

In tegenstelling tot op t noordelik halfroend staot de zon (behalve in t gebied tussen de evenaar en de Steenbokskeerkring, as t [[zoemer]] is) roend t mirreguur altied in t noorden, en die beweegt dus schienbaor van rechts naor links gedurende de dag.

Waor op t noordelik halfroend de [[Poolster]] as oriëntaosiepunt gebruukt kan worren, is die niet te zien op t zujelik halfroend. Hier bin enkele [[steernsbeeld]]en te zien die juust in t noorden niet of haost niet te zien bin, bieveurbeeld t [[zujerkruus]].

{{Dialekt|wvel|Putten|Algemene Nedersaksiese Schriefwieze}}

[[Kategorie:Geografie]]
