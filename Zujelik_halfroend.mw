[[Image:Southern Hemisphere LamAz.png|right|250px]]
't '''Zudelijk halfroend''' is 't gedeelte van de [[eerde]] in 't zujen van de [[evenaar]].

De twee [[continent]]en die geheul op 't zudelijke halfroend liggen bin [[Australië]] en [[Antarctica]]. [[Zuud-Amerika]] en [[Afrika]] liggen allebein gedeeltelijk op 't zudelijk halfroend. 't Grootste gedeelte van de oppervlakte wordt in-eneumen deur [[oceaan|oceanen]]; disse maken een anzienlijk groter deel uut van de totaole oppervlakte as op 't [[noordelijk halfroend]].

Deur de kanteling van de [[eerdas]] bin de seizoenen op 't zudelijk halfroend tegen-esteld an die op 't noordelijk halfroend. Vanof um en naobie [[23 september]], wanneer de [[zunne|zon]] recht boven de evenaar staot ([[equinox]]) beweegt disse schienbaor steeds veerder naor 't zujen, tot hie op ± [[22 december]] boven de [[Steenbokskeerkring]] staot. Disse dag is in 't zujen hiervan de langste dag van 't jaor, en betekent 't begin van de [[zoemer]] op 't zudelijk halfroend. Roend [[20 meert]] staot de zon opniej boven de evenaar en begint op 't zudelijk halfroend de [[haarfst]].

In tegenstelling tot op 't noordelijk halfroend staot de zon (behalven in 't gebied tussen de evenaar en de Steenbokskeerkring, wanneer 't zoemer is) roend 't mirregsuur altied in 't noorden, en disse beweegt dus schienbaor van rechts naor links gedurende de dag.

Waor op 't noordelijk halfroend de [[Poolster]] as oriëntaotiepunt gebruukt kan worren, is disse niet te zien op 't zudelijk halfroend. Hier bin enkele [[steernbeeld]]en te zien die krek in 't noorden niet of krap-an te zien bin, bv. 't [[zuderkruus]].

{{Dia|Disse pagina is eschreven in 't [[Putters]]

[[Categorie:West-Veluws_artikel]]
[[Categorie:Geografie]]

[[ca:Hemisferi sud]]
[[da:Sydlige halvkugle]]
[[de:Südhalbkugel]]
[[en:Southern Hemisphere]]
[[eo:Suda hemisfero]]
[[es:Hemisferio Sur]]
[[et:Lõunapoolkera]]
[[eu:Hego hemisferio]]
[[fa:نیم‌کره جنوبی]]
[[fr:Hémisphère Sud]]
[[gl:Hemisferio sur]]
[[he:חצי הכדור הדרומי]]
[[hr:Južna polutka]]
[[it:Emisfero australe]]
[[ja:南半球]]
[[ko:남반구]]
[[nl:Zuidelijk halfrond]]
[[no:Sydlige halvkule]]
[[pl:Półkula południowa]]
[[pt:Hemisfério sul]]
[[ru:Южное полушарие]]
[[simple:Southern Hemisphere]]
[[sv:Södra halvklotet]]
[[vi:Nam bán cầu]]
[[zh:南半球]]
