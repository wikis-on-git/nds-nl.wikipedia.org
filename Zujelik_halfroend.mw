[[Ofbeelding:Southern Hemisphere LamAz.png|right|250px|De eerde van 't zujen]]
't '''Zujelijk halfroend''' is 't gedeelte van de [[eerde]] in 't zujen van de [[evenaar]].

De twee [[continent]]en die geheel op 't zujelijke halfroend liggen bin [[Australi'je (continent)|Australië]] en [[Antarctica]]. [[Zuud-Amerika]] en [[Afrika]] liggen allebei gedeeltelijk op 't zujelijk halfroend. 't Grootste gedeelte van de oppervlakte wort in-eneumen deur [[oceaan|oceanen]]; disse maken een anzienlijk groter deel uut van de totaole oppervlakte as op 't [[noordelijk halfroend]].

Deur de kanteling van de [[eerdas]] bin de seizoenen op 't zujelijk halfroend tegen-esteld an die op 't noordelijk halfroend. Vanof um en naobie [[23 september]], wanneer de [[zunne|zon]] recht boven de evenaar staot ([[equinox]]) beweegt disse schienbaor steeds veerder naor 't zujen, tot hie op ± [[22 december]] boven de [[Steenbokskeerkring]] staot. Disse dag is in 't zujen hiervan de langste dag van 't jaor, en betekent 't begin van de [[zoemer]] op 't zujelijk halfroend. Roend [[20 meert]] staot de [[zunne|zon]] opniej boven de evenaar en begint op 't zujelijk halfroend de [[haarfst]].

In tegenstelling tot op 't noordelijk halfroend staot de zon (behalven in 't gebied tussen de evenaar en de Steenbokskeerkring, wanneer 't [[zoemer]] is) roend 't mirreguur altied in 't noorden, en disse beweegt dus schienbaor van rechts naor links gedurende de dag.

Waor op 't noordelijk halfroend de [[Poolster]] as oriëntaotiepunt gebruukt kan worren, is disse niet te zien op 't zujelijk halfroend. Hier bin enkele [[steernsbeeld]]en te zien die krek in 't noorden niet of krap-an te zien bin, bieveurbeeld 't [[zujerkruus]].

{{Dia|Disse pagina is eschreven in 't [[Putters]]}}

[[Kattegerie:West-Veluws artikel]]
[[Kattegerie:Geografie]]

[[he:המיספירה#חצי הכדור הדרומי]]
