'''Otto Mueller''' ([[16 oktober]] [[1874]] - [[24 september]] [[1930]]) was een [[Duutslaand|düütske]] [[schilderkuns|künstskilder]] en prentenmaker. Hee hevt een set ehöyrd by de bekende, ekspressionitisten künstgrup '[[Die Brücke]]'.

==Leaven en wark==
Mueller is in [[Liebau]] geboaren. Tüsken 1890 en 1992 döäde hee een upleiding litografy in [[Görlitz]] en [[Breslau]]. Van 1984 töt 1896 studeerden hee an de Akademy vöär skoune künsten in [[Dresden]] en güng med disse upleiding in München in 1898 vöördan. In München güng hee voord ümdat see dår van hüm seaden dat hee geen talent solde hebben.

Syn vrogge wark hevt vöäle van et [[impressionisme]], de [[jugendstil]] en et [[symbolisme]] weg. Toon as hee up [[Berlien|Berlyn]] güng woanen in 1908, wördden syn wark meyr van et [[ekspressionisme]]. In dee tyd leyrden hee de skilders [[Wilhelm Lehmbruck]], [[Rainer Maria Rilke]] en [[Erich Heckel]] kennen. Hee kwamen in 1910 by ‘Die Brücke’, een ekspressionistiske grup künstenaars üüt Dresden. Dår bleyven hee by, töt dat de grup in 1913 üüt mekare völ. Rund dee tyd had he ouk vöäle kontakt med ‘[[Der Blaue Reiter]]’, een andere künstenaarsgrup.

Tydens de [[Eerste Wereloorlog|Eyrste Wearldoorlog]] vöchtten Mueller as een düütske soldaat in Frankryk en Rusland. Nå den kryg wördden hee professor up de ''Akademie der Bildenden Kunste'' in Breslau. Dår gav he lesse töt an syn doud in 1930. 

In 1937 hebbet de [[Duuts Nasjonaal-Sosjalisme|nazis]] 357 stüks van syn wark üüt de düütske museums ehaald. Ümdat dissen, net as vöäle andere moderne künstwarken as ‘[[Entartete Kunst]]’ esene wördden. 

Mueller was et meyst dichterliken van de düütsk ekspressionistiske skilders. Wat hee bynå alleyne üütbeyldden wolde was de eynheid van menske en de natuur. Hee versimpelden de förms en de ümlybings; med de klören en de komposity probeerden hee een vreadig geheyl te krygen. As modellen nam hy vake nakede [[romani]]vrouwlüde (sigöäners). Dit was ouk wal syn handelsmark. Syn byname was dan ouk ‘sigöäner-Mueller’. Et konde ewesd hebben dat syne moder een romanivrouwe was. 

Mueller skilderden med kalkvarve up kanvasdöke; Dat sörgden vöär een matte üütstråling. Syn prentkünstwarken wördet up 172 erekkend, wårvan de meysten litografyen waren, med üütsündering van een pår holtsneades en etsen. Van syn skilderyen bint der wal een pår hunderd.

{{Dialekt|sdz|[[Hardenbarg (gemiente)|'n Arnbarg]]|Nysassiske Skryvwyse}}

{{DEFAULTSORT:Mueller, Otto}}
[[Kategorie:Duutse schilder]]
