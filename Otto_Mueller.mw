'''Otto Mueller''' (16 Oktober 1874 - 24 September 1930) was 'n Duutsn kunstschilder en prèèntnmaker. Hi-j hef 'n zet eheurd bi-j de bekèèndn, expressionitiese kunstgroep '[[Die Brücke]]'.

===Leevn en wark===
Mueller is in Liebau geboorn. Tussen 1890 en 1992 deud hi-j ’n opleiding lithografie en Görlitz en Breslau. Van 1984 töt 1896 studeerdn ‘e an de Akedemie veur Skone kunstn in Dresden en gundgn met disse opleiding in Munchen verdan in 1898. In Munchen gungn ‘e vot umdat hi-j doar as gien talent hebmd wödn uut-emaakt.

Zien vrogge wark hef völle van ’t Impressionisme, de Jugendstil en ’t Symbolisme. Toe as hi-j op Berlijn gungn wonen in 1908, wödn zien wark meer van ’t Expressionisme. In die tied leerdn hi-j Wilhelm Lehmbruck, Rainer Maria Rilke en Erich Heckel kennen. Hi-j kwaam in 1910 bi-j ‘Die Brücke’, ’n Expressionistiese groep kunstenaars uut Dresden. Doar bleevn hi-j bi-j, töt dat de groep in 1913 uut mekare veul. Rond die tied had ‘e ok völle kontakt met ‘Der Blaue Reiter’, ’n aandere kunstenaars groep.

Tiedns d’ Eerste Weerld Oorlog vöchtn Mueller as ’n Duutse soldoat in Fraankriek en Ruslaand. Noa d’ oorlog wödn hi-j professor op d’ Akademie der Bildenden Kunste in Breslau. Doar gaavn ‘e lesse töt an zien dood in 1930. 

In 1937 hebt de Nazis 357 stuks van zien wark uut de Duutse museums ehaald. Umdat dissn, net-as veul aandere moderne kunstwarkn as ‘Entartete Kunst’ wödn eziene. 

Mueller was ‘t meest dichterlikn van de Duuts expressionistiese schilders. Wat hi-j veurnaamlik wolln uutbeeldn was de ienheid van mèènse en de natuur. Hi-j versimpeln de vörms en de omliendings; met de kleurn en de kompositie perbeerdn hi-j ’n vrèèdig geheel te kriegn. As modelln naam hi-j vake naakte en Romani (Gypsy) vrouwluu. Dit was dan ok wal zien haandelsmark. Zien bi-jname was dan ok ‘Gypsy-Mueller’. ’t Kon ewest hebbn dat ziene moe ’n Romani-vrouwe waarn. 

Mueller schilderdn met kalkvarve op kanvasduke; Dat zörgn veur ’n matte uutströöling. Zien prèèntkunstwarkn wöd op 172 erekknd, woarvan de meestn lithografien waarn, met uutzundring van ’n paar holtsnee’s en etsn. Zien schilderi-jn bint der wal ’n paar honderd.

{{Dialekt|sdz|[[Hardenbarg (gemiente)|'n Arnbarg]]}}
