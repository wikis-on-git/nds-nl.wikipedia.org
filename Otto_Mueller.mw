'''Otto Mueller''' ([[16 oktober]] [[1874]] - [[24 september]] [[1930]]) was een [[Duutslaand|düütske]] [[schilderkuns|künstskilder]] en prentenmaker. Hy hevt een set ehöyred by de bekende, ekspressionitisten künstgrup '[[Die Brücke]]'.

==Leaven en wark==
Mueller is in [[Liebau]] geboaren. Tüsken 1890 en 1992 dööd he een upleiding lithografy en Görlitz en Breslau. Van 1984 töt 1896 studearden he an de Akedemie vöär skoune künsten in [[Dresden]] en güng med disse upleiding in München in 1898 verdan. In München güng he vord ümdat sy dår van hüm seaden dat he geyn talent sol hebben.

Syn vrogge wark hevt vöäle van et [[impressionisme]], de [[jugendstil]] en et [[symbolisme]] weg. Toon as hy up [[Berlien|Berlyn]] güng woanen in 1908, wördden syn wark meyr van et [[expressionisme]]. In dee tyd leyrden he de skilders [[Wilhelm Lehmbruck]], [[Rainer Maria Rilke]] en [[Erich Heckel]] kennen. Hy kwamen in 1910 bi-j ‘Die Brücke’, een ekspressionistiske grup künstenaars uut Dresden. Dår bleavden he by, töt dat de grup in 1913 uut mekare vöyl. Rund dee tyd had he ouk vöäle kontakt med ‘[[Der Blaue Reiter]]’, een andere künstenaarsgrup.

Tydens de earste wearld oorlog vöchtten Mueller as een düütsk suldåt in Frankryk en Rüsland. Nå den kryg wördden he professor up de ''Akademie der Bildenden Kunste'' in Breslau. Dår gav he lesse töt an syn doud in 1930. 

In 1937 hebbet de [[Duuts Nasjonaal-Sosjalisme|Nasis]] 357 stüks van syn wark uut de düütske museums ehaled. Ümdat dissen, net-as vöäl andere moderne künstwarken as ‘[[Entartete Kunst]]’ esene wördden. 

Mueller was et meyst dichterliken van de düütsk ekspressionistiske skilders. Wat hy bynå alleyne uutbeylden wol was de eynheid van menske en de natuur. Hy versimpelden de förms en de ümlybings; med de klören en de komposity probeerden he een vreadig geheyl te krygen. As modellen naam hy vake naakte [[Romani]] (Gypsy) vrouwlüde. Dit was ouk wal syn handelsmark. Sy byname was dan ouk ‘Gypsy-Mueller’. Et kon ewesd hebben dat syne moder een Romani-vrouwe was. 

Mueller skilderden med kalkvarve up kanvasdöke; Dat sörgden vöär een matte uutstråling. Syn prentkünstwarken wörd up 172 erekkend, wårvan de meysten lithografyen waren, med uutsundering van een pår holtsneades en etsen. Van syn skilderyen bint der wal een pår hunderd.

{{Dialekt|sdz|[[Hardenbarg (gemiente)|'n Arnbarg]]}}

{{DEFAULTSORT:Mueller, Otto}}
[[Kategorie:Keunst]]
[[Kategorie:Skilder]]
