'''Otto Mueller''' ([[16 oktober]] [[1874]] - [[24 september]] [[1930]]) was 'n [[Duutslaand|Duutsn]] [[schilderkuns|kunstschilder]] en prèèntnmaker. Hi-j hef 'n zet eheurd bi-j de bekèèndn, expressionitiese kunstgroep '[[Die Brücke]]'.

===Leevn en wark===
Mueller is in [[Liebau]] geboorn. Tussn [[1890]] en [[1992]] deud hi-j ’n opleiding lithografie en Görlitz en Breslau. Van [[1984]] töt [[1896]] studeerdn ‘e an de Akedemie veur Skone kunstn in [[Dresden]] en gung met disse opleiding in [[München]] in [[1898]] verdan. In München gung ‘e vot umdat zie doar van hum zèèden dat hi-j gien talent zol hebn.

Zien vrogge wark hef völle van ’t [[impressionisme]], de [[jugendstil]] en ’t [[symbolisme]]. Toe as hi-j op [[Berlien]] gung wonen in [[1908]], wödn zien wark meer van ’t [[expressionisme]]. In die tied leerdn hi-j de skilders [[Wilhelm Lehmbruck]], [[Rainer Maria Rilke]] en [[Erich Heckel]] kennen. Hi-j kwaam in [[1910]] bi-j ‘Die Brücke’, ’n Expressionistiese groep kunstnaars uut Dresden. Doar bleevn hi-j bi-j, töt dat de groep in [[1913]] uut mekare veul. Rond die tied had ‘e ok völle kontakt met ‘[[Der Blaue Reiter]]’, ’n aandere kunstnaarsgroep.

Tiedns d’ [[eerste weerld oorlog]] vöchtn Mueller as ’n Duutse soldoat in [[Fraankriek]] en [[Ruslaand]]. Noa d’ oorlog wödn hi-j professor op d’ ''Akademie der Bildenden Kunste'' in [[Breslau]]. Doar gaavn ‘e lesse töt an zien dood in [[1930]]. 

In [[1937]] hebt de [[Duuts Nasjonaal-Sosjalisme|Nazis]] 357 stuks van zien wark uut de Duutse museums ehaald. Umdat dissn, net-as veul aandere moderne kunstwarkn as ‘[[Entartete Kunst]]’ eziene wödn. 

Mueller was ‘t meest dichterlikn van de Duuts expressionistiese skilders. Wat hi-j veurnaamlik uutbeeldn wol was de ienheid van mèènse en de natuur. Hi-j versimpeln de vörms en de omliendings; met de kleurn en de kompositie perbeerdn hi-j ’n vrèèdig geheel te kriegn. As modelln naam hi-j vake naakte en [[Romani]] (Gypsy) vrouwluu. Dit was ok wal zien haandelsmark. Zien bi-jname was dan ok ‘Gypsy-Mueller’. ’t Kon ewest hebbn dat ziene moe ’n Romani-vrouwe waarn. 

Mueller skilderdn met kalkvarve op kanvasduke; Dat zörgn veur ’n matte uutströöling. Zien prèèntkunstwarkn wöd op 172 erekknd, woarvan de meestn lithografien waarn, met uutzundring van ’n paar holtsnee’s en etsn. Van zien skilderi-jn bint der wal ’n paar honderd.


[[Kategorie:Keunst]]
[[Kategorie:Skilder]]
{{Dialekt|sdz|[[Hardenbarg (gemiente)|'n Arnbarg]]}}
