[[Bestaand:Europe location N-IRL2.png|thumb|right|200px|Noord-Ierlaand in t oranje op de kaarte van Europa]]
'''Noord-Ierlaand''' ([[Iers]]: ''Tuaisceart Éireann'', [[Ulster-Skots]]: ''Norlin Airlann'') is ene van de veer laanden van t [[Verenigd Keuninkriek]]. t Ligt in t noordoosten van t eailaand [[Ierlaand (eilaand)|Ierlaand]] en hef ne greanze op t zuden en westen met de [[Ierse Reppebliek]]. Bie ne Engelse telling van 2001 har Noord-Ierlaand 1.685.000 inwonners, wat 30% van de totale bevolking op t Ierse eailaand is, en 3% van t hele Verenigde Keuninkriek.

Noord-Ierlaand besteet oet zes groafskoppen van de oolde Ierse proveensie [[Ulster]]. t Wör esticht as ne aparte regio van t Verenigd Keuninkriek op [[3 mei]] [[1921]] met de [[Government of Ireland Act]], mear de wörtels liggent in de [[Act of Union]] oet [[1800]] tusken t Verenigd Keuninkriek en Ierlaand. Oawer 50 joar har t ne egene oondergeskikte regearing en parlemeant. Disse instellings wörden der in [[1973]] achterhen edoan. 

Noord-Ierlaand hef dree offisjele sproaken: [[Engels]] wat gebroekt wörd in offisjele dokumeanten en instellings, t [[Iers]] van de oorsproonkelike inwonners en t [[Ulster-Skots]] van de immigraanten vanoet t 17de joarhoonderd.

Doarnoa wör verskeaidene moalen probeerd wier ne egene regearing te kriegen, wat oetköm in t annemmen van de hudige [[Noord-Ierse Vergoaring]]. De vergoaring regeart vanoet ne [[verzoeningsdemokrasie]], wat probeert verskeaidene slim verskillende bevolkingsgroepen met de köppe bie mekoar te kriegen.
Noord-Ierlaand was joarenlaank bekeand um t pollitieke gevecht wat bekeand steet as [[The Troubles]] (''t Gedoonder''), tusken leu dee't zik [[nasjonalist]]en neumt en vuural [[Rooms-Katholieke Karke|Rooms]] zeent, en de [[unionist]]en dee't vuural [[Protestantisme|Protestaants]] zeent. De nasjonalisten weelt samen met de Ierse Reppubliek één verenigd Ierlaand worden, de unionisten weelt gearne bie t Verenigd Keuninkriek bliewen. Seend de oonderskriewing van de [[Good Friday Agreement]] (''Gode Vriedagoawereenkomst'') in [[1998]], hebt de meeste [[paramilitair]]e groepen dee't der bie betrökken warren öare woapens in eleawerd.

Duur disse zwoare en eploagde geskiedenisse is t lastig um ne gode naam of beskriewing van Noord-Ierlaand te gewen, en doarmet ook t zelfbeeld van de inwonners. Oawer t algemeen zeet Unionisten zikzelf as Brits en Nasjonalisten meant det ze Iers zeent, mear in t echt ligt t allemoal wat ingewikkelder, woerduur't bekeande figuren en kraanten aait op mut letten wo't ze t neumt. n Bekeand vuurbeeld is [[Londonderry]], det duur Nasjonalisten aait ''Derry'' wörd eneumd.

== Groafskoppen ==
Noord-Ierlaand besteet oet zes groafskoppen:
* [[Groafskop Antrim|Antrim]]
* [[Groafskop Armagh|Armagh]]
* [[Groafskop Down|Down]]
* [[Groafskop Fermanagh|Fermanagh]]
* [[Groafskop Londonderry|Londonderry]]
* [[Groafskop Tyrone|Tyrone]]

Disse groafskoppen wordt nit mear offisjeel gebroekt. Doarvuur in de plaatse zeent 26 distrikten of gemeents in edeeld, dee't t lokale besteur in haande hebt. De oolde groafskopnamens wordt nog wal gebroekt um te bepoalen woer't enen wegkeump. Ze wordt ook in t [[paspoort]] op enömmen.

== Steaden ==
Der zeent 5 steaden met stadsrechten in Noord-Ierlaand:
* [[Armagh]]
* [[Belfast]]
* [[Derry]]
* [[Lisburn]]
* [[Newry]]

== Oetgoande verbeendings ==
* [http://news.bbc.co.uk/2/hi/uk_news/northern_ireland/default.stm BBC Northern Ireland News] t Noord-Ierse niejs van [[BBC News Online]]
* [http://www.discovernorthernireland.com/ Oontdek Northern Ireland] Noord-Iers Toeristenpeunt

[[Kategorie:Tweants artikel]]
[[Kategorie:Ierlaand]]
[[Kategorie:Kelties laand]]
