't '''Nunspeets''' is een [[West-Veluws|Wes-Veluws]] en [[Nedersaksisch]] [[dialect|dialek]] dat espreuken wörd in 't [[Gelderlaand|Gelderse]] darp [[Nunspeet]]. 't Nunspeets wörd in-edeeld bie 't Wes-Veluws, mer vertoond een groot antal [[Oost-Veluws|Oos-Veluwse]] kenmarken. Een veurbeeld hiervan is de ''e-uutgang'' in [[zelfstandig naamwoord|zelfstandige naamwoorden]] dee veulvuldig in 't Nunspeets wörden gebruuk, zo bin bieveurbeeld ''kaas'', ''kies'' en ''kerk'' in 't Nunspeets ''keze'', ''kieze'' en ''karke'' (Oos-Veluws: ''keze'', ''koeze'' en ''karke'') terwel de woorden ''keis'', ''kies'' en ''kaark'' op de res van Wes-Veluwe gebruuk wörden. 't Nunspeets ken oek de [[t-deletie]] zoas dee gebruuk wörd in 't [[Limburgs]], [[Utrechts|Utrechs]] en sommige aandere [[Veluws]]e dialekken. Een aander biezonder kenmark van 't Nunspeets is de ''ee'' of ''oo'' veur bepaolde woorden dee in 't [[Nederlaands]] mit een ''ie'' of ''oe'' eschreven wörden, bieveurbeeld: dree, neet, ko en doon  (drie, niet, koe en doen), dit verschiensel kump in de meeste Oos- en Wes-Veluwse plaotsen neet veur en is waorschienlijk een typisch Nunspeets verschiensel.

==Zie oek==
*[[West-Veluws]]
*[[Puttens]]

''Disse pagina is eschreven in 't Nunspeets''

[[Categorie:West-Veluws artikel]]
[[Categorie:Nedersaksisch]]

[[nl:Nunspeets]]
