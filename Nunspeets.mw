[[Ofbeelding:LocatieNunspeets.png|thumb|250px|De kaorte van 't Nunspeetse dialekgebied]]
't '''Nunspeets''' is een [[West-Veluws]] en [[Nedersaksisch]] [[dialekt|dialek]] dat espreuken wönnen in de [[Gelderlaand|Gelderse]] gemeente [[Nunspeet]]. 't Nunspeets wönnen in-edeeld bie 't West-Veluws, mar 't hef oek aorig wat [[Oost-Veluws]]e kenmarken. 

==Kenmarken==
Een veurbeeld van zo'n Oost-Veluws kenmark is dat 't Nunspeets de -e in de van oorsprong vrouwelijke [[zelfstaandig naamwoord|zelfstaandige naamwoorden]] hef ehouwen, zo is bieveurbeeld ''kaas'', ''kies'' en ''kerk'' in 't Nunspeets ''keze'', ''kieze'' (of soms oek ''koeze'') en ''karke'' (dit is 'tzelfde as in 't [[Oost-Veluws]]) terwiel de woorden ''kees/keis'', ''kies'' en ''kaark/kark'' in 't zujelijke en middelste part West-Veluwse dialekgebied veurkoemen.

In 't Nunspeets he-j oek vake da-j de [[t-deletie|t vortlaoten]] (mit een deftig woord ''t-deletie''), dit he-j oek in 't [[Limburgs]], 't [[Utrechs-Alblasserwaards|Utrechs]] en wele aandere [[Veluws]]e dialekken. Een aander ampart kenmark van 't Nunspeets is de ''ee'' en de ''oo'' in antal woorden dee in 't [[Nederlaands|Nederlaans]] mit een ''ie'' of ''oe'' eschreven wönnen (bieveurbeeld: dreje, neet, ko en doon = drie, niet, koe en doen). Dit verschiensel kump in de meeste Oost- of West-Veluwse dialekken neet veur, mar bieveurbeeld wel in [[Doospiek]], [[Elburg]], [[Oldebroek]] en een paor aandere darpen in 't Oost-Veluwse dialekgebied, mar daor heur je meestentieds awweer vaker de t as in 't Nunspeets. 

==Soorten Nunspeets==
Je hemmen ongeveer vuuf soorten Nunspeets:
*Van 't darp
*Van 't butengebied
*'t Elspeets
*'t Vierhoutens
*'t Hulshorsts

==Schrieverieje==
Der is oek een boek over 't Nunspeets uut-ebröch: ''Bie Bart in de rie'', mar dit boek wönnen neet meer edrok, der wönnen wè drok ewark an een tweede deel van 't boek. 't Eschreven Nunspeetse dialek wönnen veerder oek nog gebruuk in 't [[Woordenboek van de Gelderse Dialecten]].

In de plaoselijke kraante hef ''Lammertnôom'' oek een eigen stukjen, 't dialek van disse artikels hemmen wat meer [[Doospiek]]se invleujen as in 't darpsdialek zelf.

==Nunspeets tellen==
A-j gewoon tellen dan gebruuk je de eerste vorm en a-j iets an 't tellen bin dan gebruuk je de aandere vorm.

{|
! Ciefer
! Nunspeets
|-
| 1
| een, ene
|-
| 2
| twee, tweje
|-
| 3
| dree, dreje
|-
| 4
| vier, viere
|-
| 5
| vuuf, vuve
|-
| 6
| zes, zesse
|-
| 7
| zeuven, zeuvende
|-
| 8
| ach, achte
|-
| 9
| negen, negende
|-
| 10
| tien, tiene
|}

{{Dia|Disse pagina is eschreven in 't Nunspeets}}

[[Kattegerie:West-Veluws artikel]]
[[Kattegerie:Veluws]]

[[nl:Nunspeets]]
