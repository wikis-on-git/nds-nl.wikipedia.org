[[Bestaand:Achterkaante welkomstbord Nunspeet.jpg|thumb|'''''Doo mer mit geduld hinne''''' - Nunspeetse tekste op de achterkaante van n welkomstbord da'j zien a'j uut de gemeente Nunspeet vortgaon.]]
[[Bestaand:LocatieNunspeets.png|thumb|De kaorte van t Nunspeetse dialektgebied]]
t '''Nunspeets''' is n [[Nedersaksies]] [[dialekt]] dat espreuken wörden in de [[Gelderlaand|Gelderse]] gemeente [[Nunspeet]]. t Nunspeets völt onder de [[West-Veluws]]e dialektgroep mer hef, deurdat t an t geschei lig mit t [[Oost-Veluws]]e dialektgebied, kenmarken die overenekoemen mit de dialekten an de Oost-Veluwse kaante van t geschei. Veural de dialekten van [[Doorspiek]], [[Elburg]] en [[Oldebroek]] bin stark verwaant an t Nunspeets.

==Kenmarken==
n Veurbeeld van zo'n kenmark die t Nunspeets mit t Oost-Veluws deelt, is dat t Nunspeets grotendeels gien [[apokope|e-apokope]] hef ehad, dit betekent dat de -e an t einde van vrouwelike [[zelfstaandig naamwoord|zelfstaandige naamwoorden]] op de meeste plekken is ebleven, zo bin bieveurbeeld de Nederlaandse woorden ''kaas'', ''kies'' en ''kerk'' in t Nunspeets ''keze'', ''kieze'' en ''karke'' (vergeliekbaor mit de Oost-Veluwse dialekten) terwiel de woorden ''kees/kaos'', ''kies'' en ''kark'' in t zudelike en middelste part van t West-Veluwse dialektgebied veurkoemen.

In t Nunspeets he'j oek vake da'j de [[t-vortlaoting|t vortlaoten]] (dat in disse schriefwieze niet zichtbaor is), dit he'j oek in t [[Limburgs]], t [[Utrechs-Alblasserwaards|Utrechts]] en wele aandere [[Veluws]]e dialekten. In de Veluwse dialektgroep nimp t Nunspeets samen mit t Doorspieks en t Elspeets n biezundere plekke in, dit kömp deurdat daor de openere eenklankachtige uutspraak van de oorspronkelik esleuten lange klinkers (t eerste stadium in t veraanderen naor n tweeklank) noen nog altied zichtbaor bin (al is t wel minder ewörden), veurbeelden bin bieveurbeeld de uutspraak {{IPA|[tɪd]}}, {{IPA|[nɪt]}} en {{IPA|[mɪn]}} (korte i-klank) naost de uutspraak {{IPA|[tid]}}, {{IPA|[nit]}} en {{IPA|[min]}}) (ie-klank), dit verschiensel is oek niet arg konsekwent, dit zelfde prinsipe hef zich veuredaon bie de uu: {{IPA|[hʏs]}} (hus) naost {{IPA|[hys]}} (huus). n Aander ampart kenmark van t Nunspeets is de ''ee'' en ''oo'' veur n antal woorden die in t [[Nederlaands]] mit n ''ie'' of ''oe'' eschreven wörden (bieveurbeeld: dree, breef, wee, doon, ko, scho = drie, brief, wie, koe, schoen). Dit verschiensel kömp in de meeste Oost- of West-Veluwse dialekten niet veur, mer bieveurbeeld wel in [[Doorspiek]], [[Elburg]], [[Oldebroek]] en n paor aandere darpen in t Oost-Veluwse dialektgebied (bv. [[Twelle]] waor ''ziek'' zelfs uutespreuken wörden as ''zeek'').

==Klanken==
===Klinkers===
====Eenklanken====
{| class="prettytable" rules="all" cellpadding="2" width="25%" style="border: 1px solid #999"
! style="background-color:#abcdef" | schriefwieze
! style="background-color:#abcdef" | [[Internasjonaal Klaankenskrift|uutspraak]]
! style="background-color:#abcdef" | veurbeeld
|-
|ie
|[i] / [ɪ] 
|''tied / diek''
|-
|ie, i
|[i] 
|''zieje''
|-
|ie
|[iː]
|''iezer''
|-
|i
|[ɪ]
|''lippen''
|-
|uu, u
|[y] / [ʏ] 
|''kruus''
|-
|u, uu
|[yː]
|''kruzen''
|-
|u, 
|[ʏ] 
|''kussen''
|-
|eu
|[{{IPA|øː}}] 
|''veulen''
|-
|ö
|[{{IPA|œ}}] 
|''ewörden''
|-
|e
|[ə] 
|''stobb'''e'''''
|-
|ee, e
|[eː]
|''zee'', ''breve''
|-
|e
|[ɛ]
|''flesse''
|-
|ae
|[ɛː]
|''baere'', ''blaeren''
|-
|a
|[ɑ] / [a]
|''vat'', ''latte''
|-
|aa, a
|[aˑ] / [aː]
|''jagen'', ''schaap''
|-
|o
|[ɔ]
|''wolle''
|-
|ao
|[ɔː], [ɔˑ], [ɔˑə], [ɔːə], 
|''blaozen'', ''plaotse'', ''draod'', ''haost'', 
|-
|oo
|[oː] / [oˑ]
|''lopen'', ''doon''
|-
|oe
|[u]
|''boek''
|-
|oe
|[{{IPA|uː}}]
|''boer''
|}

====Tweeklanken====
*[{{IPA|ʏj}}] van ''mu'j'', (samentrekking van ''mut jie''), ''fuj''
*[{{IPA|øˈi}}]  van ''heui''
*[{{IPA|œˑy}}]  van ''spuit''
*[{{IPA|ɛi}}]  van ''drei''
*[{{IPA|ɛijˑ}}] van ''he'j'' (samentrekking van ''heb jie'')
*[{{IPA|ɑj}}]  van ''ha'j'' (samentrekking van ''had jie''
*[{{IPA|ɪj}}] van ''bi'j'' (samentrekking van ''bin jie''))
*[{{IPA|ɔj}}] van ''wo'j'' (samentrekking van ''wol jie'')
*verlengd: [{{IPA|ɔːi}}] van ''fraoi''
*[{{IPA|oˑj}}] van ''do'j'' (samentrekking van ''do jie'')
*[{{IPA|iˑə}}] van ''hier''
*[{{IPA|yˑə}}] van ''vuur''
*[{{IPA|ɵˑə}}] van ''deure''
*[{{IPA|ɪə}}] van ''beer'', ''pere''
*[{{IPA|ɪˑɛ}}] van ''zegen'' (nl. zeggen)
*[{{IPA|eː}}] van ''zee''
*[{{IPA|ɔːə}}] of [{{IPA|ɔˑə}}] van ''vaoren''/''draod''
*[{{IPA|oˑə}}] van ''schone''

==Verschillen in t Nunspeetse dialekt==
t Nunspeets kan in de verschillende gebiejen van de gemeente nog wel es verschillen.

Zo bin t Hulshorster dialekt en t Vierhoutense dialekt wat [[Nederfrankies]]er van karakter as t dialekt dat in t darp epraot wörden. t Elspeets hef n wat grotere Nedersaksiese invleud as t Hulshorsts en Vierhoutens, mer weer minder as t dialekt uut t darp. t Dialekt dat espreuken wörden tegen Doorspiek an klinkt op zien beurt weer wat Nedersaksieser as t dialekt uut t darp. Dit ku'j oek goed zien in de onderstaonde zinnen:

* Darp: ''Wulen hebben, toe t nog locht was, in de bos ewest. Ik heb toe zwat n paor mossen en spraojen die in t mos zatten evöngen.''
* Elspeets: ''Wulen hebben, toe t nog licht was, in de bos eweest. Ik het toe zwat over n paor mussen en spraonen die in t mos zatten evangen.''
* Vierhoutens/Hulshorsts: ''Wulie hen, toe t nog licht was, in de bos eweest. Ik het toe zwat n paor mussen en spraojen die in t mos zatten evangen.''
* Nederlaands: ''Wij zijn, toen het nog licht was, in het bos geweest. Ik had toen bijna een paar mussen en spreeuwen die in het mos zaten gevangen.''

==Schrieverieje==
Der is oek n boek over t Nunspeets uutebröcht: ''Bie Bart in de rie'', mer dit boek wörden niet meer edrokt, ze bin wel drok doonde an t tweede deel van t boek. t Eschreven Nunspeetse dialekt wörden veerder oek nog gebruukt in t [[Woordenboek van de Gelderse Dialecten]].

In de plaotselike kraante hef ''Lammertnôom'' oek n eigen kollum, t dialekt van disse stukjes hebben wat meer [[Doorspiek]]se invleujen as in t darpsdialekt zelf. Disse stukjes bin laoter ebundeld en in boekvorm edrokt, mit de gelieknamige titel "Lammertnôom".

==Nunspeets tellen==
A'j gewoon tellen dan gebruuk je de eerste vorm en a'j iets an t tellen bin dan gebruuk je de aandere vorm.

{|
! Getal
! Nunspeets
|-
| 1
| een, ene
|-
| 2
| twee, tweje
|-
| 3
| dree, dreje
|-
| 4
| vier, viere
|-
| 5
| vuuf, vuve
|-
| 6
| zes, zesse
|-
| 7
| zeuven, zeuvende
|-
| 8
| acht, achte
|-
| 9
| negen, negende
|-
| 10
| tien, tiene
|}

{{Dialekt|wvel|Nunspeet|ANS}}

[[Kategorie:West-Veluws artikel]]
[[Kategorie:Veluws]]
