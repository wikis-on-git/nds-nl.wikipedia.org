[[Ofbeelding:LocatieNunspeets.png|thumb|250px|De kaorte van 't Nunspeetse dialekgebied]]
't '''Nunspeets''' is een [[West-Veluws]] en [[Nedersaksisch]] [[dialekt|dialek]] dat espreuken wonnen in de [[Gelderlaand|Gelderse]] gemeente [[Nunspeet]]. 't Nunspeets wonnen in-edeeld bie 't West-Veluws, mar 't hef oek een bulte [[Oost-Veluws]]e kenmarken. 

==Kenmarken==
Een veurbeeld van zo'n Oost-Veluws kenmark is de behuilt van de -e in de van oorsprong vrouwelijke [[zelfstaandig naamwoord|zelfstaandige naamwoorden]], zo bin bieveurbeeld ''kaas'', ''kies'' en ''kerk'' in 't Nunspeets ''keze'', ''kieze'' (of soms oek ''koeze'') en ''karke'' (dit is 'tzelfde as in 't [[Oost-Veluws]]) terwiel de woorden ''kees/keis'', ''kies'' en ''kaark/kark'' in 't zujelijke en middelste part van 't West-Veluwse dialekgebied veurkoemen.

In 't Nunspeets he-j oek vake da-j de [[t-deletie|t vortlaoten]] (mit een deftig woord ''t-deletie''), dit he-j oek in 't [[Limburgs]], 't [[Utrechts|Utrechs]] en wele aandere [[Veluws]]e dialekken. Een aander ampart kenmark van 't Nunspeets is de ''ee'' en de ''oo'' in antal woorden dee in 't [[Nederlaands|Nederlaans]] mit een ''ie'' of ''oe'' eschreven wonnen (bieveurbeeld: dreje, neet, ko en doon = drie, niet, koe en doen). Dit verschiensel kump in de meeste Oost- of West-Veluwse dialekken neet veur, mar bieveurbeeld wel in [[Doospiek]], [[Elburg]], [[Oldebroek]] en een paor aandere darpen in 't Oost-Veluwse dialekgebied, mar daor heur je meestentieds awweer vaker de t as in 't Nunspeets. 

==Soorten Nunspeets==
Je kunnen roewweg vuuf soorten Nunspeets onderscheien:
*Uut 't centrum
*Uut 't butengebied
*'t Elspeets
*'t Vierhoutens; en
*'t Hulshorsts

==Schrieverieje==
Der is oek een boek over 't Nunspeets uut-ebröch: ''Bie Bart in de rie'', mar dit boek wonnen neet meer edrok, der wonnen wè drok ewark an een tweede deel van 't boek. 't Eschreven Nunspeetse dialek wonnen veerder oek nog gebruuk in 't [[Woordenboek van de Gelderse Dialecten]].

In de plaoselijke kraante hef ''Lammertnôom'' oek een eigen stukjen, 't dialek van disse artikels hemmen wat meer [[Doospiek]]se invleujen as in 't darpsdialek zelf.

==Zie oek==
*[[West-Veluws]]
*[[Putters]]

{{Dia|Disse pagina is eschreven in 't [[Nunspeets]]}}

[[Kattegerie:West-Veluws artikel]]
[[Kattegerie:Veluws]]

[[nl:Nunspeets]]
