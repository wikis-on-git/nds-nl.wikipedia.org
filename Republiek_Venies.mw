De '''Republiek Venies''' was van middelaiven ôf aan n laand ien t zuden en zuudoosten van [[Uropa]]. t Beston sikkom duzend joar, van [[726]] tot aan [[1797]] en het deur de run van de geschiednis veul laand wonnen en verloren. t Haar as middelpunt de stad [[Venies (stad)|Venies]] en wör ook wel '''La Serenissima''' nuimd. 

== Geschiednis ==
Ien de 8. aiw begon de stad Venies op te kommen. Van oorsprong was t bedould as verdedegen tegen t [[Byzantainse riek]]. Ien dij tied beston de Venies allend oet de stad en n lutje gedailte op t vaste laand. Loater, om en bie de 10. aiw, wörren verschaaidene gebieden om en bie de [[Adrioatische zee]] veroverd, woaronder [[Istrie]] en dailen [[Dalmatie]]. Ien de 15. aiw kreeg Venies ook meer laand ien t noudoagse [[Itoalje]], môr ook wieder overzees tot ien de [[Iegese zee]] tou. Op zien hoogtepunt wazzen aailanden as [[Rhodos]], [[Kreta]], [[Evia]] en [[Ziprus]] ook dail van t riek. 

Ien [[1714]] verkloarden de Törken [[Törks-Venisioanse kraig|kraig]] aan Venies. Hierbie gong t veuraal om de gebieden ien t noudoagse [[Graikenlaand]]. Dit verlozen zai den ook. Ien de joaren '90 van de 18. aiw kreeg Venies te môken mit nog meer fronten, noamelk mit dij mit [[Oosterriek]] en dij van [[Keizerriek Frankriek|Napoleontisch Fraankriek]]. Ien 1796 gaven zai zok over t dail van Oosterriek. Loater wör t dail van t Fraanse kaaizerriek. Noa [[Napoleon Bonaparte|Napoleon]] wör t dail van Venies dat ien t noudoagse Itoalje ligt, behaalve Istrie, [[Triest]] en [[Gorizia]] dij Oosterrieks wazzen, soamenvougd tot t [[Keunenkriek Lombardaai-Venies]], dat loater weer deur de [[Hoes Habsbörg (Oosterriek)|Habsbörgers]] ienlieven worden is. Sunt t [[Kongres van Wienen]] is Venies dail van Itoalje tot dag van vandoag tou. 

[[Ofbeelding:La Serenissima.PNG|right|500px|thumb|Gebieden onder Venies]]

== Gebieden ==
De volgende gebieden hebben ien bezit wèst van de Venies:

* Heufdgebieden
** [[Venies (stad)|Venies]] en t gebied der om tou: t noudoagse [[Veneto]] en [[Friuli-Venezia Giulia]].
** [[Dalmatië (regio)|Dalmatie]]
** [[Istrië (schiereiland)|Istrie]]
* De Italiaanse steden/gebieden:
** t [[Heertogdom Milaan]]
** [[Verona (Italië)|Verona]]
** [[Padua (stad)|Padua]]
** t noudoagse gebied [[Emilia-Romagna]]
* De [[Stad (woonstee)|steden]] op de [[Balkan (schiereiland)|Baalkan]]:
** Ragusa, t noudoagse [[Dubrovnik]] ien [[Kroatie]].
** Durazzo, t noudoagse [[Durrës (stad)|Durrës]] ien [[Albanie]].
** [[Shkodër (stad)|Shkodra]] 
** [[Monemvasia]] (ien Graikenlaand)
* De [[Griekenland|Graikse]] aailanden(groepen):
** [[Kreta]]
** [[Sporaden]]
*** [[Rhodos (eiland)|Rhodos]]
*** [[Samos]]
** [[Jonische Aailanden]]
*** [[Korfoe (eiland)|Korfoe]]
*** [[Zakynthos (eiland)|Zakynthos]]
*** [[Ithaka]]
*** [[Kefalonia]]
*** [[Paxi]]
*** [[Kythira]]
** [[Ikaria]]
** [[Kos]]
** [[Limnos]]
** [[Evia]]
* [[Ziprus]]

[[Kategorie:Grunnegs artikel]]
[[Kategorie:Vroggeren staot]]
[[Kategorie:Italiën]]

{{Link FA|de}}
{{Link FA|eu}}
