[[Ofbeelding:Utrecht University Logo.JPG|thumb|right|250px|Beeldmoark van de universiteat.<br><small>Sprökke: ''Sol Iustitiae Illustra Nos'' (Zunne van gerechtigheaid, skient op oons)</small>]]
De '''Universiteat van Utrecht''' (UU) is ne [[Neerlaand]]se [[universiteat]] in de stad [[Utrecht (stad)|Utrecht]]. Töt midln joarn '90 heetn t ''Rieksuniversiteat Utrecht'' (RUU). De UU hef ongevear 29.000 studeantn (ongevear 6.500 niejn in t joar). Doarmet is t de tweedegrötste universiteat van Neerlaand. Dr woarket ongevear 8.000 leu op de UU, woervan't 640 hooglearaar zeent. UU hef 48 [[bachelor]]opleaidings, 122 minors en 198 [[master]]opleaidings. UU hef zeuwn vakgroepn (''fakulteatn'', woerin't verwaante opleaidings op enömn zeent) en joarliks ongevear 650 miljoen [[euro]] te besteedn. t Heuwd van de universiteat is prof. dr. Bert van der Zwaan.

De UU begun in [[1634]] as ''illustere skole'', en wör twee joar later opweardeert töt universiteat. In de Fraanske tied wör de UU degradeerd töt "ecôle secundaire" (''middelbere skole''), mer kreeg noa de bevrieding de universiteatsrechten wier terugge.

==Vakgroepn==
De UU hef zeuwn opleaidingsvakgroepn:

*Geestesweetnskopn ([[sproaklear]], [[muziek]]weetnskopn, kultuurweetnskopn, godgeleardheaid, [[filosofie]])
*[[Rechtgeleardheaid]], [[Ekonomie]], [[Besteur en Organisasie]]
*[[Eerdwetenschoppen|Eardwetenskopn]]
*[[Geneaskeunde]] - oonderdeel van t [[UMC Utrecht]]
*[[Deergeneaskeunde]]
*[[Sociaole wetenschop|Sosjale Weetnskopn]] (oawer moatskoppieje en gedrag)
*[[Bètaweetnskopn]] ([[wiskunde|rekkenen]], [[natuurkunde|natuurkeunde]], [[scheikunde|skeaidkeunde]])

==Geböwwe==
De Universiteat van Utrecht zit in verskilnde geböwwe. De meeste vakgroepn zeent oonder ebracht in de geböwwe van de [[Uithof (Utrecht)|Uithof]]. Dit is n gebeed wat net boetn Utrecht ligt, op t zuudn van [[De Bilt]]. De aandere vakgroepn zitt vuural in de binnstad van Utrecht, in oolde gebouwn dee't op t oonderwies zeent verbouwd en an epast, zo as de ''Trans'', ''Achter de Dom'', ''Kromme Nieuwe Gracht'' (woeran't ook t kompjoeterhoes zit) en t ''Ledig Erf''.

Aandere geböwwe zitt op t [[Uiversity College Utrecht|University College]], wat ne aparte stoatus hef binn de UU. Hier zitt internasjonale studeantn op nen kaamp bie mekoar, op de oolde [[Kromhout Kazerne]] van t leager.

==Bibliotheek==
De UU hef twee [[bibliotheek]]n, één in de binnstad en één op de Uithof.

==Oetgoande Koppeling==
*[http://www.uu.nl offisjele webstea van de UU]

[[Kattegerie: Tweants artikel]]
[[Kattegerie: Onderwies]]
[[Kattegerie:Universiteat]]
