[[Ofbeelding:Slag bij Nieuwpoort.jpg|thumb|280px|Den slag bi-j Ni-jpoorte [[1600]]]]
Den '''Tachtigjoarigen Oorlog''' (in den ni-jsten geskiedskrieving ok wal ''Den Opstaand'' of ''[[den Nederlaandsen Opstaand]]'' eneumd) is den name veur nen opstaand van de [[Zeuventien Pervinsies|17 proveensies]] in [[Nederlaand]] teggen de [[Spanje|Spoansen]] [[könning]]. Den oorlog duurde van [[1568]] tot [[1648]], mit et [[Twoalfjoarig bestaand]] in den joaren [[1609]]-[[1621]]. Sommige leu zeet den [[Slag bi-j Oosterweel]] in [[1567]] as et beginne; mangsmoal wödt echter den [[Slag bi-j Heiligerlee]] in [[1568]] as "officieel" startpunte van den Tachtigjoarigen Oorlog ezeen.

Dizzen oorlog begon as opstaand van ene van den rieksten gebeeden van Europa teagen et machtigsten riek in Europa, et [[Habsburg|Spaonsen Riek]] under [[Filips II van Spanje|Filips II]]. In den anvang trokken den uut zeventeene [[Gewest (Laege Laanden)|gewesten]] bestoande Laege Laanden min of meer gezoamenliek op. Noa 1576 greujden den noordelieken en zudeleken Nederlaanden echter steeds meer uut mekaar, veural umdat den protestantsen [[reformatie]] in et noorden deeper wortel had eschotten en et machtscentrum van den Habsburgsen bestuurders in den Laege Laanden in Brussel lag. Tiedens den oorlog ontstoand in [[1581]] den noordeleken [[Republeek der Zeaven Vereanigden Nederlaanden]], woar et [[calvinisme]] den tone anguf. In 1585 bezeagelden den [[valle van Antwaarp]] den scheiding van noord en zuud.

't Lukten Spanje in et beginne um de opstaand te underdrökken, moar in [[1572]] namen den opständelingen [[Den Briel]] ovver, en den opstaand begun opni-j. Rundumme 1590 keerden et ti-j van den oorlog veurgood in et veurdele van den Republeek. Den ''[[imperial overstretch]]'' van et Spoanse Riek, den bekwoame kriegsleiding van [[Maurits van Oranje|prinse Maurits]] en den greuj van den zeevoart van den Nederlaanden, veulal ten koste van et Spoanse koloniale riek, zörgden uutendelek veur den ovverwinning van den Republeek mit den [[Vrede van Münster]].

Den [[Zuudeleken Nederlaanden]] (vandagededag [[België]], [[Luxemburg]] en [[Frankriek|Noord-Frankriek]]) bleaven under et bewind van nen landvoogd dee deur den könning van Spanje beneumd wierd. Et [[katholicisme|Katholeeke geleuf]] blef doar den enige too-estoane godsdienste. De anholdeleken underdrökking deur de Spanjoarden zorgen doarveur dat nen grootn antal [[mense|leu]] uut de financiële, intelectuele en culturele elite naor 't noorden trökken. Dit drög veural bi-j an et succes van de Nederlaandsen Republeek. In 1648 bunt doar nen antal zuudeleke dele verloarn egoane an [[Frankriek]].

Den Republeek ontwekkelden zich tot nen wealdmacht, veural deur zien haandelsskeepn wealdwied. Den 17den eeuwe wödt ezene as den [[Golden Eeuwe]] veur den Republeek op stoathuusholdkundig, weatenskoppelek en kunstzinnig gebeed. Veur den calvinisten was et ok den tied woarin hun politeeken invlood groter dan ooit doarveur of doarnoa was en den nauwe baand mit et [[Huus van Oranje]] ontstoand.

== Anlöp ==
=== Particularisme ===

In den [[16e eeuw|16den eeuwe]] waarn den [[Laege Laanden (staotkunde)|Nederlaanden]] underdele van de [[Bourgondië (regio)|Bourgondiesen]] [[Habsburg]]sen stoat. In den [[Bourgondiesen tied]] had den centroalisasie politeek al weerstand undervonden deur et stedeliek [[particularisme]]. Dit had veural in Vloanderen geleid tot opstaanden, zoas den [[Vloamsen Opstaand teggen Maximiliaan]] van [[1482]] tot [[1492]]. Den vader van Maximiliaan, keizer [[Frederik III van et Heiligen Roomsen Riek]], stuurden Duutse tröppen noar Gent en Brugge, moar hierdeur slotten Broabant en den [[Hooken]] zich an bi-j den Vloamingen. [[Jan III van Egmont]] dwong noe in juni [[1489]] [[Rotterdam]] tot ovvergave en in juli [[1492]] guf Gent zich ovver an [[Albrecht III van Saksen]]. Et [[Sticht Utrecht]] (nen betjen den proveensies Utrecht en Oaveriessel van noe) underwarp zich in 1528  en [[Grunnen (provìnzie)|Grunnen]] en [[Drenthe|Drent]] in 1536 an [[Karel V van et Heiligen Roomsen Riek]] terwille van bescharming teggen invallen van den [[hertog van Gelre]]. Ten slotte lukten et Karel V noa aflöp van den [[Geldersen oorlogen]] in [[1543]] ok Gelre underdele te maakn van den Habsburgsen Nederlaanden. Ondanks de teggenstribbelingen lek et tot ene geheel smeaden van den Nederlaanden nen gooden aflöp te hebben en in [[1548]] wörd den sinds [[1512]] bestoanden [[Bourgondiesen Kreits]] um-evormd tot den [[Zeaventien Proveensien]].

Noast [[laandshere]] - vanof [[1549]] [[Here der Nederlaanden]] - van den Zeventeen Proveensien was Karel V echter ok keizer van et [[Heiligen Roomsen Riek]]. In dee hoodoanigheid kwam hi-j deur zien euutbreidings politeek in stried mit [[Frans I van Frankriek]]. Dizzen [[Italiaansen Oorlogen]] zörgden veur ne toonemmenden belastingdrök op den rieke Nederlaanden, veural Vloanderen. In den tiedspanne 1552 - 1556 steg den rente in Antwarpen hierdeur bi-jveurbeeld tot 48,8%, wat de menseleken welvoart van den Nederlaanden undermienden. Deur dizzen ''drök van et riek'' kwam [[Gent]] daoarveur al in opstaand, moar in [[1540]] wist Karel V den [[Gentsen Opstand (1540)|Gentsen Opstand]] neer te sloan, woarnoa den veurrechten van den stad ontnommen wödden, wat veur den aandere steden nen voldoonde woarskuwing was.

Den Italiaansen Oorlogen wödden ok uutgevochten op et groandgebeed van den Nederlaanden. Den [[Geldersen oorlogen]] wödden mede hierdeur evoerd mit steun van den Fraansen. Dit zorgden doarveur dat den Hollaandse skeepn unveranderlek under ewoapend geleide mös wödden deur den soamenwarking tussen [[Karel van Gelre]] en den Frees [[Grooten Pier]]. Dizzen warkwizee van koapvoart wöd loater veurtezet deur den [[Geuzen (geskiednis)|woatergeuzen]]. Doar volgden hierdeur echter ok rechtstreaksen oorlogen mit Frankriek. In den tiedspanne 1521 - 1525 vond den eersten krieg mit Frankriek plaetse, den zasden krieg vond plaetse tussen 1557 en 1559, evolgd deur et [[Verdrag van Cateau-Cambrésis]].

Rundumme 1525 wöd Hollaand ok met-eslupt in den [[Deense Successieoorlogen|Deensen kriege]] deur den steun dee Karel V guf an zien neave [[Christiaan II van Denemarken|Christiaan II]].

=== Religie ===
[[Ofbeelding:Martin_Luther_2.jpg|thumb|150px|[[Maarten Luther|Luther]].]]
An et end van den 14den eeuwe kwam den [[Moderne Devotie]] op. Dit was nen spirituele beweaging binnen den middeleeuwsen karke dee den noadrök legden op den innerleken untwekkeling van ieder mense op zichzelf. Den beweaging ontstond deur ontevreadenheid ovver den misstaanden in den karke. Den ''Moderne Devotie'' zörgden veur nen veraandering in denken. Dit scheep ne voodingsboadem veur et [[biebels humanisme]] - in noavolging van den [[Humanisme|humanisten]] uut Italië - en den [[Reformatie|Reformasie]]. As reaksie op dne Reformasie ontstönd den [[Contrareformatie|Contrareformasie]].

Et gedachtengood van den Reformasie verspreidden zich anvankelek eerst deur den meest verstedelekten dele van den Nederlaanden, woarunder [[Doornik]] en [[Valencijn]], vanwoar et zich al rap verspreidden noar Antwarpen. In [[1521]] wöd [[Maarten Luther|Luther]] in dne [[Excommunicatie|karkeleken banne]] edoan, woarnoa hi-j noa den [[Rieksdag van Worms (1521)|Rieksdag van Worms]] in den [[rieksbanne]] edoan wödden. In [[1523]] vönden den eersten verbrandingen in den Nederlaanden ploatse toon de [[Augustienen (klosterorde)|augustiener munneken]], [[Jan van Essen]] en [[Hendrik Voes]], op den [[Groten Markte van Brussel]] terecht wödden esteld. Zi-j hadden in Antwarpen et woord van [[Maarten Luther|Luther]] verspreid.

Ok in Duutsland vonden noar anleiding van den Reformasie onreagelmoatigheden plaatse. Dit leidden zelfs tot den oprichting van et [[Schmalkaldisch Verbond]] in [[1531]], woarin [[Duutslaand|Duutse]] protestantse vörsten ieverden veur den arkenning van den ni-jen Duutsen godsdeenst, et [[lutheranisme]]. Howal dit anvankelek esloagd lek, wist den keizer in [[1541]] landgrave [[Filips I van Hessen]] veur zich te winnen en loater ok hertogge [[Maurits van Saksen (1521-1553)|Maurits van Saksen]]. Umdat den Schmalkaldische Bond noe verlamd was, beslot den keizer et religievroagstuk mit gewald op te lossen en vuurden in 1546 en 1547, verbonden mit den paus, Beieren en enkele protestantsen vörsten den [[Schmalkaldiesen Oorlog]], dee den bond verloor. Evenwal wöd in [[1555]] de [[Godsdeenstvrede van Augsburg]] etekkend, dee uutging van den stelling ''[[cuius regio, eius religio]]'' (''van wee et laand is, is ok den godsdeenst''). Dit heeld in dat iedere [[rieksvörst]] beslisten welke godsdeenst in zien gebeed opelegd wöd en dat hi-j doarom ok den karkgooderen mocht beheern. Den godsdeenstvrede maakten veurgood en formeal nen end an den geleufseenheid in et [[Heiligen Roomsen Riek]], woarvan feiteliek al enige tied geen sproake meer was.

Howal den krieg en den doaropvolgende vrede neet unmiddelek te maken had mit den Nederlaanden, wöd hierdeur wal heel duudelek dat et meugeliek was of te wieken van et [[Rooms-katholieke Kerk|rooms-katholieken geleuf]].

In [[1550]] voardigden [[Karel V van et Heiligen Roomsen Riek|keizer Karel]] in den Nederlaanden et [[Bloodplakkaat]] uut. Hiermet wöd et drükken, skrievn, verspreiden en bezitten van kettersen beuke en ofbeeldingen, et bi-jwonnen van kettersen bi-jeenkomsten, et preaken van nen teagendroadsen [[religie]] en et huusvesten van [[ketter]]s mot den [[doodstraf]] en inbeslagnaome van alle gooderen beantwoord. Ene darde van den vervolgden waren [[anabaptisten]]. Umdat zi-j zo stark an hun geleuf vastheelden, wachtten hun de brendstoapel.

Den lokoalen machthebbers, zoas den adel en den stadsbesturen, bleaven weliswoar ovverweagend katholieke, moar stoanden nen veul gemoatigder beleid veur um ungereageldheden mit den grootn protestantsen minderheid te veurkommen. Veural in den gewesten dee ver van [[Brussel (stad)|Brussel]], sinds [[1531]] et regeringscentrum, eleagen waren, wöd den anti-ketteri-jwetgeaving vri-jwal neet uutevoerd. Dit was bi-jveurbeeld et geval in Freesland, woar noa [[1559]] den wetgeaving zelfs helemoal neet meer wödden edoan. In Grunnen wödden et Bloodplakkaat van 1550 neet ens ofkondigd. Moar ok in Amsterdam wöd tussen [[1553]] en [[1567]] gene enkel doodvonnis uutevoerd. In Vloanderen echter wist den inquisiteur [[Pieter Titelmans]] völle ketters op te pakken om dizzen tot den doodstraffe te loaten vereurdelen. 

In [[1559]] voardigden [[paus Paulus IV]] den ''[[Super universas]]'' uut woarin ne ni-jen biskoppeleken indealing van den Nederlaanden wöd beskreaven. Dit was ne bi-jzunder impopuleer planne, umdat zi-j verwochtten dat hiermet ok den al bekanden [[inquisitie]] vervangen zol wödden deur den [[Spaanse Inquisitie]]. Hierovver deden gruweleken verhoalen den runde, dee neet noodzoakelek doot berösten op et warkelek bestoan - den zogeneumde ''[[zwarten legende]]'' - moar woarvan den geuzen wal veurdeel hadden.

=== Groandwettelek vroagstuk ===
[[Ofbeelding:Antonio Moro - Willem I van Nassau.jpg|thumb|150px|[[Willem van Oranje]].]]
Den geleufs teggenstellingen legden het groandwettelijk vroagstuk bloot; had den könning totale macht, of möst hi-j soamenwarken mit den hoogn adel en den [[Stoaten-Generaal van den Nederlaanden|Stoaten-Generaal]]. Den stadholders en den hoogn adel hadden under Karel V en zien zuster, [[laandvoogd]]es [[Maria van Hongari-je (1505-1558)|Maria van Hongari-je]], veul van hun macht mötten inleaveren ten bate van ambteleken juristen. Npa et antreaden van [[Margaretha van Parma]] as landvoogdes richtten den hoogn adel, [[Willem van Oranje|Oranje]], [[Lamoraal van Egmont|Egmont]] en [[Filips van Montmorency|Horne]], zich veural teggen heur roadgevver [[Antoine Perrenot de Granvelle|Granvelle]]. Op [[23 juli]] [[1561]] skrevven Oranje en Egmont hun eersten breeve van verzet an Filips. Noadat doar ne joar later gene veraandering was op-etreaden, slotten zi-j zich anén in den [[Liga teggen Granvelle]]. In [[1563]] slot Horne zich an bi-j den tweeden breeve van verzet. In [[1564]] wisten zi-j Granvelle weg te warken, woarnoa hun invlood op den landvoogdes toonam. Hiernoa konden zi-j zich wier meer richten op den godsdeenstkwesties.

=== Menseleken welvoart ===
Mit den menseleken welvoart waren doar in dee tied grootn vroagstukken. Den Spoansen staatsskuld was opeloppen van twee miljoon gulden in [[1544]] tot zeaven miljoon in [[1556]]. In [[1557]] schortte Filips II den rentebetaolingen op. Dit was ene van den eersten van ne riege Spoanse stoatsbankrooten en had as gevolg dat den Zuud-Duutsen bankleu en Antwarpsen kleine spoarders bankroot waren.

Vloanderen en Artesië waarn in dizzen tied stark geïndustrialiseerd, woarbi-j de loakennieverheid op den veurgoand was. Dizzen was stark ofhankelek van de wol imvoer uut Engelaand en blokkade hiervan zorgden geliek veur ne grootn warkloosheid under koopleu en ambachtsleu. In den eeuwn doarveur had dit al mangsmoal veur opstaanden ezorgd en ok noe was doa weer ne handelskriege mit Engelaand, woardeur den Engelsen wolstoapel in [[1563]] uut Antwarpen was ehaald. Doarnoast veel deur den zwoaren winter in [[1564]] den oogste in Frankriek en den Nederlaanden teagen. Deur den [[Zeavenjoarigen Oorlog (16e eeuwe)|Zeavenjoarigen Oorlog]] tussen Denemarken en Zweden wöd end april [[1565]] den Sont ok nog eens eslotten. Howal dizzen noa twee moanden wier oppend wöd under drök van Polen - dee op dat moment boandgenot van Denemarken was en den handel op Danzig versteurd zag - zörgden den mede deur spekulasies esteggen groanpries veur nen hongersnood. Dizzen wisselwarking van somberen welvoarts stimming, particularisme en geleufs onderdrükking zorgden veur grootn onlusten.
=== Machtsoverdracht ===
[[Ofbeelding:King PhilipII of Spain.jpg|thumb|150px|[[Filips II van Spanje]].]]
Mit den [[Transaksie van Augsburg]] van [[1548]] had Karel V den uutbreiding van zien bezittingen in den Nederlaanden bezeageld deur den arkanning van den Zeaventeen Proveensien as Bourgondiesen Kreits binnen et [[Heiligen Roomsen Riek]]. In [[1549]] had hi-j mit den [[Pragmateeke Sanksie]] bepoald dat de Zaeventeen Proveensien steeds as éne geheel ovverarfd mös wöddden. In [[1555]] droog Karel den regering van den Nederlaanden ovver an zien zünne [[Filips II van Spanje|Filips II]]. De meeste vörsten bleaven an tot hun dood en meugelek veurzag hi-j et verzet teagen den unbekanden Filips. Karel leunden bi-j dizzen plechtigheid op den scholder van Willem van Oranje.

Was et under et gezag van Karel allenig in [[1554]] in Antwarpen tot onlusten ekommen, under zien zünne zol nen ende kommen an den op-ebouwden eenheid.

== Begin van den opstaand ==
=== Wunderjoar of hongerjoar ===
[[Ofbeelding:MargarethevonParma02.jpg|thumb|150px|[[Margaretha van Parma]]]]
====Smeekskrifte der edelleu====
Noadat Filips II den unverkorten tenuutvoerlegging van den ketterplakkaete beval an Margaretha in den [[breeve uut et bos van Segovia]], verbönd den laegeren adel zich in [[1565]] in et [[Eedverbond der Edelleu]]. Dizzen edelleu boden in [[1566]] - et ''wunderjoar'' of ''hongerjoar'' - op [[5 april]] den landvoogdes ne [[smeekskrift]] an om tot verzachting van den vervolgingen te kommen. Bi-j dee geleagenheid zol [[Karel van Berlaymont]] teggen Margaretha ''N'ayez pas peur Madame, ce ne sont que des gueux'' (''Wees neet angstig mien vrouwe, et bunt moar bedeloars'') ezegd hebben, woarna den edelleu dit ovvernamen as erenoam en [[Geuzen- en anverwante penningen|geuzenpenningen]] en [[bedelnap]]pen gingen droagen. Den [[Floris van Montmorency|baronne van Montigny]], dee in [[1562]] al as weurdvoerder noar Spanje was ewest, brecht den tieding, noe mit den [[Jan IV van Glymes van Bargen|markies van Bargen op Zoom]], noar den könning. Beiden overleaden doar in gevangenschop, Montigny zeer woarschienlek deur wörging.

Gedurenden dee tied dee neudig was um mit Filips in Spanje te proatn ovver et smeekskrift, schortten Margaretha van Parma de vervolgingen tiedelek op, wat deur den lokoale bestuurders ruumer wierd edocht dan zi-j bedoold had. Noar anleiding hiervan keerden evlögten protestanten trög, woarnoa zi-j tussen mei en augustus begonnen mit [[Hoagenpreak|hoagenpreaken]]. Vanof [[10 augustus]] tot oktober vonden den [[Beeldenstorm]] ploats, woarbi-j protestanten den [[Rooms-Katholieke Karke|katholeeken]] karken binnendrongen en den beelden en ofbeeldingen van rooms-katholeeke heiligen verneelden. Op [[20 augustus]] bereikte dizzen Antwarpen en twee doagen later Mechelen. Den [[schutteri-j]]en in veul steden weigerden op den eigen bürgers te skeetn, wat zörgden veur nen machtsvroagstuk veur den stadsbesturen, woarnoa Margaretha op [[23 augustus]] den calvinistische eredeensten weer toostond noadat et Eedverbond der Edelleu had too-ezegd zichzelf op te heffen. Egmont wist in zien Vloanderen den röst te trög te kriegen, net as Oranje in Antwarpen. Op [[3 oktober]] besprokken Oranje, Lodewiek van Nassau, Egmont en Horne in  [[Dendermonde]] of zi-j den woapens op zolden nemmen teggen de nlandvoogdes, moar Egmont weigerden zowiet te goan, woarop Oranje ofzag van wieteren handeling. [[Hendrik van Brederode (1531-1568)|Hendrik van Brederode]] wilden wal zowiet goan en verstarkten zien bolwark [[Vianen]], intussen slotten den calvinistiesen den poorten van hun bolwarken [[Doornik]] en [[Valenciennes|Valencijn]] - woar völle [[Hugenoten]] noar waren evlögt vanwaege den [[Hugenotenoorlogen]] in Fraankriek - veur den regeringströppen. 
====Eersten vijandelekheden====
Op [[27 december]] [[1566]] wöddden Vloamsen calvinisten en geuzen uutemoord in [[Wattrelos]]. In januari [[1567]] wöd Doornik deur regeringströppen beleagerd en verovverd. Oranje, Horne en Brederode weigerden den eed van trouwe of te leggen dee Margaretha van alle Nederlaandsen edelleu eisten. Op [[13 meert]] verloorn den geuzen under leiding van [[Jan van Marnix]] den [[Slag bi-j Oosterweel]], woarbi-j Willem van Oranje, dee toon nog gouverneur van Antwarpen was, verbood help te beeden an den geuzen en den stadspoorten slot. Burgemeister [[Antoon Van Stralen]] wist ne dag later den opreur in Antwarpen te bedoaren. Op [[24 maart]] veel Valencien en lek de opstaand veurbi-j. Op [[15 april]] vertrok Willem van Oranje uut Breda noar zien geboorteplaetse, et Duutse [[Slot Dillenburg|Dillenburg]], vanwoar hi-j later zelfs Alva zien deensten anbod. Dit wöd anvankelek opgevat as verroad en dizzen trögholdend wean bezörgden him de name ''den Zwieger'', wat noe meer "Huicheloar" zol wean.

=== Alva ===
[[Ofbeelding:Tizian 060.jpg|thumb|150px|Den [[Fernando Álvarez de Toledo|hartog van Alva]].]]
[[Ofbeelding:Wybrand de Geest - Portret van de vier broers van Willem I, prins van Oranje.jpg|thumb|200px|''Portret van den veer breurs van [[Willem van Oranje|Willem I, prinse van Oranje]]'': den graven van Nassau [[Jan VI van Nassau-Dillenburg|Jan]] (1536-1606), zittend, [[Hendrik van Nassau|Hendrik]] (1550-74), [[Adolf van Nassau (1540-1568)|Adolf]] (1540-68) en [[Lodewiek van Nassau|Lodewiek]] (1538-74), rundumme 1630, [[Wybrand de Geest]].]]
[[Ofbeelding:BattleOfHeiligerlee.jpg|thumb|160px|Slag bi-j Heiligerlee]]
[[Filips II van Spanje|Filips II]] beslot dat den harden liene evolgd möst wödden - ok um te veurkommen dat et veurbeeld evolgd zol wödden in den Spoanse gebeeden in Italië - en op [[29 november]] [[1566]] stelde hi-j den [[Fernando Álvarez de Toledo|hartog van Alva]] an as laandvoogde van den Nederlaanden um den opstaand under den doeme te holden. Den bi-jnoam van Alva was ''den iezeren hartog''; nen name dee hi-j eer andeed ezeen zien gewalddoadig optreaden.

==== Alva's eersten optreaden ====
Toon Alva in augustus 1567 in Brussel ankwam, was doar deur den verdroagzoamen politeek nen gooden woarschienlekheid dat den opstaand zol bedoaren. In ploats den opstaand te underdrökken, was den leagering van teendoezend vrömde tröppen in den Vloamse en Broabantse steden deur Alva dan ok eerder ne uutdaging. Hi-j voerden dreks den dree opdrechten van Filips uut, naomelek den opstaandelingen straffen, erveur zörgen dat allenig et katholeeken geleuf in den Nederlaanden beleden zol wödden en centroalisasie van et bestuur invuuren. In den praktiek kwam dit neer op ne bestraffing van den Beeldenstormers, et instellen van ni-je biskoppe in bepoalden bisdommen en et deurvuuren van den besluuten van et [[Concilie van Trente]].

Hi-j neudigden den edelleu van den opstaandige gebeeden uut veur ne gesprek. De meeste edelleu deurzagen dat et nen list was. Op [[9 september]] wöd den op de vlög eslagen Antoon Van Stralen opepakt en later ter dood vereurdeeld. Nen dag later wödden [[Lamoraal van Egmont|Egmont]] en [[Filips van Montmorency|Horne]] gevengen enommen toon zi-j as weinigen wal op kwamen dagen bi-j Alva. Later wödden beiden op beschuldiging van hoogverroad deur den [[Raod van Bereurten]] ter dood vereurdeeld. Noadat op [[1 juni]] den eersten achtteene edelleu wödden ontheufd op den [[Grootn Markte (Brussel)|Grootn Markte van Brussel]], volgden Horne en Egmont op [[5 juni]] [[1568]], woardeur nen grootn onrüst under den bevolking ging ontstoan.

==== Oranje woagt nen invalle ====
In 1568 probierden [[Willem van Oranje]], [[stadholder]] van [[groafschap Hollaand|Hollaand]], [[groafschap Zeelaand|Zeelaand]] en [[heerlijkheid Utrecht|Utrecht]], Alva te verdrieven uut [[Brussel]]. Et ging hier noadrökkelek um nen opstaand teggen Alva en neet teggen den könning. Et vers uut et [[Wilhelmus]], dat umstreaks dizzen tied eskreven wierd, herinnert doaran: ''Den köning van Hispanje heb ik altied geëerd''. Oranje en zien bondgenoten deden dat joar dree verskillenden invallen. In april wöd den [[Slag bi-j Dalheim]] deur [[Joost de Soete]] verloorn. Moar den [[Slag bi-j Heiligerlee]] op 23 mei 1568 was den eersten ovverwinning van den tröppen van Willem van Oranje (angevuurd deur [[Lodewiek van Nassau]]) op dee van Alva. <br />
Doar was echter nog weinig steun veur Oranje; gene enkelen stad verkos zich an te sluuten bi-j den opstaand. Boavendeen leet Alva op 5 juni den edelleu [[Lamoraal van Egmont|Egmont]] en [[Filips van Montmorency|Horne]] ontheufden um et volk schrik an te jaegen, woarnoa hi-j noar et noorden trok en Lodewiek van Nassau versloog in den [[Slag bi-j Jemmingen]]. Noa dizzen ni-jen nederloag deed Willem van Oranje in oktober zelf nog ne inval, moar faalden um slag te leaveren mit Alva op et [[Slag op et Lanakerveld|Lanakerveld]], en bi-j [[Slag bi-j Geldenaken|Geldenaken]] wierd Oranje uutendelijk verpletterend versloagen. Dit beëndigden veurlopig zien meujte um den Nederlaanden te bevriedn, terwijl Alva den orde wier olden stoat trögbreg.

==== Alva's moatregelen en den Geuzenplünderingen ====
Behalve den [[Road van Bereurten]] vuurden Alva ook ne zwoare belasting in: den [[Teenden Penning]]. Dit guf nen bi-jkommend ungenoogen. Den [[Woatergeuzen]], dee tied nen stel zeerovers mit ne koaperbreef van Willem van Oranje, maakten doar hendig gebruuk van. Bi-j gebrek an nen eigen zeemacht zag Willem in den Geuzen 'n ni-jen meugelekheid den tröppen van Alva te versloan en guf den Geuzen et rechte zien [[Prinsenvlagge|oranjen-wit-bleu vlagge]] te vuuren. Koaperi-je was in dee tied ne gebruukeleken anvulling veur den zeevoarende machte van veul vörsten.

Den woatergeuzen zorgden veur den beveurroading van tröppen tiedens den Slag bi-j Heiligerlee en koapten Hollaandsen skeepn. Doarop gaven Alva en [[Maximilien de Hénin-Liétard|Bossu]] opdrecht um skeepn veur te bereiden um teggen den geuzen ten striede te trekken. Tiedens den eersten [[zeeslag]] van den opstaand dee doarop volgden, behoalden den starkeren geuzenvlotte nen ovverwinning op den Hollaandse heufdofdeling van viceadmiraal [[Francois van Boshuizen]] in den [[Zeeslag op den Eems]]. Umdat den bevelhebber van den woatergeuzen, [[Louis de Bergues]], breur van Dolhain, teggen ofsproaken in ok onpartiedige skeepn blef ovvervallen, beneumden Willem van Oranje in augustus 1570 [[Guislain de Fiennes|Lumbres]] uut [[Artesië]] as admiraal, den eersten van den gehele geuzenvlotte. Lumbres had verbinding mit [[Elizabeth I van Engeland]]. Den geuzen mochten ok gebruuk maken van Engelsen haavns. Lumbres was neet ne zeeman, moar mös mit zien diplomateeke goaven den geuzen tot nen eenheid maken. Ondanks plannen veur ne grootsen anval kwamen zi-j neet wieter dan den verovvering van [[Tessel]] under leiding van [[Lancelot van Brederode]], breur van [[Hendrik van Brederode (1531-1568)|Hendrik van Brederode]].

In et veurjoar van [[1571]] plunderden den geuzen [[Monnickendam]], [[Schellingwolde]] en umgaeving. As reaksie hierop wöd ne dele van de Spoansen soldoaten in Utrecht noar Hollaand brecht en op [[21 mei]] leet Alva elf skeepn uutvoaren under Boshuzen, dee ne moand later den geuzen versloog bi-j [[Emden]]. De heufdmachte van den geuzen in [[et Kanoal]] vlög doarop noar [[Dover (Engelaand)|Dover]].
[[Ofbeelding:Willem Bloys van Treslong.JPEG|thumb|[[Willem Bloys van Treslong]].]]
Veur den tweeden keer waren doar plannen veur ne grootn anval mit soamenwarking van [[Karel IX van Frankriek]], den Hugenoten en Elizabeth I, dee neet wödden anvangen, umdat veul kapiteins meer veurdeal zagen in den koapersvoart. Lumbres trok zich doarumme trög en wöd opgevolgd deur [[Willem II van der Marck Lumey|Willem van der Marck]], bekand as [[Lumey]].

==== Den Geuzenopstaand en Oranje's tweeden invalle ====

Intussentied wol Elizabeth den verholdingen mit Spanje verbeateren en verdref den geuzen uit den Engelsen haavns. Ene van deen gevolgen was den [[Inneaming van Den Briel|veraovering]] van den stad [[Brielle|Den Briel]] op [[1 april]] [[1572]], deur dem woatergeuzen under anvoering van Lumey en [[Willem Bloys van Treslong|Bloys van Treslong]] deur den [[Noordpoorte]]. Et wödt wal ezeen as et beginne van den opstaand in den Nederlaanden, moar veur Alva was et verlees van [[Vlissingen]] op [[6 april]] arger. Op [[14 april]] deed Willem van Oranje ne oproop an den inwonners van den Nederlaanden um in verzet te kommen teggen et bestuur van den hartog van Alva.(verwiezing)[http://dutchrevolt.leidenuniv.nl/Nederlands/bronnen/1572%2004%2014%20ned.htm dutchrevolt, Willem van Oranje roopt op tot verzet] Hi-j had intussen zien breur Lodewiek an-esteld tot leider van den geuzen. Den bedooling was dat den geuzen wat steedn verovverden en dat geliekertied 'n ni-j invalsleager den Nederlaanden binnenveel. End mei 1572 veelen de steden [[Valenciennes|Valencien]] en [[Bargen (België)|Bargen]] in [[graafschap Henegouwen|Henegouwen]] in hende van den Geuzen. 
Ne moand loater, juni 1572, slot [[Enkhuzen]] zich an bi-j den opstaandelingen. Loater volgden den meeste steedn in Hollaand en Zeelaand. [[Middelburg]], [[Goes]] en [[Amsterdam]] bleaven trouw an Alva. [[Brugge]] wierd deur den Geuzen wal an-evallen, moar zi-j sloagden doar moar neet in den Vloamsen stad te verovveren. Boavendeen zörgden den [[Bartholomeüsnachte]] op [[24 augustus]] in Paries dat zi-j veurlopig neet meer op Fraansen steun hoofden te rekkenen.
[[Ofbeelding:1690 Don Pacieco mr.jpg|thumb|Terechtstelling Don Pacieco in Vlissingen, 1572]]
Deurdat Den Briel, Vlissingen en Enkhuzen zich bi-j den opstaand hadden an-eslotten, hadden den verzetsleu den beheersing ovver den handelsweage. Ne ander gevolg was dat den woatergeuzen neet meer hoofden rund te zwarven. Doarinteggen veelen zi-j noe under den magistraten van dizze steedn, dee zörgden veur den bekostigen van den opstaand. Op den [[Eersten Vri-je Stoatenvergoadering]] van den [[Stoaten van Hollaand en West-Freeslaand|Stoaten van Hollaand]] - woarop Willem van Oranje wöd bevestigd as stadholder - wierd beslotten alle [[Koaperbreef|Koaperbreeven]] in te trekken. Ok probierden zi-j zich te ontdoon van den leu dee deur ungehoorzaamheid van veurskiften en bevelen dee den opstaand schaa deden toodoon deur hun gedreg. Op grootn schoal wödden noamelek katholeeke leu en geesteleken vermoord en [[klooster]]s eplunderd, dit alles tot woode van Willem van Oranje. Uutendelek leet hi-j Lumey ontsloan veur zien andeele in den moord op den [[Martelaren van Gorcum]]. Ne gevolg van den organisierden gewaldpleaging was dat doar van ne volksopstaand al snel gene sproake meer was en katholeken steeds meer trögkeerden noar et Spoansgezinden kamp. Dit alles zörgden erveur dat in 1573 den woatergeuzen neet meer as éne gröppe bestoanden.

In nen vergoadering van de Stoaten van Hollaand wierd nogmaals vastesteld dat Willem van Oranje stadholder van den könning was. Nog altied was den opstaand allenig gericht teggen Alva en neet teggen et könninkleke gezag. Ne zwoager van Willem van Oranje verovverden ondertussen grootn dele van [[hartogdom Gelre|Gelderlaand]], woaronder [[graafschap Zutfent|Zutfent]] en [[Deventer|Deaventer]]. Ok [[Frieslaand|Freeslaand]] voogden zich gehele achter Oranje. Loater dat joar volgden nog den innoame van steedn as [[Mechelen]], [[Dendermonde]] en [[Leuven]].

==== Alva geet vort ====
Deur Alva wierd et verzet beskrevven as een opstaand, neet as ne krieg. In 1572 berichtte Lodewiek van Nassau an zien breur Willem dat den hartog van Alva ''zeer verboasd is ... dat dee steedn zo in opstaand komt (les villes se revoltent ainsi)''. In breeve, kronieken en dagbeuke uut dee tied wödt esprokken ovver verzet, verlatinghe, ofzwering van den laandshere, enzowieter. 

Noa den zas joar durende harden liene van Alva, blek dizze nen teggenovver gestelden uutwarking te hebben. Den opstaand was neet neeresloagen, moar den underdrökking had wal ezörgd veur nen greujende onvrede under anvankelek nog gemoatigde underdoanen. In [[1573]] wierd Alva dan ok trög-ehaald near Spanje. Hi-j wierd op [[17 oktober]] op-evolgd deur den gemoatigden [[Luis de Zúñiga y Requesens|Requesens]].

=== Uutgoande invlood ===
Neet allenig den toostaand in den Nederlaanden was van belang. Spanje stoand ok in et Middellaandse Zeegebeed under drök. Nen olde kameroad van Willem van Oranje uut [[Antwarpen]], den jüdde [[Josef Nasi]], was roadgeaver ewödden van den sultan in [[Istaanboel]]. (bronne: Mehmet Bulut. ''Ottoman-Dutch Economic Relations in the Early Modern Period 1571-1699'', Uitgeverij Verloren, Hilversum 2001) Toon in 1566 den Beeldenstorm Antwarpen bereikte, stuurde [[Süleyman I]] in oktober ne breef an den vergoadering te Antwarpen, woarin hi-j den opstaandelingen geld en kriegshelp anbod. Kort doarnoa stierf hi-j. Den Turksen vlaggen van den Woatergeuzen en hun [[Geuzen- en anverwante penningen|geuzenpenningen]] mit den tekste '[[Leever Turks dan Paaps]]', dee zi-j ok vanof et joar 1566 droogen mit nen Turksen halven moan, wiezen noar den ovverenkomst. In [[1568]] stuurden Willem van Oranje ne verteggenwoordiging noar den ni-jen sultan, [[Selim II]], um den soamenwarking veurt te zetten. Den Turken hadden op dee tied echter al hun krachten neudig teggen [[Ivan de Verschrekkeleken]] in den [[Russisch-Turkse Oorlog (1569-1570)|Russies-Turksen Krieg]] dee duurden tot 1570. In dat joar wist Nasi mit den help van [[Lala Kara Mustafa Pasha]] Selim te beweagen Cypres te verovveren, teggen den wille van [[grootvizier]] [[Sokollu Mehmet Paşa|Mehmet Sokollu]] in, den machtigsten kearl an et hof. In 1573 vertrokken de Venetianen van Cypres, ondanks den neaderloag in den [[slag bi-j Lepanto]] teggen den [[Heiligen Liga (1571)|Heiligen Liga]] bestoand uut Spanje, Venesië, den Karkeleken Stoat, Genua, Savooj en den Maltëzer Orde. In 1574 herooverden den Ottomanen [[Tunis]] op den Spanjoarden. Den Ottomaanse drök hinderden Spanje om zich völle te richten op het neersloan van dne opstaand in de Nederlaanden.

=== Mookerheide, Leidens ontzet, vredesovverleg ===
Vri-jwel dreks noa hun neaderloag bi-j [[Alkmaar]] umrengden den Spanjoarden [[Leiden]]. Tiedens dat beleg verovverden den leagers van den prinse [[Middelburg]] (9 februari 1574). Ok wöd wederom ne vloot ovverwinning op den Spanjoarden behoald, ditmoal op den Oosterschelde (zee ''[[Slag bi-j Vlissingen]]''). Den leagers van den prinse konden echter niks doon um Leiden te bevrieden. Lodewiek van Nassau probierden mit geld van zien breur Jan en den Fraansen 'n Duuts invalsleager op de bene te bringen. Et Spoanse leager rundum Leiden gaf tiedelek den umrenging op, om et ni-je leager teggen te holden. Op 14 april 1574 vond op den [[Mookerheide]] ne [[Slag op de Mookerheide|slag]] plaatse tussen et leager van Lodewiek van Nassau en et Spoanse leager. Lodewiek van Nassau en zien breur [[Hendrik van Nassau]] sneuvelden.

Den verslnagenheid ovver den neaderloag op den Mookerheide en et sneuvelen van twee van Willems breurs was groot. Den Spanjoarden gingen wieter mit et [[beleg van Leiden]]. Den Leidenoaren weigerden zich ovver te geaven, woarnoa opni-j beslotten wierd den dieken deur te steaken. Noa twee moanden, op [[3 oktober]] [[1574]] stoand et woater rundum Leiden zo hooge dat den Spanjoarden hun beleg mösten opgeaven. Den Geuzen wödden op platte schuuten ovver et verzoppen laand as ovverwinnoars binnen ehoald, doarbi-j herring en witbreud uutdelend an den uutgehongerde leu. Tot op den dag van vandage wödt et [[Leids Ontzet|Leidens Ontzet]] geveerd in den stad. In Leiden wöd deur Willem van Oranje kort doarnoa, op [[8 februari]] [[1575]], den universiteit esticht, dee ovverigens wal was opedroagen an Filips II. Dizzen was immers nog neet ofgezworen as staatsheufd; den opstaand ging as groandeurzoak slechts ovver herstel van eschoanden zelfstaandigen rechten van den proveensies. Tiedens den beleagering maakte preaker Adriaen Taling bezwoar teggen den spreuk op den noodmunt, ''haec libertatis ergo'' (''dit is um den vri-jheid''). Hi-j vroog zich of woarumme doar gene ''haec religionis ergo'' (''dit is um et geleuf'') op stoand. Duudelek blek dat doar onenigheid was ovver et dool van den opstaand.

[[Ofbeelding:Zierikzee 1595 Bor.jpg|150px|thumb|[[Beleg van Zierikzee]] in 1575]]Den Spoanse bevelhebber Don Requesens probierde men vredesverdrag te sluuten. Um den meningen günstig te stimmen, gingen den [[Teenden Penning]] en den [[Road van Bereurten]] vort. Ok wierd den opstaandelingen algemene kwietschelding van straffe beleufd, moar umdat hierop wier dreehonderd uutzonderingen wöddden emaakt, was dit vermeudelek geen ernstig anbod. Op 3 mei 1575 vönden in [[Breda]] underhaandelingen anvang. Hier blek echter hoo stark den opstaand den eigenschop van nen godsdeenstoorlog had ekreggen; den underhaandelingen leepen kapot op godsdeenstigen eisen. Zo eisten den Spanjoarden dat den protestanten et laand zolden verloaten en eisten de opstaandelingen dat alle biskoppen vort zollen goan.
Noa et mislukken van den underhaandelingen wierd den stried in alle heavigheid veurtgezet. [[Oldewoater]] en [[Schoonhoven]] wödden deur den Spanjoarden verovverd. In et noajoar van dat joar veel ok [[Zierikzee]]. Den stad [[Woerden]] wöd deur den Spanjoarden beleagerd, moar deur et doorstekken van den dieken wödden den Spanjoarden, noa elf moanden, verdreaven.

== Algemenen opstaand ==
=== Vredesofluuting van Gent ===
[[Ofbeelding:Spoansenfurie.jpg|350px|thumb|Den [[Spoansen Furie]], den plundering van Antwarpen deur Spoanse tröppen]]

Deur et verlees van den steedn lek den toostaand veur den opstaandelingen hopeloos. Moar vri-j unverwacht keerden de kansen. Op 1 september 1575 wierd Spanje veur den tweede keer bankroot verkloard: hierdeur möst doar bezuunigd wödden op den soldi-j van dne tröppen. Boavendeen ovverled Requesens unverwocht op 1 meert 1576 zunder nen opvolger te hebben angeweazen. Deur den achterstalligen soldi-j en et ontbraeken van nen leider, begonnen Spoanse tröppen deenst te weigeren. Zierikzee en [[Aalst (Oost-Vloanderen)|Aalst]] wödden deur plunderende tröppen leuggeroofd; Mechelen en Brussel wödden bedreigd. Den Stoaten van Henegouwen en Broabant riepen beginne september den [[Stoaten-Generaal van den Nederlaanden|Stoaten-Generaal]] bi-jen en knupten onderhaandelingen an mit den opstaandige gewesten Hollaand en Zeelaand. In [[Gent]] wödden end oktober ofsporaken emaakt tussen den opstaandige en den könningsgetrouwe gewesten ovver et verdrieven van den muutende Spoanse tröppen. Den godsdeenstige meaningsverskillen hoopten zi-j loater op te lössen.

Op 4 november trokken Spoanse tröppen moordend en plunderend Antwarpen binnen. Achtdoezend Antwarpenoaren vonden den dood en doezenden gebouwen gingen in vlammen op in de [[Spoansen Furie]]. Noa dizzen zoveulste plundering wierd den [[Pacificatie van Gent|Vredesofluuting van Gent]] dreks undertekkend en op 8 november 1576 ofgekundigd. Den Nederlaanders leken zich wier vereanigd te hebben in hun verzet. Op 9 november wödden den Spanjoarden verdreaven uut Gent, in 1577 namen den inwonners van Utrecht den stad zelf in hende en kort doarnoa deden den Antwarpenoaren hetzelfde.

=== Unie van Brussel ===
[[Ofbeelding:Don Juan D Austria.jpg|thumb|150px|[[Juan I van Oostenrijk|Don Juan]].]]
[[Ofbeelding:Farnese.jpg|thumb|150px|De [[Alessandro Farnese (1545-1592)|hartog van Parma]].]]

Filips II zond zien halfbreur [[Juan I van Oostenrijk|Don Juan]] - nen bastardzünne van [[Karel V van et Heiligen Roomsen Riek|Karel V]], dee in 1571 tiedens den [[Slag bi-j Lepanto]] den Turksen vlote had versloagen - noar den Nederlaanden. De Stoaten-Generaal probierden mit him tot nen Vredesofluutinge te kommen. Op 7 januari 1577 wierd den [[Unie van Brussel]] eslotten tussen de gewesten dee den Vredesofluuting erkenden (alle Nederlaanden behalve Luxemburg). Zi-j stelden den eisen van den Vredesofluuting samen in et [[Eeuwigen Edict (1577)|Eeuwigen Edict]], en legden dizzen veur an den ni-jen landvoogd Don Juan. Dizzen beslot op [[12 februari]] et edict te tekkenen vanweage den ernst van den toostaand en erkende hiermet den Vredesofluuting van Gent. Den Stoaten-Generaal erkenden op hun beurte nogmoals den könning en beloofden zich stark te maakn veur et behold van et rooms-katholeeke geleuf in de proveensies. Don Juan zol landvoogd wödden en den Spoansen tröppen zollen zich (teagen betaling) trögtrekken. Op 6 april tekkende ok Filips II den ovverenkomst, moar neet uut ovvertuuging. In feite betekende et edict nen [[waopenstilstaand]] van enkele moanden.

Den Spoanse tröppen begonnen zich end april 1577 trög te trekken. Moar noa enkele moanden, op [[24 juli]], nam Don Juan den [[Citadel van Namen|Citadel]] van [[Namen (stad)|Namen]] in, wat nen breuk mit et edict was. Et begon doar dus noar uut te zeen dat doar gene vreedzoamen oplossing zol kommen en op 31 augustus beval Filips II boavendeen dat den Spoanse tröppen rög mösten keren noar den Nederlaanden. 

Willem van Oranje leet zich op [[24 september]] [[1577]] as nen ovverwinnoar binnenhalen in Brussel, um de leu zien steun te betuugen teggen den Spanjoarden. Dit was nen vri-j radikoalen doad, moar de leu steunde him en bood him zelfs den titel '[[Ruwaard (titel)|Ruwaard]] van Broabant' an, dee vrögger wierd egeaven an men plaetsevervanger van den hartog, as dizzen neet in stoat blek (good) te regeren.

Den Stoaten-Generaal mösten rap vergoaderen ovver wat te doon teggen et ni-jen offensief van Don Juan, moar dat was neet makkelek; men was onderling veural verdeald ovver godsdeenstige kwesties, en et vörmen van éne gezoamenlek leager ging uuterst meujzoam. Op 28 oktober vond doar boavendeen nen [[stoatsgreep]] van radicoale calvinisten plaetse in Gent, dee begonnen an gewelddoadige bekeringen under de leu, wat katholeeken en gemoatigden protestanten afschrok en et Willem van Oranje nog meujeleker maakten eenheid te smeden.

In januari 1578 kwam [[Alessandro Farnese (1545-1592)|Alexander Farnese]], zünne van [[Margaretha van Parma]] en den lateren hartog van Parma, mit ni-jen tröppen Don Juan understeunen. Op [[31 januari]] behoalden Farnese nen verpletterende ovverwinning op et Stoatse leager in den [[Slag bi-j Gembloers]], ten zuidoosten van Brussel. Noa den slag wierd [[Leuven]] in enommen. Hierdeur wödden de Stoaten-Generaal nog wieter verdeald tussen veur- en teagenstaanders van den opstaand.

Don Juan skref an Filips II dat Oranje feitelek den machte had in den Nederlaanden. Den gewesten erkenden him neet meer as landvoogd, moar stelden in zien plaetse den eertshartog [[Matthias van Oostenrijk]], neave van Filips II, an. Dit was teggen den zin van Filips II, veur wie Don Juan nog gewoon landvoogd was. Matthias van Oostenriek was nog arg jung en politieek onervaren, zodat hi-j in den uutvoering weinig in te brengen had teggen Willem van Oranje. In den volksmund wierd hi-j spottend den ''griffier van den prinse'' eneumd. Den Spoanse tröppen bedreigden Brussel en den Stoaten-Generaal beslotten zich trög te trekken noar Antwarpen. Op 1 oktober 1578 ovverleed Don Juan in zien leagerkampe noabi-j Namen op 33-joarige leaftied an tyfus, noadat hi-j Farnese angewezzen had as zien opvolger.

=== Unie van Atrecht en Unie van Utrecht ===
[[Ofbeelding:Utrecht-atrecht keerte 1597.gif|thumb|Den Unies van Utrecht en Atrecht]]
Et dool van den Vredesofluuting Gent was et vereanigen van den Nederlaanden in den stried teggen Spanje. Echter, al vri-j rap begonnen de meaningsverskillen op te speulen. Behalve den godsdeenstige stried, speulden ok met dat ieder  gewest veural veur zien eigen belangen opkwam. Zo wierd den toogangswegge noar den Antwarpsen haavn deur Zeelaand en Hollaand eblokkeerd: allenig teggen betoaling wödden skeepn deurgeloaten.

Den zudeleke gewesten [[Artesië]] en [[Graafschap Henegouwen|Henegouwen]] en de Fraanstoalige [[Riesels-Vloanderen|Vloamsen]] stad [[Dowaai]] sloten op 6 januari 1579 den [[Unie van Atrecht]], woarin zi-j zich weer under et gezag van den könning schearden. In den Unie van Atrecht wierd wal afesprokken dat de buutenlaandsen tröppen zich trög mös trekken. In et traktaat van Atrecht van [[17 mei]] [[1579]] erkenden deezelfden gewesten Farnese as landvoogd. Dizzen begon et 'Project van Reconciliatie', woarbi-j hi-j onderzocht of den gewesten zich warkelek wilden ovvergeaven, en nog enkele zaken uut den praktiek. Dit rundden hi-j of op [[4 oktober]] woarmet den Waals-Picardische gewesten wier under Spoans gezag waren. 

Op [[23 januari]] 1579 tekkenden Gelderlaand, Hollaand, Zeelaand, Utrecht en den Ommelaanden nen eigen verdrag, den [[Unie van Utrecht (geskiednis)|Unie van Utrecht]]. In den doaropvolgende moanden slotten ok den aandere noordeleken proveensies en veul steedn in [[hartogdom Broabant|Broabant]] en [[graafschap Vloanderen|Vloanderen]] zich doarbi-j an. Gent, Brussel en Antwarpen wödden bestuurd deur calvinistiesen "republieeken". Willem van Oranje was anvankelek teggen dizzen Unie, umdat et in feite nen ofsplitsing was en hi-j nog altied geleufden in nen [[Heel-Nederlaand|vereanigd Nederlaand]]. Feitelek veelen ok den [[Stoaten-Generaal van den Nederlaaden|Stoaten-Generaal]] uuteen in nen noordeleken ("Utrechtse") en nen zudeleken ("Atrechtse") vergoadering. Op 3 mei 1579 undertekkenden Willem echter nen steunverkloaring an den Unie van Utrecht. Dizzen wödt ezeen as den oprichting van den [[Republeek der Zeaven Vereanigden Nederlaanden|Vereanigden Proveensien]], dee ovverigens pas noa den [[Vrede van Münster]] op 15 mei 1648 internasionaal wierd erkand.
[[Ofbeelding:De Bry 1c.JPG|thumb|300px|De Bry.]]
[[Ofbeelding:Intocht hertog van Anjou in Antwerpen.jpg|thumb|300px|Intochte van den [[Frans van Anjou|hartog van Anjou]] in Antwarpen in 1582.]]
====Propaganda====
De behaandeling van den Indianen in den Nie-jen Weald had in Spanje zelf al veur uuting van ofkeuring gezörgd. In den Nederlaanden wierd dit ebruukt um den opstaand te rechtvoardigen. In 1552 kwam ''[[Brevíssima relación de la destrucción de las Indias]]'' uut van [[Bartolomé de las Casas]]. In 1578 wierd dit ontdekt in den Nederlaanden en nog dat joar vertoald. Et speulde nen belangrieke rolle in et verstarken van den negatieve beeldvörming van den Spanjoarden, ok deurdat et was eskreaven deur nen Spoans geesteleken. In ''Den spiegel der Spaensche tijrannije, gheschied in West-Indien'', nen uutgave uut 1620, bunt gravures van [[Theodoor de Bry]] toogevoogd dee et beeld verstarkten.

=== Vredesovverleg in Köln ===
Op uutneudiging van keizer [[Rudolf II van et Heiligen Roomsen Riek|Rudolf II]] begonnen in mei 1579 vredesbespreakingen in Keulen. Den Spanjoarden eisten dat den protestanten zich trög trokken uut den Nederlaanden en dat den politeeken situatie van veur 1559 wierd hersteld. Van den kante van den könning verwochtten zi-j neet dat den opstaandelingen hierop in zollen goan, moar hoopten zi-j hen op et slagveld te dwingen. Parma verovverden intussen in juni 1579 [[tweeherigheid van Maastricht|Moastricht]], en den stadholder van Grunnen, Freesland en Drenthe, den [[graaf van Rennenberg]], slot zich in 1580 wier an bi-j den könning. Hiermet gingen Coevern, Grunnen, Grol en et toch al weerspannigen katholeeken Oldnzel verloarn. Allenig in Freesland konden de opstaandelingen hun stellingen beholden. Toon Rennenbarg in 1581 ovverlead, wierd hi-j vervangen deur den Spanjoard [[Francisco Verdugo]].

Gesteund deur dizzen kriegs uutkomsten beslot Filips II zich te richten op den krieg teggen Portugal. Hi-j leet Willem van Oranje op 15 juni 1580 [[voggelvri-j]] verkloaren: hiermet raakten Willem van Oranje voorgood vervrümd van den Spaansen trone. Op 13 december bood Oranje doarop zien [[Apologie van Willem van Oranje|''Apologie'']] an de Stoaten-Generaal an, woarin hi-j zich veur et eerst openbaor ofzet teggen Filips II in plaetse van teggen deens laandvoogd.

Deur et uutblieven van steun van Spanje en deurdat den hartog van Parma deb buutenlaandsen tröppen trögtrok zoas afesprokken, stokten den veldtocht van den hartog. In twee joar tied wierd allenig [[Doornik]] verovverd, op 29 november 1581.

==Parma's Neagen Joaren ==

=== Hartog van Anjou en Acte van Verlatinghe ===

Willem van Oranje zocht al in 1573 ne buutenlaandse soamenwarking. Engelaand, mit as stoatsheufd den protestantsen [[Elizabeth I]] lek veur de hand te liggen. Moar Elizabeth eerzelden um zich in nen krieg mit Spanje te storten en de underhandelaars keerden mit leuge hende trög.

In 1580 hadden den opstaandelingen meer geluk: den [[Frans van Anjou|hartog van Anjou]], breur van den Fraansen könning, zol den opstaand mit 10.000 man steunen, al was hi-j katholeek. Anjou eiste wal dat den noordeleken gewesten veur altied den Spaansea könning zollen afzweren, en op 22 juli (volgens aandere bronnen 26 juli) 1581 wierd den ''[[Acte van Verlatinghe]]'' angenommen. Op 10 februari 1582 kwam Anjou an in [[Vlissingen]] en op 19 februari weird hi-j ingehuldigd as hartog van Broabant. Den hartog was neet geleefd under de leu en toon in 1582 nen mislukte moordanslag op Willem van Oranje wierd epleegd, dachten völle ok dat hi-j hierachter zat.

Op 4 juli wierd [[Oudenaarde]] verovverd deur den hartog van Parma. Pas toon in den harfst van 1582 den 10.000 man verstarking kwam (veurnamelek Zwitsersen huurlingen) keerden den kansen in den stried. Uut frustrasie ovver zien ondergeschikten toostaand ten opzichte van Willem van Oranje, beslot den hartog van Anjou tot nen anval op Antwarpen en aandere Broabantse steedn om doar zien gezag te vestigen. Op 17 januari 1583 raakten hi-j binnen den Antwearpsen stadsmure moar stoetten op heavig verzet van de leu, woarnoa den Fraansen op den vlög sloogn. Den Fraansen politeek van Willem van Oranje had hiermet veur altied afgedoan. Ondanks nen verzooningspoging verleet den Anjou in juni 1583 de Nederlaanden.

Den hartog van Parma kreg deur dizen ontwekkelingen opni-j ruumte, en hi-j verovverden in rappen snelheid steedn an den Vloamsen kuste. De grootn Vloamse steden [[Brugge]], [[Gent]] en [[Ieper]] wödden in-eslotten en verovverd en in september 1583 veel ok [[graafschap Zutfent|Zutphen]].

=== Oranje vermoord ===
Op 10 juni ovverlead den hartog van Anjou. Veur den Stoaten-Generaal en Willem van Oranje was dit nen reden om opni-j mit Fraankriek te onderhaandelen ovver steun in den stried. Fraankriek ging doar echter neet op in, en den moord op Willem van Oranje op 10 juli 1584 deur [[Balthasar Gerards]] maakten veur altied nen end an den gesprekken. Boavendeen verloor den opstaand mit zien dood heur leider. [[Maurits van Oranje]], zien 16-joarigen oldsten in Nederlaand verblievende zünne, was wal zien beoogden opvolger as stadholder, moar speulde in et begin nog nauweleks nen rolle.

=== Val van Antwerpen ===

Dee moanden lek et ende van den opstaand noabi-j. Het leager van den hartog van Parma begon nen ni-jene opmars in Broabant. Op 27 augustus 1585 veel Antwarpen, noa nen beleg van ruum veerteen moanden, wier in Spoanse hende. Eerder dat joar hadden Parma's tröppen ok al Brussel en Mechelen inenonmen. Parma had bi-j et [[beleg van Antwerpen (1584-1585)|beleg van Antwerpen]] den toovoerweage noar Antwarpen éne veur éne ofeslotten, mit as technisch hoogtepunt nen 730 meter langen brugge van sckeepn dwars ovver den [[Schelde (rivier)|Schelde]]. Op 27 augustus op et kastele van Beveren tekkende den protestantsen burgemeister [[Marnix van Sint-Aldegonde]] den ovvergave van den uutgehongerden stad. 

Den val van Antwarpen was den kriegs bezeageling van den scheuring van den Nederlaanden in nen noordelek en nen zudelek dele, dee al politeek vörm had ekreggen in den [[Unie van Utrecht (1579)|Unie van Utrecht]] en den [[Unie van Atrecht]]. Et betekkende ok den deur Willem van Oranje ongewilden scheiding van den Nederlaandse naties; den Vloamingen (behalve den Zeeuws-Vloamingen), den zudeleken Broabanders en den inwonners van [[Opper-Gelre]] en [[Hartogdom Limburg|Limburg]] zollen tot [[1815]] escheiden blieven.
Grootn dele van de leu, vearal (protestantsen) koopleu en intellectuelen vertrokken noar et Noorden, woar zi-j en hun noakommelingen in grootn moate bi-jdroogn an den zogeneumde "[[Golden Eeuwe]]" van den [[Noordeleke Nederlaanden]].

=== Engelsen steun ===
Op 14 augustus 1585 weigerde den Engelsen könningin Elizabeth den zelfstaandigheid ovver den Nederlaanden te anveerden, umdat den verholdingen mit Spanje toch al slechte genög waarn, moar zi-j beloofden wal den [[grave van Leicester]] mit nen tröppenmacht van 6000 man noar den Nederlaanden te sturen. Leicester kwam in december 1585 in Vlissingen an. Eaven veurdeen, in november 1585, was Willem van Oranjes tweeden zünne, [[Maurits van Oranje|prinse Maurits]], op 18-joarigen leaftied beneumd tot stadholder van Hollaand en Zeelaand. Op 4 februari 1586 leet Leicester zich uutroopen tot landvoogd en kapitein-generaal van den Nederlaanden, moar Elizabeth gelastte him die titel op te geaven umdat zi-j den al an de gang ziende [[Spoans-Engelsen Oorlog (1585-1604)]] neet wieter uut de haand wilde loaten löpen. Vanof februari 1586 regelden [[Johan van Oldenbarnevelt]], laandsadvocaat van Hollaand, den interne zoaken binnen den Unie van Utrecht; grave Leicester beheeld den leiding ovver den kriegshandelingen. Moar den Engelsen kriegs ondersteuning was halfslachtig: twee Engelse officieren, Stanley en York, gaven Deventer en den schanse veur [[Zutphen]] ovver an dne Spanjoarden. Ok [[Sluus (stad)|Sluus]] veel in Spoanse hende, al kon prinse Maurits, mit zien eersten kriegsdoad, [[Axel (plaats)|Axel]] op 17 juli 1586 op den Spanjoarden verovveren. Leicester blek echter op laste van könningin Elizabeth op nen vrede mit Spanje an te stuurn. In december 1587 wierd hi-j edwongen vort te goan.

Maurits en Van Oldenbarnevelt beslotten noa den rampzoalige mislukking mit den Fraansen en Engelsen help gene pogingen meer te undernemmen om nen unafhankeleken vürst veur den Nederlaanden te vinden. In den ''Justificatie of Deductie'' wierd bepoald dat den politieeke machte bi-j den Stoaten-Generaal zol komnen te liggen. Doarmet waren zunder formeel besluut den [[Republeek der Zeaven Vereanigde Nederlaanden|Vereanigde Proveensien]] geboarn. Et was nen ni-j verschiensel dat nen laand bestuurd wierd zunder könning.

[[Ofbeelding:Armada_spoansen.jpg|thumb|250px|Spaansen Armada]]

Mede as gedrag op dizzen halfslachtigen Engelsee inmenging beslot Filips II neettemin nen invalsvlotte te stuurn, um endelek den volgens him neet arkanden könningin Elizabeth van den trone te stoten en doarnoa veur altied mit den opstaandelingen in den Nederlaanden of te rekkenen. Howal admiraal [[hartog van Medina Sidonia]] gene zeevoarts ervoaring had, wierd den vloot vanweage heur umvang as onovverwinnelek ezeen. Den kriegsvlotte, ''armada invencible'' (gewaopende unovverwinneleken) of kortwegge [[Armada]] eneumd, was 130 skeepn en 30.000 man (woarvan 20.000 soldoaten) groot. Doar mösten veur den invalle ok tröppen van Parma uut Vloanderen wödden opgehaald en ovver et [[Nauw van Calais]] ezet. Den gootn underneuming leep echter op nen drama uut veur den Spanjoarden: in juli 1588 wierd al nen dele van den armada bi-j [[Gravelines]], tussen Calais en Duunkarken, zwoar toegetoakeld deur den beater wendboaren Engelsen skeepn, woarbi-j ok 30 Nederlaandse 'kromstevens' betrokken waren. Doarnoa drejden ok nog den wind ongunstig veur nen inval in Engelaand. Den ovver ebleaven skeepn mössen, achtervolgd deur den Engelsen, um Skotlaand en Ierlaand trög noar Spanje, moar deur stormen en streumingen verging nogmoals nen grootn antal skeepn. Minder dan den helfte van den vlote keerden trög in Spanje. Den hartog van Parma kreg den skuld van dizzen neaderloag.

== Teen joaren ==

Noa den neudige teagensloagen volgden nen tied woarin den toostaand veur den Republeek stark verbeaterden, deur [[Robert Fruin|Fruin]] den ''[[Teen joaren]]'' eneumd. [[Den Nederlaandsen Opstaand]] ontwekkeldne van vri-jwal hopeloos in [[1588]] tot vri-jwal ewonnen in [[1598]]. Deels was dizzen ontwekkeling too te sckrievn an internasionale elementen zoas den Spoansen inmenging in den Fraansen [[Hugenotenoorlogen]], deels echter ok an den politeeke bekwoamheid van [[Johan van Oldenbarnevelt]] en den kriegs bekwoamheid van [[Maurits van Oranje|Maurits van Nassau]].

Den hartog van Parma kreg van Filips II opdracht noar Paries op te rukken, um te veurkommen dat Parias in hende van den protestantenn zol vallen. Op 19 september 1590 trok den hartog van Parma Paries binnen. Dizzen ontwekkeling gaf prinse Maurits, dee inmiddels ok stadholder van Utrecht, Gelderlaand en Ovveriessel was ewödden, den meugelekheid et leager te reorganiseren. Zien neave [[Willem Lodewiek]] was stadholder van Freesland ewödden, en soamen slaagden zie doarin ne good leager op de bene te kriegen. 

Den jongen republ3ek bookten doarop nen riege goodn kriegs uukomsten. In 1591 wierd [[Breda]] verovverd deur tröppen mit nen turfskip den stad binnen te smokkelen (zee [[turfskip van Breda]]). In 1592 wödden in et noorden [[Coevern]] en [[Steenwiek]] herovverd, in 1593 et Broabantse [[Geertruudenbarg]], in 1594 vond den [[Reductie van Grunnen|'reductie' van et hele gewest Grunnen]] plaetse en in 1597 wödden in et oosten [[Oldnzel]] en [[Breevoort]] inenommen.
[[Ofbeelding:Breevoort_keert.gif|thumb|beleagering van Breevoort in 1597]]

== Elf joaren stried ==

Noa den Negen joaren van Parma in Spoans veurdeel, evolgd deur Tien joaren woarin Maurits en Willem Lodewiek et ti-j van den krieg keerden, kwamen den 'Elf joaren', woarin noch de stoatsen, noch den Spanjoarden den ovverhaand wisten te kriegen. Den beide kampen hadden wisselend ovverwinningen, en noa elf joaren vergeafs eprobierd te hebben den aander te ovverwinnen, kwamen zi-j et [[Twaolfjoarig bestaand]] overen.
 
=== Slag bi-j Ni-jpoorte ===

In juni 1600 beslotten den (Noordeleken) Sotaten-Generaal, woar [[Johan van Oldenbarnevelt]] grootn invlood had, dat [[Duunkarke]] an den [[graafschap Vloanderen|Vloamse]] kuste möst wödden ingenonmen; et was nen uetvalsbasis van den [[Duunkarker Koapers]], dee den handelsvlote reagelmoatig grootn schaa toobrechten. Prinse Maurits was, eavenals Willem Lodewiek, fel teggen dizzen anval deep in vijandelek gebeed, moar hi-j ging toch umdat et him bevolen was. Bi-j et beleg van Ni-jpoorte onderwegge noar Duunkarke wierd et leager van den prinse bi-jnoa verrast deur nen Spoans ontzettingsleager op et straand bi-j Ni-jpoorte. Den doarop volgende [[Slag bi-j Ni-jpoorte]] wierd ewonnen deur den prinse dankzi-j bekwoam achterweerts manoeuvreren mit zien mobiele artillerie, dee zodoonde nen ramp veur den Republiek veurkwam, moar et leager was dermoate verzwakt, dat Duunkarke toon buuten bereik was; noa 11 dagen vergeafs beleg van Ni-jpoorte wierd et gevoar van den komste van nen nie-j ontzettingsleager te groote geacht; Maurits keerden trög noar huus. De verstaandholding tussen den politeeke leider Van Oldenbarnevelt en den jongen kriegs leider prinse Maurits was vanof toon  beheurliek verstoord.
[[Ofbeelding:Siege of Groenlo November 9th 1606 Snayers.jpg|thumb|beleagering van Grolle in 1606]]

Den Spoanse leagers wierden inmiddels angevuurd deur [[Ambrogio Spinola]], nen kundig veldhere. Allereerst probierden hi-j Oostende te verovveren. Et [[beleg van Oostende]] was kostboar en lange, want vanuut zee kon den stad steeds beveurroad wödden. Pas noa dree joar wierd den stad in 1604 ingenommen. Volkommen unverwocht veel hi-j den [[Achterhook]] binnen: de steedn [[Lochem]], [[Rienbark]] en [[Grolle]] wierden deur him herovverd, net as de nTwentsen stad Oldenzaal.

=== Slag bi-j Gibraltar ===

Op zee had den Republeek echter weinig meer te vreazen van Spanje. Op 25 april 1607 verneelden Nederlaandsen kriegsskeepn under leiding van [[Jacob van Heemskerck]] nen Spoansen vlote, nog deels in anbouw in den haavn van Cádiz. Dizzen zeeslag steet bekand as den [[Slag bi-j Gibraltar]].

Dizzen ovverwinningen veur den Republeek leidde noa buutenlaandsen bemiddeling tot vredesbespreakingen in [[Den Haag]]. Spinola zelf kwam hierveur noar Den Haag. Er kon gene ovverenstemming wödden bereikt ovver veurgooden vrede, moar wal wörd op [[9 april]] [[1609]] in Antwarpen beslotten tot nen bestaand, dat uutendelek twaalf joar zol duren.
== Twaalfjarig Bestand ==
Tijdens dit [[Twaalfjarig Bestand]] ontstond er nieuwe godsdienstige en politieke verdeeldheid binnen de Republiek. Volgelingen van de geestelijke [[Jacobus Arminius]] (de [[remonstranten]]) kregen een conflict met de volgelingen van [[Franciscus Gomarus]] (de [[contra-remonstranten]]). Behalve een godsdienstig meningsverschil (de remonstranten kenden een grotere rol toe aan de vrije wil van de mens), speelde er vooral een politiek conflict. De remonstranten waren meer [[republiek|republikeins]] dan de contra-remonstranten, die meer zagen in een sterke positie van het Huis van Oranje. Johan van Oldenbarnevelt koos partij voor de remonstranten. Doordat prins Maurits koos (uiteraard) voor de contra-remonstranten dreigde er zelfs even een burgeroorlog.

Prinse Maurits wist tiedens et Twoalfjoarig Bestaand et gezag in te perken van de 'regenten', nen informelen, neet strikten arfeleken hogern leage van den leu dee de invloodrieke taken anaamn. Dit kwam under meer deurdat steeds meer leu van buuten den regentenklasse veul geld verdeenden mit den handel. Op 4 augustus 1617 lüp den stried uut de hand: den [[Stoaten van Hollaand]] namen den ''Scharpen Resolutie'' an, woarin den steedn den vri-jheid kreggen op te treaden teggen den teggen-remonstranten. Dizzen resolutie pakte echter teggenovvergesteld uut: prinse Maurits leet den grieze eminentie Van Oldenbarnevelt en anderen op 28 augustus 1618 tot hun verboazing vastgriepn en beschuldigden hen van verroad. [[Johan van Oldenbarnevelt]] wierd ter dood vereurdeald en op 13 mei 1619 op et [[Binnenhof (Den Haag)|Binnenhof]] in Den Haag ontheufd.

In 1620 ovverlead Willem Lodewiek, op den tied stadholder van Freeslaand, Grunnen en Drenthe. Hi-j wöd opgevolgd deur zien jongeren breur [[Ernst Casimir]].

== Den stried geet wieter ==
=== Maurits' letsten joaren ===
In 1621 ovverlead Albertus van Oostenriek. Umdat zien huwelek mit Isabella zunder kinder was ebleaven, kwamen den Zudeleken Nederlaanden wier under Spoans bestuur. Isabella blef wal landvoogdes, moar kon neet veurkommen dat den stried tussen den Spoanse tröppen en den Republeek opni-j wieter ging. Den eersten ni-jen stried was et [[tweeden beleg van Bargen-op-Zoom]] deur den Spanjoarden in 1622 dat deur Maurits' bekwoame optreaden neet wierd inenommen.

Noa den anvang verleep den stried anvankelek neet good veur den Republeek. In 1625 verovverden Spinola Breda. Op 23 april dat joar ovverlead prins Maurits.

[[Ofbeelding:De overgave van breda Velazquez.jpg|300px|thumb|Den ovvergave van Breda, deur Velazquez]]
[[Image:Siege of Grol (Groenlo) 1627 - Grolla Obsessa et Expugnata (J.Blaeu).jpg|thumb|right|300px|Beleg van Grol deur Frederik Hendrik (1627)]]

=== Frederik Hendrik ===
Maurits wierd opgevolgd deur zien breur [[Frederik Hendrik]]. Vanof 1626 begon Frederik Hendrik samen mit [[Ernst Casimir]] nen [[veldtocht]], woarin hi-j verskillende ovverwinningen had. Zo wödden den inmiddels deur den katholeeke [[Contrareformasie]] steavig beïnvloode steedn Oldenzaal (1626) en [[Beleg van Grol|Grol]] (1627) herovverd. In 1628 verovverden den [[zeerover]] [[Piet Hein]] in den [[Slag in den baai van Matanzas|Baai van Matanzas]] in name van den Republeek nen Spoanse [[Zilvervloot|Zilvervlotte]], dee tot op den dag van vandage nog bezungen wöd; plotseling was doar geld in overvlood.

Nen joar noa den verovvering van den Zilvervlotte sloog Frederik Hendrik et [[Beleg van 's-Hertogenbosch]]. Hi-j probierden den tröppen weg te lokken toon den Spoanse tröppen under leiding van [[Ernst van Montecuculi]] Amersfoort en den Veluwe in te nemmen. Dit mislukte echter noa nen stoatsen anval op nen Spoans ettenveuroad, woarnoa [['s-Hertogenbosch]] zich ovvergaf.

Hiernoa kwamen steeds meer gebeeden in hende van den Republeek. In 1632 leepen hoogn Zuud-Nederlaandsne edelleu ovver, woarnoa Frederik Hendrik zien [[Veldtocht langs de Maas]] begon, woarin hi-j vri-jwal zunder meujte [[Roermond]] en [[Venlo]] kon innemmen. Maastricht wöd noa nen [[Beleg van Maastricht|beleagering]] in datzelfden joar inenommen. Ernst Casimir ovverlead bi-j h-et beleg van Reurmond; hi-j wöd opgevolgd deur zien zünne [[Hendrik Casimir I van Nassau-Dietz|Hendrik Casimir I]].
 
=== Vredespogingen en bondgenotschap met Fraankriek ===
Landvoogdes Isabella probierde in 1633 op eigen gezag (zunder den könning in Madrid te roadplegen) vrede te sluuten mit den Republeek deur rechtstreaksen underhaandelingen mit den Republeek an te goan. Dee bespreakingen leepen echter op niks uut. Isabella ovverlead nog datzelfden joar. Nen joar later, op 4 november 1634, wöd [[Ferdinand van Oostenriek (1609-1641)|Ferdinand van Oostenriek]] (Don Ferdinand) den ni-jen landvoogd van de Zudeleken Nederlaanden. Don Ferdinand ging veurtvoarend te wark en verovverden in 1635 de steedn [[Sierck-les-Bains]] en [[Trier]]. Hierop verkloarden Frankriek Spanje den krieg. Den Fraansen tröppen versloogen den Spanjoarden in den Slag bi-j les Avins. Samen mit et leager van den Republeek verovverden zi-j wat steedn in den Zudeleken Nederlaanden, woarunder [[Tienen]], [[Diest]] en [[Aarschot]]. Op 8 februari 1635 beskref kardinale [[Kardinaal Richelieu|Richelieu]] noamens Fraankriek en Frederik Hendrik noamens den Republeek nen verdrag um den Woalsen Nederlaanden bi-j Fraankriek en den Vloamse Nederlaanden bi-j den Republeek te voogen. Dit verdrag wierd neet van kracht umdat Frederik Hendrik zich trög trok uut wantrouwen. Het gevolg van dizzen opdealing van den Spoanse Nederlaanden zol immers wean dat den jonge Republeek dreks an et machtigen Fraankriek zol liggen. Den gezoamenleken tröppen van Fraankriek en Nederlaand misdroogen zich boavendien zo, dat den openboaren mening in sommige van den Zudeleken Nederlaanden zich fel teggen den Republeek keerden. Et beleg van et katholeeke Leuven mislukten. Opni-j vonden in 1636 vredesunderhandelingen plaetse, moar opni-j zunder uukomst.

=== Spoansen teggenanval ===
In 1637 wierd et leager van Frederik Hendrik versloagen bi-j et Zeeuws-Vloamsen [[Hulst (stad)|Hulst]], woarnoa hi-j Breda beleagerden. Don Ferdinand begon nen veldtocht in Limburg en verovverden op 7 augustus 1637 Venlo en op 4 september Reurmond. Ok herovverden hi-j wat steedn op den Fraansen. Hi-j kon echter neet veurkommen dat Breda wierd inenommen deur Frederik Hendrik. Op 20 juni 1638 probierden nen leager under leiding van [[Willem van Nassau (1620-1679)|Willem van Nassau]] Antwarpen te verovveren: et leager wierd echter deur den Spanjoarden verpletterend versloagen in den [[slag bi-j Kallo]].

Den Spanjoarden ondernamen toon nen tweeden poging um mit nen armada den zeemachet van den Republeek te brekken. Op dizzen tweeden armada behoalden [[Maarten Tromp|Maarten Harpertsz. Tromp]] vermeudelek zien grootsten ovverwinning, in den [[Slag bi-j Duins]], vlak under den Engelsen zuudkuste. In 1640 wöd et Zeeuws-Vloamsen Hulst alsnog verovverd op den Spanjoarden. Hendrik Casimir I sneuvelde echter bi-j den slag. Hi-j wöd deur zien breur [[Willem Frederik van Nassau-Dietz|Willem Frederik]] opevolgd as stadholder van den noordeleken gewesten. Ok op nen ander front leed Spanje nen geveuligen neaderloag: Portugal wierd unafhankelek.

=== Ingeslotten tussen Republeek en Frankriek === 
Don Ferdinand wierd in 1641 vervangen deur [[Francisco de Melo]] as landvoogd van den Zudeleken Nederlaanden. In datzelfde joar nam Frederik Hendrik [[Gennep]] in. Francisco de Melo richtten zich anvankelek op den stried teggen den Fraansen tröppen. In 1642 mek hi-j grootn dele van den Fraansen gebeedswinsten ungedoan en hi-j behoaldn grootn ovverwinningen. Den Republeek vocht in dat joar neet veul, moar nen anbod tot onderhaandelingen ovver vrede wöd deur Frederik Hendrik ofewezzen. Noa zien anvankeleke ovverwinningen teggen den Fraansen, wiöd Francisco de Melo op 16 mei 1643 echter verneetigend versloagen bi-j [[Rocroi]]: veur him et beginne van et ende van zien loopbaan. Op 20 september 1644 werd hij opgevolgd door [[Manuel de Castel Rodrigo]]. Inmiddels hadden den Fraansen [[Grevelingen (stad)|Grevelingen]] (in et [[Frans Vloanderen]] van noe) verovverd op den Spanjoarden en had Frederik Hendrik [[Sas van Gent]] verovverd.

Deur den openvolgende neaderloagen teggen den Republeek en ok in den [[Dartigjoarige oorlog]] en deur den spanningen binnen nam den kracht van et Spoanse leager rap of. In 1645 verovverden den Fraansen wat steedn en herwon Frederik Hendrik [[Beleg van Hulst|Hulst]]. In 1646 sloog Frederik Hendrik opnie-j et [[Beleg van Antwarpen|beleg van Antwarpen]]: den Fraansen konden doardeur wat steedn in et zueden verovveren, woarunder Duunkarke en [[Kortriek]]. Et beleg van Antwarpen wöd den kriegs handeling veur Frederik Hendrik: in 1647 kwam hi-j te ovverlieden op 63-joarige leaftied; zien gezondheid was al lengern tied achteruutegoan. Hi-j wierd opevolgd deur zien zünne stadholder [[Willem II van Oranje-Nassau|Willem II]]. Landvoogd van den zudelijke Nederlaanden wöd eertshartog [[Leopold Willem van Oostenriek|Leopold van Oostenriek]].

== Vrede van Münster ==

Inmiddels was et krieg in grootn dele van Europa, den [[Dartigjarige Oorlog]]. In [[1641]] begonnen vredesunderhaandelingen tussen den striedende partiejen in dizzen oorlog. Ofesprokken wierd dat in [[Münster (stad)|Münster]] en [[Osnabrück]] underhaandeld zol wödden. Howeal den Republeek neet metvocht in den Dartigjoarige Oorlog, wierd beslotten den Republeek toch uut te neudigen bi-j den vredesunderhaandelingen. Deur den krieg teggen Spanje was den Republeek te veul nen partie ewödden. Deur Frankriek ontving den Republeek nen uutneudiging.

Howal doar rund dee tied grootn kriegs ovverwinningen wödden behoald, was doar binnen den Republeek steeds meer sproake van nen vredesstimming. Den lengdurigen krieg kostten veul geld en leavens. Allenig den proveensies Zeelaand en Utrecht, en den stad [[Leiden]], bleaven tot et ende too veurstaander van den krieg.

Den Republeek sloagden doarin as volweerdigen stoat an den underhaandelingen met te meugen doon: zelfs Spanje stimde hiermet in. In januari 1646 kwamen 8 verteagenwoordigers van den Stoaten an in Münster um te underhaandelen mit den Spanjoarden ovver vrede. Den underhaandelingen zollen wödden eholden in et Huus van et Kroamersgilde, teggenwoordig et [[Haus der Niederlande]] eneumd. Den Spoanse underhaandelaars hadden uutgebreiden volmachten metekreggen van könning [[Filips IV van Spanje|Filips IV]], dee al joaren vrede zocht. Tiedens den underhaandelingen wödden den Republeek en Spanje et snel eens: den tekste van et Twoalfjoarig bestaand wöd as uutgangspunte enommen en den Republeek wierd deur Spanje as unafhankelen stoat arkend. Den vrede lek snel noabi-j. Frankriek gooiden noe roet in et etten deur steeds mit ni-je eisen te kommen. Den Stoaten beslotten hierop buuten Frankriek um vrede te sluuten mit Spanje. Op [[30 januari]] 1648 wöd den vredestekst vastgesteld. Dizzen wöd ter undertekkening noar Den Haag en Madrid ezonden. Op [[15 mei]] wierd den vrede veurgood etekkend.

== Den vlögtelingen streum uut Vloanderen ==
Zoas steeds in tieden van oorlog had de burgerleu et meest te lieden under den voortdurende vijandelekheden. Veural den Zudeleken Nederlaanden waren et toneel van talloze onlusten en plunderingen tiedens den Spoansen herovvering under den landvoogden Alva en Farnese. Dat vertoalden zich in nen arg grootn trögloop van den burgerleu. Van den rundumme de 18.000 leu diee in 1566 in [[Hondschote]] wonden, 'et meest [[ketter]]sen neste van Vloanderen', bleaven doar twentig joar later nog moar 385 ovver. Den [[Leuven]]se leu daalden in dee tied van 17.000 tot 9.700. Antwarpen, nen handelscentrum van wealdformaat, mit 90.000 leu in 1566, heeld doar in 1589 nog moar 42.000 van ovver. Op et plattelaand was den toostaand nog arger. In wat streake daalden den grüppe mit 80 procent. Nen dele van den leu wierd ofeslacht deur Spanjoarden of rebellen. Nog veul meer leu kwamen um deur zeekte en ellende. Anderen vlögten veur et kriegsgewald.

Den verhuuzing kwam al rundumme 1540 op gang; et waarn veural protestanten dee noar Engelaand en Duutslaand uutweaken um an den geleufsvervolging te ontkommen. Nen eersten uuttocht op grootn schoal vund ploatse tussen 1567 en 1573. Rundumme 50.000 leu vlögtn veur et schrekbewind van Alva. Ok noe trokken den Vloamingen veur nen grootn dele noar Engelaand, moar den Broabanders en de Woalen veural noar den Duutsen gebeeden trokken. Later kwamen de meesten van dee verhuuzers in den republeek terechte.

Nen tweeden piek was den tied tussen 1577 en 1589, toon Farnese den grootn steedn éne veur éne underwarp en et groandgebeed van den jonge Republeek krump tot Zeelaand, Utrecht, Hollaand en Freeslaand. Opni-j ontvlögten teendoezenden leu et kriegsgewald en den underdrökking, dizzen kere veurnoamelek noar den vri-je proveensies in et noorden.

In et beginne van den 17den eeuwe wonden doar neet minder dan 150.000 Zud-Nederlaanders in den Republeek, rundumme 10 procent van de leu. Veural in den steedn waren zi-j uutdrökkelek anwezzig. In 1622 was 67 procent van den Leidenoars van Zuud-Nederlaandsen ofkumst. In Rotterdam was dat 40 procent en in Amsterdam 33 procent.

Et andele van den tröp verhuzers bi-j den opbouw van den Republeek was groote. Zi-j hebt as skoolmeisters en preakers, skilders en skrievers, geleerden en drükkers nen meujlek te ovverschatten bi-jdroage eleaverd an den Nederlaandsen cultuur. Figuren zoas den keertmaker Jodocus Hondius, den dichter Joost van den Vondel, den skilder Frans Hals, den geleerden Simon Stevin, den drükker Lodewiek Elsevier waarn stuk veur stuk Vloamingen of kinder doarvan. Amsterdam dat doarveur nen sloapend proveensie nust was geweest, greujden deur den inwieking van Antwarpsen koopleu uut tot en geldelek en riek zwoargewicht. Den Oost-Indischen Compagnie, woaran den republeek heur welvoart dankten, was nen Zuud-Nederlaandsen vinding. Den West-Indischen Compagnie, dee zich veural toolegden op den winstgeavend maakn van den wingewesten buuten et moderlaand in Zuud- en Noord-Amerika, was den vinding van den Antwarpenoar Usselincx en van Johan vander Veecken uut Mechelen. Vander Veecken was mit zien fortuun van zashonderddoezend gulden den rieksten koopkearl van Rotterdam.

Minstens eaven belangriek was den inbreng van den naomlozen warkleu dee under meer den langzoam achteruutgoanden loakennieverheid in Leiden ni-j leaven inblees. Rundumme 1650 was Leiden den grootsten textielproducent ter weald. Den integratie van den ni-jelingen verleep neet altied eaven rap. Den Noord-Nederlaandsen - 'harsenloozn Hollaandsen boernkinkels' volgens den Broabanders - argerden zich moateloos an den verwaanden en de uutbundigen leavensstiel van den zuderlingen. Sommige leu heelden an dee cultuurskok zelfs nen pienlek minderweerdigheidsgeveul ovver. Zoas P.C. Hooft, dee zich in 1611 vertwiefeld ofvroog of 'et soms nen gebrek of nen vervlooking was as Hollaander geboarn te wean'. Noa 1630 gingen de Zuuderlingen geleidelek op in den inheemse bevölking.

==Loateren zicht op den Tachtigjaorigen Oorlog==
De name "Tachtigjoarige Oorlog" wöd veur et eerst gebruukt in den 19den eeuwe. Tot dee tied wöd veural esprokken van ''Den Opstaand'' of ''Den Nederlaandsen Opstaand''. Den name "Opstaand" slüt veural op den eersten tied van den Tachtigjoarigen Oorlog, toon den Republeek nog neet bestoand. In nen ni-jen studie sprekt under meer [[Arie van Deursen]] ovver ''Den Opstaand van 1572-1584''. Deur allerlei [[historiografie|geskiedkundigen]] is den Opstaand verskillend be-eurdeeld. Het proatn ovver den opstaand teggen Spanje geet tot op den dag van vandage wieter.

==Bronnen==
'''Noten'''
'''Referensies'''
'''Literatuur'''
* [[Arie van Deursen|Deursen, A. Th.]] ''De last van veel geluk. Geschiedenis van Nederland 1555-1702'' ISBN 9035126270 (eersten uutgoave 2004)
* [[Robert Fruin|Fruin, R.]] ''Het voorspel van de 80-jarige oorlog'' (eersten uuutgoave 1859)
* Fruin, R. ''Tien Jaren uit de 80-jarige oorlog'' 1588-1598 (eersten uutgoave 1857)
* Graaf, R. de, ''Oorlog, mijn arme schapen. Een andere kijk op de Tachtigjarige Oorlog'', 1565-1648 ISBN 9051942729 (eersten uutgoave november 2004)
* [[Jonathan Israel|Israel, J.I.]] ''De Republiek 1477-1806'', Franeker 1996 (vertaling van The Dutch Republic: its rise, greatness and fall 1477-1806, Oxford 1995)
* [[Jacques Presser|Presser, J.]] e.a. ''De Tachtigjarige oorlog'' ISBN 9010013070 (eersten uutgoave 1941, moar neet under den name Presser i.v.m. zien [[Jödden|Jüdde]]-wean)
* [http://dutchrevolt.leidenuniv.nl ''De Tachtigjarige Oorlog''], [[Universiteit Leiden]]


[[Kattegerie:Achterhooks_artikel]]
[[Kattegerie:Oorlog]]
[[Kattegerie:Geschiedenis]]
[[Kattegerie:Geschiedenis_van_Nederlaand]]
[[Kattegerie:Tachtigjoarigen Oorlog]]

[[af:Tagtigjarige Oorlog]]
[[bg:Осемдесетгодишна война]]
[[bn:ওলন্দাজ বিদ্রোহ]]
[[br:Brezel ar Pevar-Ugent Vloaz]]
[[ca:Guerra dels vuitanta anys]]
[[cs:Nizozemská revoluce]]
[[da:Firsårskrigen]]
[[de:Achtzigjähriger Krieg]]
[[en:Dutch Revolt]]
[[es:Guerra de los Ochenta Años]]
[[eu:Laurogei Urteko Gerra]]
[[fi:Kahdeksankymmenvuotinen sota]]
[[fr:Guerre de Quatre-Vingts Ans]]
[[fy:Tachtichjierrige oarloch]]
[[gl:Guerra de Flandres]]
[[he:המרד ההולנדי]]
[[hu:Németalföldi szabadságharc]]
[[id:Perang Delapan Puluh Tahun]]
[[is:Áttatíu ára stríðið]]
[[it:Guerra degli ottant'anni]]
[[ja:八十年戦争]]
[[ka:ნიდერლანდის რევოლუცია]]
[[ko:네덜란드 독립전쟁]]
[[li:Tachtigjaorige Oorlog]]
[[ms:Perang Lapan Puluh Tahun]]
[[nl:Tachtigjarige Oorlog]]
[[nn:Åttiårskrigen]]
[[no:Åttiårskrigen]]
[[pl:Wojna osiemdziesięcioletnia]]
[[pt:Guerra dos Oitenta Anos]]
[[ro:Războiul de optzeci de ani]]
[[ru:Нидерландская революция]]
[[sh:Nizozemska revolucija]]
[[simple:Eighty Years' War]]
[[sk:Nizozemská revolúcia]]
[[sv:Spansk-nederländska kriget]]
[[tr:Seksen Yıl Savaşı]]
[[vls:Tachtigjoarign Oorlog]]
[[zh:八十年戰爭]]
