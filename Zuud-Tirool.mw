[[Ofbeelding:Bolzano posizione.png|thumb|250px|Ligging Zuud-Tirool]]
'''Zuud-Tirool''' ([[Duuts]]: ''Südtirol'', [[Italiaons|Italiaansk]]: ''Alto Adige'' (officieel) of ''Sudtirolo''; [[Ladinies]]: ''Südtirol'') is t zudelike deel van de laandstreek [[Tirool (regio)|Tirool]] en ok as '''Autonome proveensie Boozn-Zuud-Tirool''' (Duuts: ''Autonome Provinz Bozen-Südtirol'', Italiaansk: ''Provinzia autonoma di Bolzano-Alto Adige'', Ladinies: ''Provinzia Autonòma de Balsan-Südtirol'') de meest noordelike autonome proveensie van [[Italiën]], oonderdeel van de regio [[Trentino-Zuud-Tirool]]. t Gebeed hef 476.000 inwonners op ne öppervlakte van 7400 km². De heufdstad van de proveensie is [[Boozn (stad)|Boozn]]. 

Zuud-Tirool is dreetalig: t Duuts, t Italiaansk en t Ladinies hebt n officiële stoatus. t Ladinies wördt allean broekt in de daaln woar dizze [[Reto-Romaans]]e taal sprökn wördt. De bewegwiezering gebeurt vuurnamelik in t Duuts en Italiaansk. 

De officiële ofkorting vuur de proveensie is <tt>BZ</tt>, ofleid van Boozn of Bolzano. Alhoowal de officiële naam van de proveensie Boozn-Zuud-Tirool is, wördt t in t dagelikse leavn altied Zuud-Tirool of de proveensie Boozn (Bolzano) nuumd. De officiële Italiaanske benaming vuur Zuud-Tirool is ''Alto Adige'' (letterlik "Hoge Adige"). Dizze naam oontstön an t begin van de [[20e eeuw]] noar t vuurbeeld van de [[Frankriek|Fraanse]] departementn en verwiest noar de gelieknamige [[Adige|riviere Adige]] (Duuts: ''Etsch'') die hier oontspringt. De oorsproonkelike Italiaanske naam is ''Sudtirolo'', baseerd op de Duutse naam, die teagnswoordig ok weer broekt wördt.

[[Kategorie:Tweants artikel]]
[[Kategorie:Geografie van Italiën]]
