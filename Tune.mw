[[Ofbeelding:Jardim do Paço Episcopal.jpg|thumb|right|300px|Kesteeltune in de Portugese stad Castelo Branco]]
Een '''tune''' is een (of-esleuten) stuk grond waor siergewassen, [[greunte]]s en/of [[kruud (keuken)|krujen]] (veur eigen gebruuk) verbouwd kunnen wonnen.

Mit 't ontstaon van de eerste vaste woenplaosen, verschenen oek de eerste akkers. Um verrinewering en vraot van dieren en gewassen te veurkoemen wönnen der vake een stekelige beplaanting, dee dronge op mekaar stungen, umhinnezet. Umdat de [[wilge]], de [[haozenoete]] en de [[meidoorne]] in [[Nederlaand]] van neture veul veurkoemen, wönnen ze vake gebruuk as [[hegge]]. 't Gung dan um de twee- of dreejaorige takken daorvan: disse bin soepel en buugzaam genog um dermee te kunnen vlechen. Zo'n hegge wönnen een '''tune''' eneumd. Laoter gung de naam van de hegge over op 't umsleuten terrein zelf.

In 't [[Duuts]] betekent ''Zaune'' nog de heeltied een ''hegge''. De betekenis ''ofrastering'', ''umheining'' haj zowal in 't Nedersaksisch as in 't Nederlaands. Een veurbield uut 't Drèents: ''De toen sleut de hof of.'' Een veurbield uut 't Achterhoeks (uut 't verhaal ''Wakelbrinks Dina'' deur [[G.J. Meinen]]): ''In den hondetoen van witte latten, veur de deure, ston den kettenhond te blökkene.''

Daornaos wönnen der bie de bouw van een [[klooster]] oek een ummuren tune an-eleg veur de verbouwing van o.a. medesinale krujen.

Vandage de dag is de tune (in Nederlaand) meestentieds een deur [[schuttige]] of-esleuten stuk grond waor de meensen buten kunnen zitten. De tunecentra doon 't tegensworig barstensgoed mit 't verkopen van siergewassen. In aandere lanen kump 't soms veur dat tunen neet of-esleuten bin.

== Zie oek ==
* [[Veurtune]]
* [[Achtertune]]
* [[Greuntetune]]
* [[Bloemhof]]

== Nedersaksisch ==
* [[Achterhooks]]:
** ''tuun''
** ''goarn''
* [[Grunnegs]]:
** ''toen{{small()|e}}''
* [[Drèents]]:
** ''hof''
** ''toen{{small()|e}}''
** ''tuun, tune''
* [[Graafschopper Platt]]:
** ''goarn'' (Platduutse schriefwieze ''Goârn'')
** ''hof'' (Platduutse schriefwieze ''Hoff'')
* [[Sallaans]]:
** ''hof''
** ''tuun''
* [[Stellingwarfs]]:
** ''tuun''
* [[Tweants]]:
** ''tuin''
** ''hof''
** ''toen'' (nit völle mear gebroekt)
** ''goar(de)n'', ''gaar(de)n''
* [[Veluws]]:
** ''tune, tuun, tuin''
** ''hof''
* [[Urkers]]:
** ''teun''

<nowiki>*</nowiki> 't Drèentse en Stellingwarfse woord ''goorn'' (stokkien arf, veldtien, moestune) holdt meugelijk verbaand mit ''gaard'', ''Garten'', ''garden'', etc.

== Anhaling ==
:'''t Regent as 'n grote, 't blad is geel en brunig''<br />
:''Alle blad dat weijt mij met 'n noodgang deur de tune''

Drents citaot; uut ''Hoe kan dat nou?'', op ''Niks is zoas 't lek'' (1997) van [[Skik]].

[[Kattegerie:West-Veluws artikel]]
[[Kattegerie:Tune]]

[[oc:Jardin]]
