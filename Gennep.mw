{{Gemaente |
naam = Gennep |
bestaandsnaam vlagge = Flag of Gennep.svg |
bestaandsnaam woapn = Coat_of_arms_of_Gennep.png |
lokatie = LocatieGennep |
proveensie = [[Limburg (Nederlaand)|Limburg]] |
heufdplaats = '''Gennep''' |
öppervlakte = 58,37 |
öppervlakte laand = 56,77|
öppervlakte water = 1,60|
inwonners = 16.827|
doatum inwonners = 1 juli 2006 |
dichtheid = 296 |
breedtegroad = 51/41/0/N |
lengtegroad = 5/58/0/E |
verkeersoader = [[Maas]], [[A77]], [[N271]]| 
netnummer = 0485 |
postkode = 6590-6599 |
webstie = [http://www.gennep.nl/ www.gennep.nl]|
}}
[[Ofbeelding:Stadhuisgennep.jpg|thumb|Stadhuus met op den achtergraond 't gemeentekantoar]]
'''Gennep''' is ne [[Stad (woonstee)|stad]] en [[gemiente (bestuur)|gemeente]] in de Nederlandse prevensie [[Limburg (Nederlaand)|Limburg]] en hef ne oppervlakte van 58,37 [[vierkante kilometer|km²]] (woarvan 1,60 km² water). De stad Gennep ligt op den saomenlöp van de [[revier]]en de [[Maas]] en den [[Niers]].

== Darpen en karnen ==
*Gennep
*[[Heijen]]; [[Diekendelle]] en [[Smele]].
*[[Milsbekke]]; 
*[[Ottersem]]; [[Aoldonk]] en [[Den Looi]]. 
*[[Ven-Zelderheide]]; [[Dam (Limburg)|Dam]], [[Hekkens]] en [[Zelder]].

== Geskiedenis ==
Gennep kump van et [[Keltisch]]en 'Ganapja'. Et verwis doarmet noar de plaatse van Gennep: plaatse woar 2 wateren soamenkomt, den [[Maas]] en den [[Niers]]. Op nen deurwoadboaren plaatse op dizzen plek kwamen zowal nen noord-zudeleken as ne oost-westeleken weg van de [[Romeinsen Riek|Romeinen]] samen.

Noa den [[Tweede Wereldkrieg]] blek dat under de (olde) karke al n holten karkjen van rundumme 750 estoan hef. Ondanks nen groten stadsbraand op et ende van de 16de eeuwe dee alle gegaevens hieroaver verneetegden, mot Gennep al veur 1371 heure [[stadsrechten]] verworven hebben. De stad telden zo'n 750 inwonners en was deur 3 poorten te betraeden; de Zandpoorte, de Nierspoorte en de Maaspoorte dee as leste in 1820 of-ebrokken wodden. De stad kenden geen groten greuj, veurnoamelek deur de strategiese ligging van 't noabi-j-elegen [[Genneperhuus]], woardeur veule moalen verskillenden gröppen buutenlaandse soldoaten Gennep bezetten. Et staedjen was in teggenstelling tot et kasteel onverdaedigboar, veurnoamelek deur den ofbraak van et stadskasteel dat zo'n betjen  op de plaatse van de [[Sint-Martinuskarke (Gennep)|Sint-Martinuskarke]] van vandage estoan mot hebben.

De stad hef vaak onder n ander bestuur estoan: [[Hartogdom Kleef|Kleefs]] (1441), [[Pruusen|Pruusies]] (1609), [[Eersten Fransen Republeek|Fraans]] (1794), [[Veraenigd Könninkriek der Nederlaanden|Nederlaands]] (1815), [[België|Belgies]] (1830) en wier Nederlaands (1839). 

Vanof 1540 vlöchten prottestanten noar Gennep, op den vloch veur de Spanjoarden. Deurdat Gennep in den 16de en 17de eeuwe neet tot de [[Republiek der Zeuven Veraenigde Nederlaanden|Republiek]] beheurden, wierd hier in 1660 ne [[Nederlands-hervormde karke (Gennep)|Nederduuts Gereformeerde karke]] ebouwd uut eigen middelen. Dit in teggenstelling tot de völle andere prottestantsen karken van veur 1660. Deurgoans wodden ne [[katholieke]] karke 'hervormd' en deur de [[prottestant]]en in gebruuk enommen. In t Pruusiese Gennep was dit onmeugelek, woardeur Gennep heden ten dage de oldste, uut eigen middelen betaalde, prottestantse karke op heur boadem hef stoan. De karke is [[Nederlaands Hervormd]] en ligt noast t [[Stadhuus van Gennep|stadhuus]] dat noa den groten stadsbraand van [[1597]] deur Van Bommel ebouwd wodden. Ok [['s-Heerenbarg]] en [[Venlo]] hebt n stadhuus van zien hand. De oavereenkumste tussen dee dree stadhuze bunt dudelek zichtboar.

== Bezeensweerdig ==

* Oldste huus van Gennep met [[pinakel]]gaevel uut rundumme 1525
* [[Sint-Martinustoorn (Gennep)|Martinustoorn]] uut 1869 en bi-jbeheurend karkhof
* 17de eeuwse [[Stadhuus van Gennep|stadhuus]] met [[Keramiek]]museum
* [[Nederlaands-hervormde karke (Gennep)|Eerste prottestantse karke op Nederlaands groandgebeed]] uut [[1663]]
* [[Museum Het Petershuis]], in laat-[[gotiek|gotiesen]] bouwstiel
* [[Sint-Martinuskarke (Gennep)|Sint Martinuskarke]] en museum [[Kijk-je kerk-kunst]]
* [[middeleeuwn|Middeleeuwse]] stadsmure en stadspark
* [[Beltmölle]] ''[[Den Reus]]'' uut 1848

== Uutgoande verwiezingen ==
*[http://www.gennep.nu Indrök van Gennep]
*[http://www.atlas1868.nl/li/gennep.html Kaarte van 1868 en Satellietofbeelding 2006]

{{Limburg}}

[[Kattegerie:Achterhooks artikel]]
[[Kattegerie:Gemainte in Nederlaands Limbörg]]

[[af:Gennep]]
[[an:Gennep]]
[[ca:Gennep]]
[[de:Gennep]]
[[en:Gennep]]
[[eu:Gennep]]
[[fr:Gennep]]
[[id:Gennep]]
[[it:Gennep]]
[[ja:ヘネプ]]
[[jv:Gennep]]
[[la:Gennapium]]
[[li:Gennep]]
[[ms:Gennep]]
[[nl:Gennep]]
[[pl:Gennep]]
[[ro:Gennep]]
[[sv:Gennep]]
[[vi:Gennep]]
[[vo:Gennep]]
[[war:Gennep]]
