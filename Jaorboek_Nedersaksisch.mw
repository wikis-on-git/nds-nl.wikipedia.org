Et '''Jaorboek Nedersaksisch''' is een ienmaol in et jaor uutkoemend boekwark mit artikels over de [[Nedersaksisch|Nedersaksische]] tael en [[Nedersaksische literetuur|schrieveri'je]]. Et verscheen in 2020 veur et eerst en wodt uutegeven deur Stichting Sasland in [[Oosterwoolde]] in saemenwarking mit boekenbestellen.nl in [[Zwaag]].

==Achtergroond==
Et ''Jaorboek Nedersaksisch'' wil veurzien in de liemte die as ontstaon was naodat de ''Driemaandelijkse Bladen voor taal en volksleven van het oosten van Nederland'' der in 2002 mit uutscheidden. Drievende krachten aachter et jaorboek bint onder aandere de [[Stellingwarf|Stellingwarver]] taelkundige [[Henk Bloemhoff]] en de [[Drenthe|Drèentse]] literetuurhistorikus [[Hendrik Nijkeuter|Henk Nijkeuter]].

==Verschenen dielen==
Et eerste diel in de riege, et ''Jaorboek Nedersaksisch 1 (2020)'', kwaamp end 2020 uut en bevatte de praoties die ehulden waren op et Nedersaksisch symposium van 13 september 2019 in [[Zwolle]], anevuld mit nog wiedere tael- en letterkundige artikels. Et symposium was organiseerd rond de honderdste geboortedag van taelkundige en hooglerer Nedersaksisch [[Hendrik Entjes]] (1919-2006) en et verschienen van ''Nedersaksisch in een notendop. Inleiding in de Nedersaksische taal en literatuur'' (Van Gorcum, 2019).

Et tweede diel, ''Jaorboek Nedersaksisch 2 (2021)'' kwaamp midden 2021 uut en bevatte de veurdrachten veur de 'Mannefestaosie Nedersaksische Literetuur Anno 2021' van 12 febrewaori 2021, organiseerd deur Stichting Drents Archief, Stichting Sasland en uutgeveri'je Koninklijke Van Gorcum. Wegens de [[COVID-19|coronakrisis]] vund disse mannefestaosie online plaetse. Ok dit diel van et jaorboek wodden anevuld mit artikels van tael- en letterkundige aord.

==Bronnen==
*[https://neerlandistiek.nl/2020/12/pas-verschenen-jaorboek-nedersaksisch-1-2020/ Neerlandistiek. Online tijdschrift voor taal- en letterkunde: artikel 'Pas verschenen: Jaorboek Nedersaksisch 1 (2020)' (7 december 2020)]
*Uutneudiging veur de 'Mannefestaosie Nedersaksische Literetuur Anno 2021'
*Bloemhoff, Henk, Philomène Bloemhoff-de Bruijn, Jan Nijen Twilhaar, Henk Nijkeuter en Harrie Scholtmeijer (2019), ''Nedersaksisch in een notendop. Inleiding in de Nedersaksische taal en literatuur'', Assen: Koninklijke Van Gorcum BV

{{Dia|Dit stok is eschreven in et [[Stellingwarfs]] van de Kop van Overiessel.}}

[[Kategorie:Stellingwarfs artikel]]
[[Kategorie:Nedersaksies]]
[[Kategorie:Nedersaksiese schrieveri'je]]
[[Kategorie:Nedersaksies tiedschrift]]
