[[Ofbeelding:Nostradamus by Cesar.jpg|thumb|right|Nostradamus eskilderd duur zinn zönne Cesar]]

'''Michel de Nostradame''' ([[14 december]] of [[21 december]] [[1503]] – [[2 juli]] [[1566]]), better bekeand oonder zien [[Latiens]]en naamn ''Nostradamus'', was nen [[Fraankriek|Fraansken]] [[Apotheek|apotheker]] en bekeande zeener den at verskeaidene vuurspelliges oetbrachtn, dee at wearldwied bekeand zeent ewördn. Zien bekeandste book was ''Les Propheties'' (De Profesies), woervan at n eerstn druk in [[1555]] was. Seend at dit book oetköm, en seend dee tied hoaste tooverdan of edrok is, hef Nostradamus völle volgelingn dee at saamn met de pers zegnt det'e verskeaidene grote gebuurtenisse in de wearldgeskiedenisse hef vuurzeen.

Doar steet teegn oawer det de meeste gelearde weln meant det de verbeendige tusken gebuurtenisse van de wearld en de [[Kwatrien]]n van Nostradamus vuur n groot deel te daankn is an t verkeerd oetlegn of verkeerd umme zetn (mangs met opzet) dr van, en aanders wal zo ondudelik zeent det ze nauweliks mear vuurspelnde wearde köant hebn. Doar boawn op, ginne van de bekeande weln gef genog bewies det eenn de kwatrienn zo dudelik hef oet elegd det ne gebuurtenisse in t vuurtn an eweezn kon wordn.

Det neamp nit weg det belangstellige vuur t woark van disn biezeundern kearl oet de Fraanske [[Renaissance]] nog aait beheurlik groot is, en de vuurspelliges hebt in eankele gevaln wier aanders oet elegd ewördn duur de [[Biebelcode]] too te pasn, as met aandere bekeande profetiese woarkn.

{{DEFAULTSORT:Nostredame, Michel De}}

[[Kategorie:Tweants artikel]]
[[Kategorie:Frankriek]]
[[Kategorie:Fraansken schriever]]
[[Kategorie:Profetie]]
{{Link FA|eu}}
{{Link FA|ja}}
