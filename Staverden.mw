'''Staverden''' is een [[buurtschap]] in de gemeente [[Armelo]], in de Nederlandse previnsie [[Gelderland]]. 't Dankt zien naam an 't kesteel "Staverden" dat der al veule eeuwen steet. 't Is dan ok eigenlijks meer een landgoed as een buurtschap.

De buurtschap het, inclusief 't umringende gebied, 40 inwoeners (2005). Staverden kreeg in [[1298]] [[Stad (woonstee)|stadsrechten]], mar het zich nooit as stad ontwikkeld. Toch is 't daormee mit recht de kleinste stad van Nederland (en werschienlijk de kleinste plaots mit stadsrechten ter wereld).

De buurtschap leit op de [[Veluwe]], iets in 't noordoosten van de N302 (Flevoweg), kortbie de buurtschap [[Leuvenum]] en een paor kilemeter in 't westen van 't darp [[Elspeet]]. 

== Stichting Het Geldersch Landschap ==
Staverden steet bekend um 't [[Kesteel Staverden]], de Staverdense beek en 't gelieknamige uut-estrekte landgoed dat, eigendom is van de "[[Stichting Het Geldersch Landschap]]". Disse stichting is ok eigenaar van zwat alle ouwe [[boerderieje]]n en 't grote Noorse jachthuus die in de buurtschap staon.

't Kesteel is eigendom van "[[Stichting Vrienden der Geldersche Kastelen]]" dat nauwe banden het mit Stichting Het Geldersch Landschap.

== Ontspanningszaol ==
An de "Allee", de ouwe toegangsweg naor 't kesteel, steet de "Ontspanningszaol". Disse houten barak mit klokkentorentjen is ofkomstig uut 't veurmaolige "[[Belgenkamp]]" (1914-1918, [[Eerste Wereldoorlog]]) dat argens bie [[Harderwiek]] estaon het. 't Zaoltjen wort as buurthuus gebruukt deur de inwoeners van de landgoederen "Staverden" en "[[Leuvenum]]".

==Galleri-je==
<gallery>
Ofbeelding:Staverden_01523.JPG|Karkjen
Ofbeelding:Staverden_01527.JPG|Kasteel
Ofbeelding:Staverden_01526.JPG|Waoterm√∂lle
Ofbeelding:Staverden_01534.JPG|Umgeaving
</gallery>

{{Armelo}}

[[Kattegerie:West-Veluws artikel]]
[[Kattegerie:Plaose in Gelderlaand]]
[[Kattegerie:Veluwe]]

[[en:Staverden]]
[[fr:Staverden]]
[[nl:Staverden]]
[[pl:Staverden]]
