'''Rudolf Kinau'''  ([[Hambörg-Finkwarder|Finkwarder]], [[23 meert]] [[1887]] - [[19 november]] [[1975]]) was een [[Platduuts]]e schriever, ok '''Rudl Kinau''' enuumd.

Toe as de schipperszeun Rudolf Kinau van de volksschoele kwaamp, hölp e een paar jaor laank mit an de [[Elbe|Elbevisseri'je]]. Hi'j bezöcht de matrozenschoele en dienden bi'j de marine. Daornao warkten e bi'j de Hambörger visveiling.

Zien eerste vertellegien schreef e in 1916 bi'j 't hengaon van zien oldere breur, Johann Wilhelm (Jan) Kinau, [[Gorch Fock]] enuumd, die ok in 't Platduuts schreef en die as marinier in 't [[Skagerrak]] sneuvelden. Rudolf Kinau wördden ok bekend deur zien wark bi'j de radio. Lange tied warkten e mit an de Platduutse riege ''Hör mal 'n beten to'' van de [[Norddeutscher Rundfunk|NDR]]. Van zien radiowark verscheen in boekvörm onder aandere ''Kamerad und Kameradin''. In totaal schreef e 33 boeken en verscheidene heurspullen en tenielstokken.

Kinau sprak zien gedichten en vertellegies ok in veur langspeulriegen as ''Wort und Stimme'' en ''Niederdeutsche Stimmen''. Hi'j hef een antal priezen ewunnen veur zien schrieveri'je, daorunder in 1962 de Fritz-Reuter-pries veur Platduutse literatuur. Ok kreeg e de eremedallie van de Verdienstorden der Bundesrepubliek Deutschland.

==Citaot==
''Du hest uns woll toroopen, wi schulln man ne trurig wesen?<br>
''  Dat sünd wi joo doch, Jan, - ober wi wöllt man getroost wieder leben un wöllt ook af un an mol lachen. Wöllt ne jümmer jammern üm Di, wöllt Di Dien Rauh man gönnen. Du hest joo ook lacht un lewt, hest 'n kort Leben voll Meucht un Arbeid ober ook voll Sünnschien un Lachen hatt. Un hest woll ook 'n scheunen Dood hatt. Slop nu man scheun, büst good uphoben!<br>
''  Büst jo ook jümmer bi uns! Sittst nu joo ook hier blangen mi in't Gras. Un wi kiekt beid no dat lütt scheune Dörp mit de rooden Dacken un de greunen Bäum. Un allns rundüm is so still un so fein! ----<br>
''  Dat is'n feinen Platz hier! Hier mag ick geern sitten.''

Uut: 'Achtern Diek', in Rudolf Kinau (1923), ''Blinkfüer'', Hambörg: Quickborn Verlag

==Uutgaonde verwiezings==
* [http://de.wikiquote.org/wiki/Rudolf_Kinau Duutse Wikiquote]
* [http://dispatch.opac.d-nb.de/DB=4.1/REL?PPN=116171898 Schrieveri'je van en oaver Rudolf Kinau in de catalogus van de Deutsche Nationalbibliothek]
* [http://www.lauritzen-hamburg.de/hh_strassen.html Foto's van Rudolf Kinau en vrouwe]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel|Kinau, Rudolf]]
[[Kattegerie:Duutslaand|Kinau, Rudolf]]
[[Kattegerie:Letterkunde|Kinau, Rudolf]]
[[Kattegerie:Duutse schriever|Kinau, Rudolf]]

[[de:Rudolf Kinau]]
[[nds:Rudolf Kinau]]
