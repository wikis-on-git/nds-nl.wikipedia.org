[[Ofbeelding:Borkensebaan.jpg|thumb|right|Den Borkense Baan]]
Den '''Borkense baan''' is den noam van den veurmoaligen [[spoorliene]] tussen [[Wenterswiek]] en [[Borken]] ([[Duutslaand]]). Den spoorliene wöd in [[1880]] deur [[Jan Willink]] an-elegd as onderdele van den verbinding [[Zutfent]] – [[Wenterswiek]] – [[Dorsten]] – [[Gelsenkirchen-Bismarck|Bismarck]]. Den [[Nederlandschen-Westfaalschen Spoorliene Moatschoppi-je]] had den liene in eigendom en in bedrief.

==Veurgeskiednis==
Den Achterhook, joarenlang nen vergeaten streke, wöd deur et ‘iezeren peerd’ letterlek ontslotten. Den eersten gooden verbinding mit de reste van et laand was tot stand ekommen. 

Moar a-j dachten dat dee Wentersen in den riege stoanden um nen tocht te maken mit 't spoor hef et mis. Lange blieven zie et spoor wantrouwen. Dat vült al op te maken uut kraantenartikelen dee in dee tied verschenen. 

Ieverigen krantenverslaggeavers dee den trein veurbi-j hadden zeen kommen getuugden van nen monster dat neets anders deed dan mit zien schrillen gefluut en aambörstig gepuf de peerden opschrikken en olde leu de stuupen op et lief jägen. 

Veur de leu was ‘dat niejemoods gedoete’ den tied t gesprek van den dag. ‘Wie had zien laeven edacht da’k op mien olde dag nog zo’n dink zol zien?’, zei de een. ‘A’k ‘s margens in ‘t bedde ligge en dat dink kump der langes dan schuddet mien ‘t bedde’. Wier nen ander zei: ‘Zo’n locomotief snorkt net as ‘n old varken dat de keune zeugt. bronne: [[http://www.fietsenindeachterhoek.nl/spoor.html]]

==Wat doatems==
* [[21 juni]] [[1880]]: Opening
* [[4 maart]] [[1940]]: Sluuting veur reizigers 
* [[1979]]: Sluuting veur goederen vervoer
* [[1989]]: De NS düt in et koader van heur 150ten verjoardag den liene ovver an [[Natuurmonumenten]] en den stichting [[Het Geldersch Landschap]], hiermet is et lot van den liene bezeageld. Dee organisasies kriegen elk de helfte van den liene, dee in nen [[natuurgebeed]] ligt. 

Den liende is veur et grootsten dele op-ebrokken, woarunder et dele van Wenterswiek tot net veur den grenze (dele van Natuurmonumenten) en verskillende stukke in Duutslaand. De reste ligt doar nog, zi-j et begreujd mit plaanten.

Den Borkense Baan is onderdele van den [[spoorliene Zutfent - Gelsenkirchen-Bismarck]]

==Zee ok==
* [[Lieste van op-eheaven spoorlienen in Nederlaand]]



<gallery>
Ofbeelding:Borkense Baan1.JPG|Borkense Baan an den Haverkampstegge in [[Kotten]]
Ofbeelding:Borkense Baan2.JPG|Borkense Baan van Nederlaand noar Duutslaand
Ofbeelding:Borkense Baan3.JPG|Borkense Baan van Duutslaand noar Nederlaand
</gallery>

==Uutgaonde verwiezingen==
* [http://www.railtrash.fotopic.net/c1114462.html Ofbeeldingen van den Borkense Baan uut 2006]

[[Kattegerie:Achterhooks_artikel]]
[[Kattegerie:Spoor]]
[[Kattegerie:Plaotse in Gelderlaand]]

[[nl:Borkense Baan]]
