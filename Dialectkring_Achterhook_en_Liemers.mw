De '''Dialectkring Achterhook en Liemers''' is ne vereniging met as doelstelling et samenbrengen van leu dee zich mondeling en/of schriftelijk in de streektaal van [[Achterhook]] en [[Liemers]] kӧnt oetdrukken en/of de taal propagaert; dit in samenwarking met geliekgestemde verenigingen. De veurzitter is Diana Abbink-te Brummelstroete. Het ledental stund in 2013 op 290.

De vereniging worden in 1957 opericht as de Schrieverskring Achterhook en Liemers. Dit worden later veranderd in Dialectkring um ok neet-schrievers de gelaegenheid te gevven lid te worden. Het initiatief veur de oprichting ging oet van de daomaolige oldheidkundige vereniging De Graafschap.

De kring was met-oprichter van het [[Verbond van Neersasse Dialectkringen]] (1966) en met-initiatiefnemmer van de internationale streektaalbundel ''Alles Plat(t)'' (2002). Met de [[Dialektkringe Salland en OostVeluwe]] en de [[Vrienden van de streektaal Lochem en Umgeving]] vörmp de kring sinds 2003 het ni'je [[Verbond van Nedersaksische Dialektkringen]]. Dit verbond gef veer maol in het jaor het tiedschrift ''[[De Moespot]]'' uut (oorspronkelijk opezet in 1958).

==Uutgaonde verwiezing==
*[https://www.dialectkring.nl/ Webstea van de Dialectkring Achterhook en Liemers]

{{Bron|*Dialektkring.nl}}

[[Kategorie:Achterhooks artikel]]
[[Kategorie:Schriever in 't Achterhooks|*]]
[[Kategorie:Nedersaksiese organisasie]]
