[[Ofbeelding:Birkhuhn-Gebirge.jpg|200px|right|thumb|Nen korhaann in t Boarglaandbos]]
t '''Korhoonder''' (''Lyrurus tetrix'' volgns IOC WBN<ref>[http://www.worldbirdnames.org/ Gill, F., Wright, M. & Donsker, D. (2010). IOC World Bird Names (version 2.6). ]</ref> vake ook: ''Tetrao tetrix'') is nen [[voegel|vogel]] oet de familie van [[roewpoothoonders]] ([[''Tetraonidae'']]). t Vröwken neumt ze ne '''korhenne''' en t männeken nen '''korhaann''', wat mangs ook as soortnaam gebroekt wörd.

n Haan is ongevear 50 cm laank, is zowat helemoal zwart met her en der wit op de vleugels en nen kromn start wat op ne liere lik. De henne is griesbroen met stippelige baandn oawer t lief, en ongevear 42 cm laank. 

==Vuurkomn==
Korhoonders tref iej in n groot deel van t noordn van [[Europa (continent)|Europa]], ook in [[België]] en [[Neerlaand]]. t Korhoonder is in Europa nen kultuurvolger. Van oorspoonk kon t zik good redn in haalflösse boargbossen met [[moor (toponiem|morre]]laandn en [[heed]]e. Doo't de roewe groondn oontgunn wördn, kree'j in t oostn van Neerlaand hele heedevlaktes, woer't t korhoonder zik good redn kon. Doo't de heedeveeldn verdweenn, dr mear toeristn ofkömn op t de oawerbleewne stukn, en t gebeed verdreugn, is dr weainig van de korhoonders oawerbleewn. Dit geeldt vuur heel Europa.

Op de [[Sallaand]]se heuwelrugge bie [[Hooltn]] probeert ze al verskeaidene joar de leste korhoonders te redn. Dr wördn zelfs in [[2012]] vuur €90.000,- spesjale korhoonders oet [[Zweedn]] in evlöagn, dee't vuur niej blood mossen zorgen. Dit leek good te goan; dr warn broodkoppels en zelfs verskeaidene eier oet ekömn. Op [[7 juli]] [[2012]] meeldn [[De Twentsche Courant Tubantia]] skoonwal det dr 28 kuukns dood warn egoan. Det was al t veerde achtereenvolgende joar at al de kuukns doodgoat.<ref>[http://www.tctubantia.nl/regio/11346878/Kuikens-korhoenders-sterven-massaal.ece TCtubantia.nl. ''Kuikens korhoenders sterven massaal.''] Skreewn en bekekn op 7 juli 2012.</ref> 

==Verwiezingn==
<references/>

[[Kattegerie: Tweants artikel]]
[[Kattegerie: voegel]]

[[az:Tetrao tetrix]]
[[be:Цецярук]]
[[be-x-old:Цецярук]]
[[bg:Тетрев]]
[[br:Skilgog du]]
[[ca:Gall de cua forcada]]
[[cs:Tetřívek obecný]]
[[cv:Ăсан]]
[[cy:Grugiar Ddu]]
[[da:Urfugl]]
[[de:Birkhuhn]]
[[en:Black Grouse]]
[[eo:Tetro]]
[[es:Tetrao tetrix]]
[[et:Teder]]
[[eu:Lyrurus tetrix]]
[[fi:Teeri]]
[[fo:Orri]]
[[fr:Tétras lyre]]
[[ga:Liathchearc]]
[[gd:Coileach dubh]]
[[hu:Nyírfajd]]
[[it:Tetrao tetrix]]
[[ja:クロライチョウ]]
[[kbd:Тафэмысырджэд]]
[[kk:Құр]]
[[lt:Tetervinas]]
[[ltg:Rubyns]]
[[lv:Rubenis]]
[[my:ခြေမွေးမဲ့ရစ်နက်]]
[[nn:Orrfugl]]
[[no:Orrfugl]]
[[pl:Cietrzew]]
[[pms:Tetrao tetrix]]
[[ro:Cocoșul de mesteacăn]]
[[ru:Тетерев-косач]]
[[sah:Куртуйах]]
[[se:Hurri]]
[[sk:Tetrov hoľniak]]
[[sl:Ruševec]]
[[sv:Orre]]
[[tr:Kara orman tavuğu]]
[[uk:Тетерук]]
[[zh:黑琴鸡]]
