[[Ofbeelding:Menorah7a.png|thumb|250px|De menora is een symbool van 't Jeudendom en zol oorsprunkelek deel ewest hebben van 't meubilair van de tempel van Salomo]]
't '''Jeudendom''' is 't geleuf van 't jeudse volk, 't is iene van de vrogs onstaone monotheïstische godsdiensten. Vandage de dag bestiet 't altied nog en wöd 't altied nog belejen deur jeuden, met name in Israël.

't Jeudendom kan niet makkelek in westerse hokkies stopt wödden zo as religie, ras, etniciteit of cultuur, dit umdat jeuden over 't jeudendom praot in tarms van 4000 jaor geschiedenisse. Tiedens disse lange tiedpark hebt jeuden slaoverni'je, chaos, theocratie, verovering, bezetting en ballingschop ervaort en bint zi'j in contact ewest en beïnvluud deur 't olde Egypte, Babylonië, Perzië, 't Griekse hellinisme, evenals moderne bewegingen zo as de [[Verlichting]], 't socialisme en de opköms van 't nationalisme.  'n Hele bulte kunt wi'j wel zeggen.

Jeudse geschrifen en hun geschiedenisse is vake bruukt deur aand're luu as historische fundament, daor bint aand're religies deur onstaone, zo as twi'je hele bekenden: Christendom en Islam.

Jeuden hebt 't 'n paar boeken waor zi'j hun geleuf op ebasseert hebt (Torah), en zi'j bezit boeken die bint onstaone naor anlieding van disse Torah, later op eschreven deur de zo enuumde profeten (Neviiem) en geschiedenisse vertellende de boeken (Chetoeviem). 't Totaalplaotie van disse boeken nuump zij (Torah + Neviiem + CHetoeviem =) TeNaCH. Daornaos hebt zi'j nog de Talmoed, dit bint weer honderd en/of duuzenden jaor olde opmarkingen van olde rabienen over de Torah. 
De Torah bint de boeken die deur Mosje schreven, naor interpretatie van God. De Torah kump gedeeltelek overhen met de eerste vief biebelboeken van de christenen, allene de verchillen van interpretatie en vertaling tussen jeuden en christenen bint te groot umme ze dichte bi'j mekare te zetten, zo wilt de mieste jeuden 't ok, zi'j zegt dat christenen niet met hun heilige boeken umgaot waor as zi'j veur beduult bint.

=== 't Verhaol globaal ===

==Torah==
De hemel en de eerde zol emaakt wezen deur God (deur de jeuden vake nuumt: Ha-Sjem = De Name) in 7 dagen, en al wat d'r op rond krup, zwemt en vlug. De mèènse wöd veur esteld als 'n wezen dat boven alle dieren en de natuur stiet, umdat zij naor 't beeld van God emaakt bint. 

Nao dat Adam en Chava uut 't paradies ezet bint en de vluud met Noach en de bote ebeurt bint, kump Avram an de beurte, disse kreg de boschop um vört te gao van zien laand en mut wonen in Kanaän en hi'j kreg ok 'n vrumde belofte van God, de olde kaerl zol nog 'n kinde kriegen ok al bint hi'j en zien vrowe rond de honderd jaor. 't Kind wat zi'j zult kriegen zol de stam-va wödden van 'n machtig en groots volk (en de jeuden zeg dat zi'j dat bint, maor de Arabieren zeg vulle eeuwen later ok dat zi'j dat bint). Saraj hiet zien vrowe. Naor vulle gedoe hef e dat kind (Jitschak) toch ekregen, dan kump God weer met 'n nog vrumd're verzuuk, Avraham (hi'j had de name Avraham ekregen in plaose van Avram) mut zien zönne offeren! Now, hi'j is zo trow an zien God dat e met Jitschak op stap giet naor 'n barge, en zien zönne gef zich d'r maor an over, en termee as Avraham 't mes in zien jonk wil zetten kump d'r 'n engel bi'j 'm stao die rup dat e mut stoppen en dat e bewezen hef dat e alles veur zien God wol doen. Daorbi'j had e zich bewezen dat hi'j de man is waoruut 'n priester-volk magt köm die allene richt is op disse God. 

Jitschak kreg 'n jonk, die hi'j Jäkov nuumt (Jäkov wöd later 'Jisraël' enuumt, en zien kinder wöd de 12 stammen van Jisraël). Jäkov kreg later 12 kinder. Allene hebt al zien kinder 'n hekel an Jozef, umdat dat 't lieveling'tie van va is. Op 'n keer binne zi'j met zien allen saom en bedènkt de 11 umme Jozef in 'n putte te geuien en 'm daor te laoten stikken, maor Benjamin ziet dat niet zitten en tuuvalleg kump d'r handelaren uut Egypte langes en zi'j bedèènkt zich niks en verkuchen hun klenne breurtie Jozef, later vertelt ze an hun va dat zien zönne op-evretten is deur 'n wild biest. Nao vulle gebeurtenissen in Egypte wöd Jozef uutendelek onderkeuning en kump d'r dus goed van of. Jaoren later, tiedens 'n hongersneud van 7 jaore, kump e zien breurs weer tegen 't lief, zi'j kump graon halen umdat Egypte as ienegse hebt op-eslaone, maar de jonks herkent 'm niet metiene. Uutendelek ontmuut Jäkov zien zönne weer naor jaoren edacht te hemmen dat e was op-evretten deur wilde biesten. De breurs en va kump in Egypte woon. Uut disse 12 luu bint naor 400 jaor 'n heel volk uut-egreuid, de 12 breurs wöd as stamva's ziene. 

Maor naor 400 jaor hebt de Egyptenaren dit volk as slaoven emaakt. Now kump Mosje an böd, die deur God ereupen is umme dit ni'je volk te bevriejen. Naor de bekende 10 plaogen die Mosje in name van God over Egypte hef ebracht lut Farao de 't naozaot van Jisraël (Jäkov) gaon naor 't laand dat God hen beleufd had, 't laand Kanaän waor Avraham in die tied mussen woon van God. Later as 't volk bi'j 'n groot water stiet, en niet meer verder kan gaon, kump ok nog iens Farao achter hun an, Farao is van gedachen veraandert en wil zien slaoven trugge. Dan kreg Mosje 't teken dat e op 't water mut slaon, en termee hi'j dat dut giet 't water van twi'je kaanten opzied, en 'n pad kump dreuge te staon waor as 't volk deur hen kan vluchen. Farao en zien leger verdrinkt uutèndelek in de gölven, want 't water giet gewoon weer zien gangs. 't Volk kan zien ganga gaone en op weg gaone naor 't beleufde laand. Maor, önderweg, giet d'r iets gebeuren wat altied b'langriek veur alle jeuden zol blieven: Mosje giet de barge Sinaï op umme de Torah (Wet) te öntvang van God. Hierbi'j is 't b'langriekse fundament elegd van 't Jeudendom, naos die van Avraham en Gods belofte an 'm dat zien naozaot vredig zult leven in 't laand waor as Mosje hen zol breng. Mosje en Avraham bint hierbij dan ok de b'langriekse profeten in 't Jeudendom, hun twi'je wöd as ienigsen 'maot' deur God enuumt in de Torah. An eköm in 't beleufde laand, waor as Mosje niet in mochen daor zien opstaandigheid op 'n bepaold moment, vereuverd 't volk van Jisraël heel Kanaän en giet zich daor vestigen. God hef zich an zien belofte holden.

==Chetoeviem==
Latere boeken beschrieft de tied die daornaor kump. Eerst kump Josjoea an de beurte, hi'j is de opvölger van Mosje die 't volk mut leijen tiedens de verovering van 't laand Kanaän. Nao dat zi'j 't laand in bezit hebt enum wöd 't volk eleijd deur 'richteren', dit bint luu die deur God an wèzen bint die de vrede mut bewaren in 't laand. Maar naor vulle klaogen umme 'n keuning kreg 't volk zien keuning, de eerste keuning is Sjaoel, maar disse stiet God nie an en lut Dawied zalven tot keuning. 

Maor dat lut Sjaoel niet zomaor gebeuren. Naor vulle gedoe, en de dood van Sjaoel uutèndelek, kump Dawied an de macht. Dawied is nie zomaor 'n keuninh, hi'j is deur God eprezen en God dut de belofte dat Dawieds naozaot altied 't keuninschop zol blieven beholden. Dawied was 'n echte kriegsheere en hef dan ok vulle eurlogen evoert. Met de wens dat e veur God 'n tempel wil bowen giet God nie op in, Dawied hef te vulle bloed an zien haanden. Wel kreg e de belofte dat zien zönne dat zol doen, zien zönne hiet Sjlomo. Dawied is overlèjen en Sjlomo kump an de macht. Sjlomo hef van God vulle wiesheid en riekdom ekregen, nog meer as zien va. En hi'j hef de eerste tempel bowt, waor as de erediens van God holden kan wödden zo ast in de Torah (wet) stiet, met priesters en al.

Latere verhaolen vertelt veurnamelek over de rest van de geschiedenisse van de jeuden. Met name 't keuninshuus, de zunden en de daor opvölgende ballingschop van de jeuden.

==Neviiem==
Dit rare woordtie is 'n translatie van 't Hebreeuws en 't betiekend simpelweg: Profeten. Dit woordtie wöd ebruukt veur 'n antal boeken die bint toe-ewèzen an mèènsen die in name van God espreuken hebt, de profeten. Profeten bint d'r altied al ewest bi'j 't jeudse volk en zi'j hebt altied claimt dat zi'j de woorden van God spraken. Vake wöd d'r espreuken over de zunden van 't volk en 'n antal waarschuwing. Ok hier weer kump de ballingschop an böd, sömmige boeken bint ok eschrèven tiedens de ballingschop, maor dan vake as bemuudiging veur 't volk met beloftes dat zi'j weer zult trugge kèren naor Israël (Wat dan pas weer echt gebeuren in 1948). Christenen zegt dat zi'j in de profeten-geschrifen anwiezing kunt vin veur Jezus als zijnde de Mosjiach, want d'r bint anwiezing in de jeudse boeken te vin dat 'n naozaot van Dawied zol köm opstaon en 't volk weer trugge zol breng naor Jisraël, hi'j zol de mèènsheid redden en iederiene bekeren töt de God van Jisraël en de endtied zol daormet begun. Maor jeuden hebt 'n heel aand're ideeje over de Mosjiach dan christenen en di-s dan ok vake de anleiding ewest töt ruzies tussen jeuden en christenen.

==De dartiene geleufs principes van Maimonides (RaMBaM)==
De dartiene belangriekse groondslagen van de jeudse godsdienst, zo as neer-ezet bint door codificator en godsdienst filesofe Maimonides (1135-1204). 
Disse wödt hier in 't kört weer-egeven an de haand van 't jeudse gebedsboek Siach Jitschak van 't Nederlaans-Israëlies Karkegenootschop:

''Ik geleuve d'r völledig an,''
1. dat God de ienige schepper en leijder is van al wat eschaopen is en töt staand kwom, kump en köm zol.

''Ik geleuve d'r völledig an,''
2. dat God 'n absoluten ienheid is, onvergelijkelik met wukke ienheid ok; dat allene hi'j God is, die d'r waren, d'r is, en zol altied ween.

''Ik geleuve d'r völledig an,''
3. dat hi'j gien lief hef, hi'j gien liefelikke functies bezit en dat van 'm gien veurstelling mooglik is.

''Ik geleuve d'r völledig an,''
4. dat men allene töt 'm zien gebed mag richen en dat men dit niet töt 'n aander magt doen.

''Ik geleuve d'r völledig an,''
5. dat e de eerste en de leste is.

''Ik geleuve d'r völledig an,''
6. dat al wat de profeten hebt ezegt waorheid is.

''Ik geleuve d'r völledig an,''
7. dat Mosje de waore profeet waren, die nooit zien weerga hef had of zol hebben.

''Ik geleuve d'r völledig an,''
8. dat de heule Torah, zo as wi'j op 't moment hebt, dezulfen is wukke God an Mosje hef egeven.

''Ik geleuve d'r völledig an,''
9. dat disse Torah niet te veraanderen is, dat d'r gien aandere bestiet, die van God ofkömstig is.

''Ik geleuve d'r völledig an,''
10. dat God de haandeling en de gedachen van alle mèènsen kent.

''Ik geleuve d'r völledig an,''
11. dat hi'j beleunt wie zien gebeuden naokömt, en straft wie zien gebeuden overtredt.

''Ik geleuve d'r völledig an,''
12. dat de mosjiach zeker zol köm en al kan e lang weg blieven, ik verwachte iedere dag zien kömst.

''Ik geleuve d'r völledig an,''
13. dat d'r iene opstaanding van de dojen zol ween op 'n tied dat de schepper, wiens naome prezen is en wiens faom zo hoge en veur altied verheben is, 't wille.

{{Dialekt|sdz}}
[[Kattegerie:Jeudendom]]

{{Link FA|ka}}

[[nds:Jodendom]]
[[ace:Yahudi]]
[[af:Judaïsme]]
[[als:Judentum]]
[[am:አይሁድና]]
[[an:Chudaísmo]]
[[ar:يهودية]]
[[arc:ܝܗܘܕܝܘܬܐ]]
[[arz:يهوديه]]
[[ast:Xudaísmu]]
[[az:İudaizm]]
[[ba:Йәһүҙилек]]
[[bar:Judntum]]
[[bat-smg:Jodaėzmos]]
[[be:Іудаізм]]
[[be-x-old:Юдаізм]]
[[bg:Юдаизъм]]
[[bjn:Agama Yahudi]]
[[bn:ইহুদি ধর্ম]]
[[bo:ཡིའུ་ཐའེ་ཆོས་ལུགས།]]
[[br:Yuzevegezh]]
[[bs:Judaizam]]
[[ca:Judaisme]]
[[ceb:Hudaismo]]
[[ckb:ئایینی یەھوودییەت]]
[[co:Ghjudaisimu]]
[[crh:Yeudilik]]
[[cs:Judaismus]]
[[cv:Иудейсем]]
[[cy:Iddewiaeth]]
[[da:Jødedom]]
[[de:Judentum]]
[[diq:Cıhudiye]]
[[dv:ޔަހޫދީދީން]]
[[el:Ιουδαϊσμός]]
[[en:Judaism]]
[[eo:Judismo]]
[[es:Judaísmo]]
[[et:Judaism]]
[[eu:Judaismo]]
[[ext:Judaísmu]]
[[fa:یهودیت]]
[[fi:Juutalaisuus]]
[[fiu-vro:Judaism]]
[[fo:Jødadómur]]
[[fr:Judaïsme]]
[[frp:Judâismo]]
[[fur:Ebraisim]]
[[fy:Joadendom]]
[[ga:An Giúdachas]]
[[gd:Iùdhachd]]
[[gl:Xudaísmo]]
[[hak:Yù-thai-kau]]
[[he:יהדות]]
[[hi:यहूदी धर्म]]
[[hif:Judaism]]
[[hr:Judaizam]]
[[ht:Jidayis]]
[[hu:Zsidó vallás]]
[[hy:Հուդայականություն]]
[[ia:Judaismo]]
[[id:Agama Yahudi]]
[[ie:Judeisme]]
[[ig:Judaism]]
[[io:Judaismo]]
[[is:Gyðingdómur]]
[[it:Ebraismo]]
[[ja:ユダヤ教]]
[[jv:Agama Yahudi]]
[[ka:იუდაიზმი]]
[[kab:Tudayt]]
[[kk:Иудаизм]]
[[kl:Juutit]]
[[kn:ಯಹೂದಿ ಧರ್ಮ]]
[[ko:유대교]]
[[krc:Иудейлик]]
[[ksh:Jüddedom]]
[[ku:Cihûtî]]
[[kw:Yedhoweth]]
[[ky:Иудаизм]]
[[la:Religio Iudaica]]
[[lad:Djudaismo]]
[[lb:Juddentum]]
[[lbe:ЖугьутӀнал дин]]
[[lez:Иудаизм]]
[[li:Joededom]]
[[lij:Ebraiximo]]
[[ln:Boyúda]]
[[lt:Judaizmas]]
[[lv:Jūdaisms]]
[[mg:Jodaisma]]
[[mk:Јудаизам]]
[[ml:യഹൂദമതം]]
[[mr:ज्यू धर्म]]
[[ms:Agama Yahudi]]
[[mt:Ġudaiżmu]]
[[mwl:Judaísmo]]
[[my:ဂျူးဘာသာ]]
[[mzn:یهودیت]]
[[nah:Judaísmo]]
[[nap:Ebraismò]]
[[new:यहुद धर्म]]
[[nl:Jodendom]]
[[nn:Jødedommen]]
[[no:Jødedom]]
[[nrm:Judaïsme]]
[[nso:Sejuda]]
[[oc:Judaïsme]]
[[os:Иудаизм]]
[[pap:Judaismo]]
[[pdc:Yuddedum]]
[[pih:Judaism]]
[[pl:Judaizm]]
[[pnb:یہودیت]]
[[ps:یهودیت]]
[[pt:Judaísmo]]
[[qu:Hudyu iñiy]]
[[rm:Giudaissem]]
[[ro:Iudaism]]
[[ru:Иудаизм]]
[[rue:Юдаїзм]]
[[sah:Иудаизм]]
[[scn:Judaismu]]
[[sco:Judaism]]
[[sh:Judaizam]]
[[simple:Judaism]]
[[sk:Judaizmus (náboženstvo)]]
[[sl:Judovstvo]]
[[so:Yuhuuda]]
[[sq:Judaizëm]]
[[sr:Јудаизам]]
[[stq:Juudendum]]
[[sv:Judendom]]
[[sw:Uyahudi]]
[[szl:Judajizm]]
[[ta:யூதம்]]
[[te:జుడాయిజం]]
[[tg:Дини яҳудӣ]]
[[th:ศาสนายูดาห์]]
[[tl:Hudaismo]]
[[tpi:Judaisim]]
[[tr:Yahudilik]]
[[tt:Yəhüd dine]]
[[ug:يەھۇدى دىنى]]
[[uk:Юдаїзм]]
[[ur:یہودیت]]
[[uz:Yahudiylik]]
[[vi:Do Thái giáo]]
[[wa:Djudayisse]]
[[war:Judaismo]]
[[yi:יידישקייט]]
[[zh:犹太教]]
[[zh-classical:猶太教]]
[[zh-min-nan:Iû-thài-kàu]]
[[zh-yue:猶太教]]
