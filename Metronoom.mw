[[Ofbeelding:Metronomes 101.jpg|duumnegel|300x|rechs|2 soortn metronooms: leenks elektries, rechts mechanies]]
n '''Metronoom''' is n apparaat wat in de [[muziek]] wördt gebroekt um de tel van de muziek an te geewn. [[Muzikaantn]] gebroekt t um de moate van de muziek te hooldn of snelheaid te bepoaln. t Woord is saamn esteeld oet twee [[Grieks]]e wöarde: ''Metron'' wat ''moate'' beteeknt, en ''Nomos'' wat ''ofsteln'' beteeknt.

De eerste metronooms warn mechanies. Dee wordt nog altied wal verkoch, mear de elektroniese metronooms beent rechtevoort mear in trek, umdet dee mear meugelikheedn hebt en makkeliker beent met te nemn. Op t internet he'j rechtevoort ook verskeaidene online metronooms, dee't ook prima woarket.

t Idee van n metronoom is oet eveundn duur [[Ditrich Nikolaus Winkel]] oet [[Amsterdam]] in [[1812]], en is wieter oet ewoarket duur n [[Duutslaand|Duutser]] [[Johann Mälzel]] in [[1816]]. Hee bedach n vorm zo as den non nog bekeand is.

== Woarking ==
Mechaniese metronooms woarket net as ne [[klokke]]: Ze hebt nen (rechtopstoanden) slinger woeran n gewicht haank. Den slinger geet hen en wier, woerduur n tiknd geluud wördt emaakt. Det gef t [[tempo]] an. Duur t gewicht umhooge te zetn beweg n slinger laankzamer hen en wier, woerduur n laankzamer tempo wördt an egeewn. Sommige metronooms köant, as anduudige van n [[moatsoort]], um de zovölle tikn n belken loatn kleenkn.

Van elektroniese metronooms bestoat hele seempele versies ongevear zo groot as nen [[pinpas]], tot hele ingewikkelden, zoas n ''Dr. Beat''. De seempeln köant net zo völle as n mechaniesen (alleene seempele moatsoortn angeewn), en de ingewikkeldn köant ook [[aparte moatsoortn]] angeewn, of verskilnde ritmes duur mekoar ofspöln. n ''Dr. Beat'' kan zelfs de moate (in t [[Engels]]) metkuiern.

== Oetgoande verbeendege ==
* [http://www.metronomeonline.com/ www.metronomeonline.com (Engels) ] ne Webstea met nen verstelboarn metronoom
* [http://www.get-tuned.com/online_metronome.php Nog ne webstea met nen wat sekuurderen metronoom]
{{Dia|Disse bladziede is eskreewn in t [[Riesns]]}}

[[Kategorie:Tweants artikel]]
[[Kategorie:Muziek]]
