[[Ofbeelding:Fruit salad.JPG|right|250px|thumb|n Schoal mit bool]]

'''Bool''' (of '''Bowl''') is n [[gerecht]] woarbie verschaaidene [[vruchten]] ien lutje stukjes sneden worden en soamen ien n [[schoal]] doan worden. Hierbie gaait den voak draank, zo as [[likeur]], [[beernswien]] of [[wien|droevenwien]]. Ook gaait der van oldsheer [[limenoade]] ien, aanmengd mit wat [[woater]]. Tegenswoordeg zugt man aal meer dat man vruchten oet blik nemt dij al sneden binnen en op siroop stoan, woardeur man t allend nog ien n schoal doun mout en de draank der bie doun hoft.

Ien [[Grunnen (provìnzie)|Grönnen]], môr ook op aander steden, wordt bool van oldsheer serveerd op [[verjaordag|verjoardoagen]]. As man vrouger ien Grunnen op verjoardag kwam, en bie summege olle luu nog aal, den kreeg man eerst n kopke [[kovvie]] mit n plak kouk en doarnoa nog n kopke kovvie of [[Tee (draank)|tee]] mit n gebakje. Doarnoa kwammen den de hapjes op toavel en voak ston der den n schoal bool op t schuddelbred woar man zulf wat oetpakken kon mit n [[slaif]]. Tegenswoordeg wordt t ook nog wel eten as [[toetje]], eventuweel mit [[ijs]], veuraal mit de feestdoagen. 

[[Kategorie:Grunnegs artikel]]
[[Kategorie:Gerecht]]
