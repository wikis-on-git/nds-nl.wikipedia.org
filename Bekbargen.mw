[[Bestaand:Kadastrale gemeente Beekbergen in 1866.gif|thumb|Kaarte van de kadastrale gemeente Bekbargen uut 1866. De grenzen kommen overene mit die van t vroggere karspel Bekbargen tot 1653.]]
'''Bekbargen''' (ok wel: ''Beekbargen''; [[Nederlaans|Nederlands]]: ''Beekbergen'') is n darp en vroggere gemeente in de gemeente [[Apeldoorne (gemeente)|Apeldoorne]], in de [[Nederlaand|Nederlandse]] provinsie [[Gelderlaand|Gelderland]]. t Darp, dat op de rand van de [[Veluwe]] ligt, net ten zuden van de plaatse [[Apeldoorne (stad)|Apeldoorne]], besteet buten de bebouwde komme veural uut bossen in t zuudwesten en landbouwgrond in t noordoosten. Buten de bebouwde komme he'j naost t buurtschop [[Engeland (Apeldoorne)|Engeland]] n antal [[bungalowpark]]en, kämpings en hotels. Ok he'j verschillende verzörgingstehuzen en t daklozenopvang Het Hoogeland. Begin 2014 had Bekbargen 4.473 inwoners. Van dat antal woonde drie viefde in de kern van t darp.

==Darpskern==
Sentraal deur de kern van Bekbargen löp de Darpstraote, waor de meeste winkels en horekagelegenheden zitten. Ok he'j daor t multifunksionele sentrum "De Hoge Weye", waorin onder andere de enigste basisschole van t darp zit, de uut 1818 stammende OBS Beekbergen. In de buurte van de Darpstraote he'j de uut de [[15e eeuw]] stammende [[Nederlaanse Hervormde Karke|hervormde karke]]. In Bekbargen steet ok n griffemeerde karke, de Eben-Haëzerkarke, waorvan t gebouw uut 1960 stamt.

Bekbargen is ontstaon in de [[11e eeuw]] nao de bouw van n veurganger van de hervormde karke zo as die de noe steet. In 1860 begun n bevolkingsgruui die zich veurnamelik in de [[20e eeuw]] veurdee. Deur die bevolkingsgruui is t darp zo groot eworden as t noe is.

==Eerste vermelding==
De eerst bekende vermelding van t darp Bekbargen mit zien name kömp uut de hoge [[middeleeuwen]]. Zo vun der volgens n geschrift uut 1243 n rechtszitting plaatse op de Uchtelerbarg in de buurte van Bekbargen (in t geschrift ''Bekberge'' eneumd). De presieze Latiense tekste is: "in monte, quu dicitur Uchtelerberg, prope Bekberge". Op die barg in [[Ugchelen]] ha'j t [[Herenhul]], waor töt de 17e eeuw rechtesproken wordden. In de zelfde eeuw bint ze begunnen mit de ontginning van de moerasbossen in t baekdal van de Olde Baeke. De grond wordden gebruukt as weiland veur beesten en deur de ontginning gruuiden de totale oppervlakte van de landbouwgrond.

== Geografie ==
{{Tabel wiendroze
| titel = Angrenzende plaatsen
| posisie = right
| N=[[Apeldoorne (stad)|Apeldoorne]]
| NW=[[Ugchelen]]
| O=[[Lieren]]
| ZW=[[Hoenderloo]]
| ZO=[[Loenen (Apeldoorne)|Loenen]]
}}
Bekbargen ligt an de rand van de [[Veluwe]], en ok op de rand van die stuwwalle, die op dat punt overgeet in de [[Iesselvallei]]. Deur zien ligging op de flank van die stuwwalle is t darp n [[flankesdarp]]. De stuwwalle ontstaon is tiejens t [[Saalien]]. De geologie van t darp mit n variasie van baekdallen en [[dekzand]]en hef t darp n antrekkelike plaatse veur bewoning emaakt. De dekzanden bint ontstaon tiejens t [[Weichselien]], de veurige iestied. Deurdat de [[Noordzee]] destieds dreugelag bracht de wind t zand van de baodem van de Noordzee naor t vasteland van Nederland. De leste iestied zörgden ok veur erosie van de stuwwalle, deurdat smeltwater aover t land stroomden. Umdat de grond permanent bevroren was, kon t smeltwater niet de grond in. Deur t natter wordende klimaot ontstonnen op de dekzanden bossen in Bekbargen en zien umgeving. Deur t verdwienen van veule planten ontstonnen der later in t gebied nog podzolgronden. Korter elejen is t landschap van Bekbargen veranderd deur vroggere landbouwmethodes. Veurbeelden van aoverbliefsels daorvan bint de [[wildwalle]]n en de openakkers die gebruukt wordden veur landbouw mit behulp van [[heed (vegetasie)|heedvelden]].

Deur Bekbargen löp ene [[baeke]], de [[Olde Baeke]], die in veurgaonde eeuwen gebruukt wordden um watermölles in bewaeging te brengen. Die watermölles wordden gebruukt veur t malen van graon en t maken van papier. De baeke löp deur n [[baekdal]].

== Uutgaonde verwiezing ==
{{Commonscat|Beekbergen}}

{{Apeldoorne}}

[[Categorie:Geografie van Apeldoorne]]
[[Categorie:Plaats in Gelderland]]
