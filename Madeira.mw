{{Regio
| naam = Madeira
| bestandsnaam vlagge = Flag of Madeira.svg
| bestandsnaam wapen = Coat_of_arms_of_Madeira.png
| lokasie = LocationMadeira.png
| ligt in = [[Portugal]]
| oppervlakte = 797
| talen = [[Portugees]]
| heufdstad = [[Funchal]]
| religie = [[Rooms-Katholieke Karke|rooms-katholiek]]
| breedtegraod = 32/22//N
| lengtegraod = 16/17//W
| inwoners = 267.938 | dichtheid = 300 
| munteenheid = [[euro]]
| tiedzaone = UTC 0
| ofbeelding2 = Madeira 71.jpg
}}
'''Madeira''' (uutspraak: {{IPA|[mɐˈðejɾɐ]}}, [[Portugees]] veur ''holt'') is n eiland in de [[Atlantiese Oseaan]], ongeveer 700 kilometer ten westen van [[Afrika]] en 1000 kilometer ten zuudwesten van de [[Portugal|Portugese]] kust. Samen mit [[Porto Santo]] en de zudeliker liggende eilanden [[Ilhas Desertas]] en [[Ilhas Selvagens]] vörmp t de archipel en autonome regio Madeira van [[Portugal]]. De [[Azoren]] hebt binnen Portugal de zelfde staotus. De grootste stad op Madeira is [[Funchal]], dat geliek ok de heufdstad is van de autonome regio.

Madeira hef n mirakels mild [[klimaot]], de temperatuur ligt haost altied tussen de 16 en 22&nbsp;°C. t Eiland is deur de natuur, de veule bossen en de bargen populaer bie wandelaars en natuurgenieters. Umdat de kust veural uut stikke rotswanden bestiet en der zwat gien zandstranden bint, is der op Madeira gien massatoerisme. De eilanden hebt n [[Vulkaan|vulkaniese]] oorsprong. De hoogste barg is de Pico Ruivo (1862 m).

De bekendste spesialiteit uut de Madeirese keuken is de verstarkte dessertwien die dernaor vernuumd is. Behalve deur disse Madeira-wien stiet t eiland ok bekend um de espada, de [[zwarte daegenvis]] (''Aphanopus carbo'').

De veule exotiese bloemen die der in t wild gruuien kenmarken t eiland zodaonig dat Madeira ok wel t bloemeneiland enuumd wordt. t Eiland hef n koppel endemiese vogelsoorten waorvan de Madeiravinke de bekendste is. Ok he'j veule [[laurierbos]]sen (''laurisilva'') op Madeira, dit landschopstype stiet ok op de [[UNESCO]]-[[weerldarfgoedlieste]]. Deur de vulkaniese oorsprong kump der op de eilanden gien enkel inheems zoogdier veur.

Madeira kenmarkt zich deur zien unieke netwark van [[levada|levada's]]; smalle irrigasiekanalen die aover t hele eiland deur de bargen an-elegd bint. Vanwege de stikke noordkust is de kolonisasie van t eiland an de minder stikke zuudkust begunnen, waor ok de heufdstad Funchal ligt. t Water vanuut de bargen in t noorden wordden via de levada's naor t relatief dreuge zuden ebracht. Langes disse levada's is altied n voetpad an-elegd, um onderholdswarkzaamheden te vergemakkeliken. Op partie plekken bint disse päächies mar 20 sentimeter breed en lopen ze vlak langes n stikke ofgrond. Op andere plaatsen bint ze zwat twee meter breed. A'j goed op de börties let en eventuele adviezen van de lokale bevolking opvolgt, bint ze geschikt um derlanges te kuieren.

== Bestuurlike indeling ==
Madeira is onderverdeeld in de volgende gemeenten:
* [[Calheta (Madeira)]]
* [[Câmara de Lobos (gemeente)|Câmara de Lobos]]
* [[Funchal]]
* [[Machico]]
* [[Ponta do Sol]]
* [[Porto Moniz]]
* [[Porto Santo (gemeente)|Porto Santo]]
* [[Ribeira Brava (Madeira)|Ribeira Brava]]
* [[Santa Cruz (Madeira)|Santa Cruz]]
* [[Santana (Madeira)|Santana]]
* [[São Vicente (Madeira)|São Vicente]]

== Bevolking ==
Toe Madeira in de [[15e eeuw]] deur de Portugezen ontdekt wordden, was t niet deur mensen bewoond. De eerste bewoners waren Portugezen, die veural uut de provinsie Minho kwammen. Hoewel de bevolking dus van oorsprong Portugees is, hef zich op Madeira en op de eilanden die der kortbie liggen in loop der jaoren n eigen amparte kulturele identiteit ontwikkeld.

== Foto-uutstalling ==
<gallery>
Bestaand:Hofi0006-24.jpg|Levada op Madeira
Bestaand:Madeira_Route_naar_Pico_do_Arieiro_2004_05_18.jpg|Route naor de Pico do Arieiro
Bestaand:Thunder lightning Garajau Madeira 289985700.jpg|Onweer, Garajau
Bestaand:2010-03-02 18 11 04 Portugal-Caniçal-2.jpg|[[Farol da Ponta de São Lourenço]] op t eilandtien [[Ilhéu do Farol]]
Bestaand:Ponta de São Lourenço - Aug 2012 - 05.jpg|t Oostelike schiereiland [[Ponta de São Lourenço]]
</gallery>

== Geboren op Madeira ==
* [[Cristiano Ronaldo]], voetballer

== Uutgaonde verwiezing ==
{{Commonscat|Madeira}}

{{Dialekt|ovel|Heerde|Algemene Nedersaksiese Schriefwieze}}

[[Kategorie:Eilaand]]
[[Kategorie:Afrika]]
[[Kategorie:Portugal]]
