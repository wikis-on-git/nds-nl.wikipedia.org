[[Ofbeelding:Stappest - speulende kiender.jpg|thumb|[[Stappest]]er kiender bij een diggelhuus]]
Een '''diggelhuus''' of '''diggelhoes''' was (töt) in de twintigste ieuw in verscheiden [[Nedersaksisch]]e contreien ([[Grunnen (provìnzie)|Grunning]], [[Drenthe]], [[Stellingwarf|Stellingwarven]], [[Oaveriessel|Aoveriessel]]) een plekke waor kiender, veural maagies, speulden mit [[scharve|schaorten]] (scharven, diggels) van [[diggelwark]] (diggelgoed, schaoregoed, eerdewark/porselein). Brak der een koppien, schötteltien, börd of pot, dan kregen de kiender de schaorten umme mit te speulen.

"Diggelhuus(ien) speulen" of "huusien speulen" höld in det de schaorten mooi uutestald wördden en der dan een huusholden nao-espeuld wördden. Vake waren der veur de kiender buten bij 't huus wat plaanken etummerd, of hadden ze een stellage van bakstien, waor ze de schaorten op kunden zetten. Die wördden dan mooi esorteerd, kleur bij kleur.

De eerste dichtbundel in 't [[Drèents]] was'' 't Diggelhoes'' (1948) deur [[L.A. Roessingh]].

==Nedersaksisch==
*[[Drèents]]:
**''diggelhoes'' ([[Noordenvelds|ND]], [[ZOD]]), ''diggelhuus''
*[[Grunnegs]]:
**''speulhoeske''

==Bronnen==
*Dr. J. Bergsma (samenstelling) (1906), ''Woordenboek, bevattende Drentsche woorden en spreekwijzen. Aflevering I'', Stad: J. B. Wolters
*Henk Bloemhoff (2005), ''Stellingwerfs - Nederlands Verklarend Handwoordenboek'', Berkoop/Oldeberkoop: Stichting Stellingwarver Schrieversronte
*Dr. G.H. Kocks (samenstelling) (1996), ''Woordenboek van de Drentse dialecten'', Assen: Van Gorcum
*Jan Poortman (1982), ''De baandrekel'', Möppelt: Krips Repro Meppel

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Nedersaksiese kultuur]]
[[Kategorie:spel]]
