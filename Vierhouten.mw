'''Vierhouten''' ({{Audio|Vierhouten.ogg|uutspraak}}) is een darp in de gemeente [[Nunspeet]], in de [[Nederlaand|Nederlaanse]] previnsie [[Gelderlaand]]. 't Is elegen op de [[Veluwe]], tussen [[Elspeet]], Nunspeet en [[Vaossen]]. Vierhouten hef 753 inwoeners (1 jannewaori 2008).

't Verenigingsleven en de rest van de Vierhouter saomenleving hef as centraol punt 't darpshuus [[Horsterhoek]]. In dit darpshuus kommen de Vierhouters saomen deur middel van onder aandere activiteiten en feesaovenden.

==Geschiedenis==
Vierhouten werd vrogger ''Vierholten'' enoemd. De naom zou verwiezen naor de vier bossen die rondum 't darp liggen. Dit zouen dan de Vierhouterbos, de Vreebos, de Elspeterbos en de Gortelsebos wezen. An de waorheid van disse theërie wort etwiefeld, mar toch is disse verklaoring van de naom Vierhouten de meest gebruukte.

Een aandere theorie is dat de naom zou kommen van de Nunspeterfemilie Vierholt (laoter Vierhout). Zie hen vrogger schienbaar veul landeriejen ehad op de plaots waor Vierhouten noen ligt.

Deur zien ligging in de bos en an de heide is Vierhouten een druk bezochte [[recreaotie]]plaots, met veul [[camping]]s en [[hotel]]s.
Niet veur niets is hier de oudste camping van Nederlaand evestigd. Camping "Saxenheim" (noen "Samoza") werd al begun twientiger jaoren op-ericht. De ouwe [[kantine]] uut 1927 (enige jaoren nao de opening van de camping ebouwd) is nog altied anwezig en staot op een heuvel centraol op de camping elegen.

De Paosheuvel in Vierhouten is een kampeer- en saomenkomstterrein, dat tot in de jaoren vuuftig grote bekendheid geneut as "heilige grond" veur de [[Arbeiders Jeugd Centrale]] (AJC), de jeugdorganisatie van de [[SDAP]] en de [[Partij van de Arbeid|PvdA]].

In de umgeving van 't darp werden vanof de jaoren twientig van de twientigste eeuw diverse villa's en landhuzen ebouwd. De bekendste daorvan is 't rieksmonument "[[Noorderheide]]", een ontwarp van architect [[Eschauzier]]. Disse villa werd in 1939 ebouwd en bewoend deur de bekende Rotterdamse haovenberon [[D.G. van Beuningen]]. 

In disse villa hingen jaorenlang wereldberoemde schilderiejen, die noen onder-ebroch bin in 't [[museum Boijmans Van Beuningen]] te Rotterdam.

Vierhouten was tot halverwege de twientigste eeuw een typisch Veluws boerendarp. Daor is noen wienig meer van over. Veul ouwe boerderiejen verdwenen, werden onherkenbaor verbouwd of kwammen in haanden van minse van buten 't darp (op de Veluwe "import" enoemd). Ok vielen der enkele ten prooi an de vlammen.

In vuuftig jaor tied is 't anzien van 't darp dan ok flink veraanderd. 't Is noe veural een forensendarp en "echte" boerenbedrieven bin der nie meer te vienen. Een praachtig bewaord ebleven boerderieje is 't [[rieksmonument]] "De Jonge Stee" an de Plaggeweg 26. Disse [[boerderieje]] is nog volledig intact en hef nog vele ouwe details zoas een grote [[schouw]], [[bedstede]]n en een [[opkaomer]]. Ok 't arf is mooi bewaord 'ebleven mit een ouwe [[schaopskooi]], waogenschuur en [[hooibarg]].

==Bezienswaordigheden==

===Verscholen Darp===

Een bekende bezienswaordigheid is 't veurmaolig onderdukerskamp "[[Verscholen Darp]]" an de [[Pas-opweg]]. Hier zaoten in de [[Tweede Wereldoorlog]] veul onderdukers verbargen.
Der bin een drietal hutten nao-ebouwd en restanten van de ouwe hutten bin der ok nog terug te vienen. Bie 't kamp staon ok een tweetal gedenkkeien.
Wat veerder in de richting van Vierhouten staot an de Tongerenseweg nog een monument dat herinnert an de fusillaotie van een aantal [[joden]] op die plek.
An de Nunspeterweg 1 in 't darp Vierhouten zelf, is een klein museum in-ericht dat herinnert an dit kamp en de [[Tweede Wereldoorlog]].

===Vierhouterbos===

De [[Vierhouterbos]], een oud maolebos dat veule eeuwen in gemeenschappelijk gebruuk was bie de Vierhouters. Men viendt der ouwe eiken[[hakhout]]bossen, beukenbossen, naoldbossen, een [[pinetum]], ouwe grafheuvels en helemaole achterin de bos 't naotuurgebied "Noorderheide" mit de waoterwarken van Van Beuningen.

Tot in de jaoren 80 was de bos partekelier eigendom. 't Was vrogger een geliefd wandel- en jachtgebied en regelmaotig waoren der ok leden van het [[Koninklijk Huus]] te vinden bie [[jachtpertiejen]]. Tegenwoordig is de bos van [[Staotsbosbeheer]] en bunt de grote jachtpertiejen verleden tied. 

Staotsbosbeheer het veul oude paoden dicht-egooid of laoten dichtgreuien. Het aontal paoden beparkt zich dan ok tot veulal brede boswegen en enkele smallere paoden. Onlangs het men echter wel weer de historische [[Niersenseweg]], een oude lokaole [[weg]], deels open-emaakt.

Der kommen veul dieren veur in de Vierhouterbos, waoronder: [[edelhert]], [[damhert]], [[ree]], [[wild zwien]], [[moeflon]], [[Kateker|eekhoorn]] en [[vos]]. Zeldzaome diersoorten die der veurkommen bun 't [[vliegend hert]] en de [[das]].

===Elspeetse Heide===

De [[Elspeetse Heide]], een praachtig glooiend heideveld mit enkele vennen. Een restaant van de immense heidevlakte die dit deel van de Veluwe ooit bedekt hef.

De Elspeetse Heide is argeologies van grote waorde, deur anwezigheid van oude eikenhakhoutbosjes en [[grafheuvels]].

===Vierhoutense Heide===

Ut laandgoed [[Vierhoutense Heide]], een gebied met [[bos]], een stuk [[heide]] en een [[zandverstuuving]]. 
Het 120 [[hectare]] greute [[landgoed]] is een prachtig waandelgebied en vrie te bekieken.
Het is een overbliefsel van een uut-estrekt heide- en stuufzandlandschap dat nu grotendeels is bebost.

Op het heideveld greuen veul [[jeneverbes]]en, een bescharmde inheemse coniferensoort. Disse jeneverbesenpopelaotie is onlangs deur Eurepese supsiedie ontdaon van aandere bomen en struuken, die de ontwikkeling vaan de jeneverbesen in de weg stungen.

Op het landgoed ligt de "[[Gobiwestijn]]", plaotselijk beter bekend als "De Zandverstuuving" of "'t Zaand". Op disse kleine [[zandverstuuving]] stuuft het zaand nog altied, maor t gebied dreigt te vergrassen. Daorum wordt de zandverstuuving af en toe weer hersteld, deur de grassen weg te haolen.
Over de zandverstuuving loopt de Waskolkweg, een oude verbindingsweg tussen Vierhouten en het [[heetven]] de "[[Waschkolk]]" bie [[Nunspeet]]. In de "Waschkolk" werden vrogger de schaopen ewassen um daorna op de [[schaopenmarkt]] bie herberg 't [[Soerel]] verkocht te worden.

Dit landgoed is partecelier bezit en eigendom vaan de erven [[Enschedé]]. De familie Enschedé bezit al honderden jaoren een drukkerieje, vooral bekend omdat daor sinds jaor en dag de Nederlandse [[bankbiljetten]] edrukt worden.

===Heemtuun De Heimanshof===

[[Heemtuun]] De Heimanshof is een van de oudste [[heemtuun]]en van Nederland. Disse tuun werd in 1935 an-elegd deur warkloze jongeren van de [[Arbeiders Jeugd Centrale]], bie wieze van [[warkverschaffing]]spreject.
De heemtuun lig verscholen op het terrein van camping De [[Paosheuvel]] an 't Frusselt 30 te Vierhouten en is zelfs bie veul Vierhouters onbekend.

De Heimanshof, plaotselijk ok wel bekend as Bruilse Viever of Bronse Viever, is een landschapstuun van 1/2 [[hectaore]] waorin alle planten verzaomeld worden die van neture op de Veluwe greuien.

Veur de [[Tweede Wereldoorlog]] was het een proeftuun met [[moeras]] en een uut-egraoven [[viever]] en een weelde an planten, gressen en mossen uut alle delen van [[Nederland]]. 
Nao de oorlog lag de tuun er jaorenlang verwaarloosd en overwoekerd bie. In de jaoren 90 hen vriewiligers de heemtuun weer in ere hersteld.
De tuun is vernoemd naor [[Eli Heimans]], onderwiezer en netuurbescharmer.

Op het terrein bevienden zich onder meer wallen met beuk-n en eik-n, een naoldboombosjen, een vaorenhoek, een [[heide]]heuvel, een [[blauwgres]]land, een bloemenwei, een [[leemkule]], een [[rogge]]akker, een moerasjen en een [[muurtuun]]. Deur de tuun lup de Nunbeek, die een grote en kleine viever van waater veurziet.
Bie de ingang van de tuun staon vitrines met een verzaomeling nesten met eiers en merkwaordige houten greuisels uut de naotuur.

==Culinaire paorel==
Een jaorlijks terugkerend grootschaolig evenement is 't zo-enaomde "Rondje Vierhouten".
't "Rondje Vierhouten", luudt veur de resterants de opening van het wildseizoen in, en trekt jaorlijks veule duzenden bezeukers.
De koks van de diverse resterants en horecagelegenheden (Vierhouten telt der tiene in 't hele darp!), zetten tiejens 't "Rondje Vierhouten" hun beste beentjen veur en beujen op die dag diverse kleine wildgerechten an. Vierhouten wort niet veur niks al jaoren an-eduud as "''de culinaire paorel van de Veluwe''". Men kan der van eenvoudig tot zeer luxe eten.

==Bekende Vierhouters==
In Vierhouten woenen, of hen een aontal bekende en iets minder bekende Nederlanders ewoend:

* [[Eltjo Allegondus van Beresteijn]], lid Tweede Kamer, lid gemeenteraod Den Haag en genealoog. Had het landgoed "'t Bergelt", aon de Elspeterbosweg as buutenverblief.

* [[Daniël George van Beuningen]], havenberon en kunstverzaomelaor. Woonde in villao "[[Noorderheide]]", an de Elspeterbosweg.

* [[Arent-Jan Linde]], acteur bie de soap-serie "[[Lotte]]" van omroep [[Talpa]]. Hie speulde de rol van [[Daniël Valkenburg]]. Woonde in zien jeugd in de poortwoening bie villao "Noorderheide", an de Elspeterbosweg.

* [[Henk Brouwer]], lid van het bekende trompetduo "[[Gebroeders Brouwer]]", inmiddels overlee-en.

* [[Jaap Jongbloed]], TV-presentator, woende in zien jeugd enige jaoren in Vierhouten an de Tongerenseweg.

* [[Antoinette Hertsenberg]], presentratrice bie de [[TROS]], o.a. het consumentenpregramma [[Radar]]. Antoinette is etrouwd met Niko Koffeman.

* [[Niko Koffeman]], politicus en dierenrechtenactivist. Betrokken bie onder meer Stichting Wakker Dier, de Bont veur Dieren en de tilevisieomroep LLiNK (Nutopia). Hie is naomens de Partij veur de Dieren lid van de Eerste Kamer der Staoten-Generaal. Niko is etrouwd met Antoinette Hertsenberg.

* [[Charles de Wolff]], pianist

* [[Nico Ravenstijn]], musicus

==Uutgaonde verwiezingen==
*[http://www.dorpvierhouten.nl Website van 't darp Vierhouten en het Darpshuus Horsterhoek]
*[http://www.archive.org/download/WDvandenTopKultuurhuusavond2006Vierhoutendialektsketch_0/Vierhouter_dialekt_sketch.wmv Een verwiezing naor een filmpjen waorin 't Vierhouter dialect espreuken wordt]

{{Dia|Disse pagina is eschreven in 't Vierhoutens}}

[[Kattegerie:West-Veluws artikel]]
[[Kattegerie:Veluwe]]

[[fr:Vierhouten]]
[[nl:Vierhouten]]
