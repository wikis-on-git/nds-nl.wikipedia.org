'''Vierhouten''' is 'n daarp in de gemeente [[Nunspeet]], in de [[Nederlaand]]se previncie [[Gelderlaand]]. 't Is elegen op de [[Veluwe]], tussen [[Elspeet]], Nunspeet en [[Vaossen]]. Vierhouten hef 724 inwoners (1 jannewaori 2006).

't Verenigingsleven en de rest van de Vierhouter saomenleving hef as centraol punt 't daarpshuus [[Horsterhoek]]. In dit daarpshuus kommen de Vierhouters saomen deur middel van onder aandere activiteiten en feesaovenden.

==Geschiedenis==

Vierholten zo werd Vierhouten vrogger 'enoemd. De naom zou verwiezen naor de vier bossen die rondom het darp liggen. Dit zouden dan de Vierhouterbos, de Vreebos, de Elspeterbos en de Gortelsebos we'en. 
An de waorheid van disse the-e-rie wordt 'etwiefeld, maor toch is disse verklaoring van de naom Vierhouten de meest gebruukte.
Een aandere the-e-rie is dat de naom zou kommen van de Nunspeter femilie Vierholt (laoter Vierhout). Zie hen vrogger schienbaar veul landerie-en 'ehad op de plaots waor noe Vierhouten ligt.

Deur zien ligging in de bos en an de heide is Vierhouten een drok bezochte [[recreaotie]]plaots, met veul [[camping]]s en [[hotel]]s.
Neet veur niets is hier de oudste camping van Nederlaand evestigd. Camping "Saxenheim" (noon "Samoza") wönnen al begun twientiger jaoren op-ericht. De ouwe [[kantine]] uut 1927 (enige jaoren nao de opening van de camping ebouwd) is nog altied anwezig en staot op een hucht centraol op de camping elegen.

De Paosheuvel in Vierhouten is een kampeer- en saomenkomstterrein, dat tot in de jaoren vuuftig grote bekendheid geneut as "heilige grond" veur de [[Arbeiders Jeugd Centrale]] (AJC), de jeugdorganisatie van de [[SDAP]] en de [[Partij van de Arbeid|PvdA]].

In de omgeving van 't darp wönnen vanof de jaoren twientig van de twientigste eeuw diverse villa's en landhuzen ebouwd. De bekendste daorvan is 't rieksmonument "[[Noorderheide]]", 'n ontwarp van architect [[Eschauzier]]. Disse villa wönnen in 1939 ebouwd en beweund deur de bekende Rotterdamse haovenberon [[D.G. van Beuningen]]. 

In disse villa hingen jaorenlang wereldberoemde schilderieÎn, die noon onder-ebroch bin in 't [[museum Boijmans Van Beuningen]] te Rotterdam.

Vierhouten was tot halverwege de twientigste eeuw een typisch Veluws boerendarp. Daor is noon wienig meer van over. Veul ouwe boerderieÎn verdwenen, wönnen onherkenbaor verbouwd of kwammen in haanden van meensen van buten 't darp (op de Veluwe "import" eneumd). Oek vielen der enkele ten prooi an de vlammen.

In vuuftig jaor tied is 't anzien van 't darp dan oek flink veraanderd. 't Is noen veural 'n forensendarp en "echte" boerenbedrieven bin der neet meer te vienden.
'n Praachtig bewaord ebleven boerderieje is 't [[rieksmonument]] "De Jonge Stee" an de Plaggeweg 26. Disse [[boerderieje]] is nog volledig intact en hef nog veule ouwe details zoas 'n grote [[schouw]], [[bedstede]]n en een [[opkaomer]]. Oek 't arf is mooi bewaord ebleven mit 'n ouwe [[schaopskooi]], waogenschuur en [[hooibarg]].

==Bezienswaordigheden==
'n Bekende bezienswaordigheid is 't veurmaolig onderdukerskamp "[[Verscholen Darp]]" an de Pas-opweg. Hier zaoten in de [[Tweede Wereldoorlog]] veul onderdukers verbargen.
Der bin 'n drietal hutten nao-ebouwd en restanten van de ouwe hutten bin der oek nog weerumme te vienden. Bie 't kamp staon oek 'n tweetal gedenkkeien.
Wat veerder in de richting van Vierhouten staot an de Tongerenseweg nog een monument dat herinnert an de fusillaotie van 'n antal [[joden]] op dee plek.
An de Nunspeterweg 1 in 't darp Vierhouten zelf, is een klein museum in-ericht dat herinnert an dit kamp en de [[2e Wereldoorlog]].

Veerdere bezienswaordigheden bin: 

De '''[[Vierhouterbos]]''', een oud maolebos dat veule eeuwen in gemeenschappelijk gebruuk wanen deur de Vierhouters. Men viendt der ouwe eiken[[hakhout]]bossen, beukenbossen, naoldbossen, 'n [[pinetum]], ouwe grafhuchten en helemaole achterin de bos 't netuurgebied "Noorderheide" mit de waoterwarken van Van Beuningen.

De '''[[Elspeetse Heide]]''', 'n praachtig glooiend heideveld mit enkele vennen. Een restant van de immense heidevlakte die dit deil van de Veluwe ooit bedekt hef.

==Culinaire paorel==
'n Jaorlijks weerummekerend grootschaolig evenement is 't zo-enaomde "Rondje Vierhouten".
't "Rondje Vierhouten", luudt veur de restaurants de opening van het wildseizoen in, en trekt jaorlijks veule duzenden bezeukers.
De koks van de diverse resterants en horecagelegenheden (Vierhouten telt der 10 in 't heule darp!), zetten tiedens 't "Rondje Vierhouten" hulie beste beentje veur en biejen op die dag diverse kleine wildgerechten an. Vierhouten wördt neet veur niks al jaoren an-eduud as "''de culinaire paorel van de Veluwe''". Men kan der van eenvoudig tot zeer luxe eten.

==Externe links==
*[http://www.dorpvierhouten.nl Website van 't darp Vierhouten en het Darpshuus Horsterhoek]

[[Category:West-Veluws artikel]]
[[Category:Gelderlaand]]

[[nl:Vierhouten]]
