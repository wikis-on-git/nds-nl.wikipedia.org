Den '''Veengout''' is ne kleine rivier in den [[Achterhook]]. Den Veengout hevt synen öärsprung net ten süden van [[Lechtenvoorde]]. Hy ströymt globål in noordwestelike richting. Hy kömmet kört langs [[Harreveld]], [[Achter-Zuwwent|Marienvelde (Achtersöwwent)]], [[den Veldhook]] en [[Vorden]]. Den Veengout löpt gerüüme tyd evenwydig an de [[Båkske Bekke]]. Net ten noorden van [[Wichmond]] kömmet beide bekken såmen. Vanaf Wichmond gåt de twey såmenevöögde bekken wyder as de Båkske Bekke. Disse möndet eynige kilomeaters wyder in den [[Yssel]] uut. Vanaf et såmenströympünt begint ouk et [[Ströymkanål van Hackfort]] dat - as de kapasiteit van de Båkske Bekke toorykend is - sörget vöär ekstra afwåtering når den Yssel. 

Den Veengout löpt döär de gemeynten [[Aalten]], [[Oust Gelre]], [[Berkelland]] en [[Bronkhorst]]. 

Den wåterstand in et gebeed wördet eregulered döär et [[Wåterskap Ryn en Yssel]]. Tüsken 1926 en 1940 wyren der as warkverskaffing verskeydene projekten uutevöörd um den wåteroaverlast in den winter en den sommer too beparken. De afvöörkapaciteit van souwal de Båkske Bekke as den Veengout wyren vergröyt en veel sekundaire wåterloupen in et gebeed wyren verruumd en uutedeped.

De meyst evangene vissöyrten bünt ruisfurne, blankfurne, kolblei, snook, seelt, bråsem, riviergrundel, bårs, skubkarper.

[https://waterstaatsgeschiedenis.nl/posts/2020-10-17-veengoot/ De geskydenis en geografy van den Veengout]
{{Dialekt|act}}
