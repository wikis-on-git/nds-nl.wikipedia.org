Den '''Veangoate''' is ne kleine rivier in den [[Achterhook]]. Den Veangoate hevt synen öärsprung net ten süden van [[Lechtenvoorde]]. Hee ströymt globål in noordwestelike richting. Hee kümt kört langs [[Harreveld]], [[Achter-Zuwwent|Marienvelde (Achtersöwwent)]], [[den Veldhook]] en [[Vorden]]. Den Veangoate löpt gerüüme tyd evenwydig an de [[Båkske Bekke]]. Net ten noorden van [[Wichmond]] kümmet beide bekken såmen. Vanaf Wichmond gåt de twey såmenevöögde bekken wyder as de Båkske Bekke. Disse mündet eynige kilomeaters wyder in den [[Yssel]] uut. Vanaf et såmenströympünt begint ouk et [[Ströymkanål van Hackfort]] dat - as de Båkske Bekke et ankan - sörget vöär ekstra afwåtering når den Yssel. 

Den Veengoate löpt döär de gemeynden [[Aalten]], [[Oust Gelre]], [[Berkelland]] en [[Bronkhorst]]. 

Den wåterstand in et gebeed wördt ereguleerd döär et [[Wåterskap Ryn en Yssel]]. Tüsken 1926 en 1940 wearen der as warkverskaffing verskeydene projekten uutevöörd um den wåteroaverlast in den winter en den sommer to beparken. De afvöörkapaciteit van souwal de Båkske Bekke as den Veangoate wyren vergröäted en vöäle sekundaire wåterloupen in et gebeed wearen verruumd en uutedeped.

De meyst evangene vissöyrten bünt ruisfurne, blankfurne, kolblei, snook, seelt, bråsem, riviergrundel, bårs, skubkarper.

[https://waterstaatsgeschiedenis.nl/posts/2020-10-17-veengoot/ De geskydenis en geografy van den Veengout]
{{Dialekt|act}}
