[[Ofbeelding:GerritKraa.jpg|right|thumb|Gerrit Kraa]]

'''Gerrit Kraa''', ok bekeand as '''Gait van de Kroaje''' ([[Riesn]], [[1939]]) is nen skriewer van kollums, korte verhaaln en beuke, en maakt zik hard vuur t behoold van t [[Tweants]].

==Weark==
Kraa wör geboorn in n bakkersgezin, en wör zelf skoolmeaister. Hee was bie t [[Van Deinse Instituut]] n eerstn ''[[Streektaalfunctionaoris|streektaalconsulent]]'' van [[1998]] töt [[2002]]. Rechtevoort skrif'e verskeaidene korte stuks (''kollumns''). Hee bedachn lesn vuur t oonderwies, programmaas in t plat vuur [[RTV Oost]], kokwedstriedn vuur strekgerechtn, en brachn [[Tweants]] noar t [[Theater (keunstvorm)|theater]]. Kraa wont rechtevoort in [[Boornerbrook|Boarnebrook]].

Zien keenderbook ''Jewilmke'' skreef'e in t Riesns, mear skreef'e ook umme zodet t op skooln gebroekt kon wordn in [[Heldern|Heeldern]], [[Nijverdal]], [[Glanerbrug]], [[Vroomshoop]] en [[Soasel]].<ref>[http://www.limburghuis.nl/Archief/090102tckraa.html ''Gerrit Kraa, handelsreiziger in ’t plat''. Oet de Twentsche Courant, 9-1-2002]</ref>

In [[2005]] vertaaldn'e t bekeande woark ''Scrooge'' van [[Charles Dickens]] in t [[Eanter]]s, vuur de [[Eanterse Revue]].<ref>http://www.scroogeinenter.nl/website.php</ref>

Hee har n zetn nen twee-wekkeliksen kollumn bie [[Monique Sleiderink]] in öar RTV Oost-programma [[Aksent]]. Ook verzorget'e saamn met [[Gait Dannenberg|Gait van de Tute]] de joarlikse Tweantse kursus.

Kraa skrif in de skriefwieze van de [[Kreenk vuur de Tweantse Sproak]].

==Stukn oet Jewilmke==
Oet ''Jewilmke en 'n grösmeeier''.

:''Jewilmke was op weg noar Gerriet.''
:''Den har t doewenhok verplaatst van 't ooldershoes noar 't hoes van Skilders-Bearend, dat hee ekoft har toen Bearend oet de tied was ekömmen, en non zat-e doar alwier ne moand of zesse met Tanja, woer-t-e met was etrouwd.''
:''Biej de trouwerieje was allens netjes verlopen, Jewilmke har zik netjes gedreagen.''
:''Hee har allenig mear 'n poar bouillon-blukskes in 'n douche-kop verstopt, zodat Gerriet en Tanja niks as preuven en smakken harren edoan toen ze doar vuur 't eerste met mekoar oonder de woarme waterstroale steunden.''

==Skriewerieje==
===Vuur de grootn===
* De zoon van de zompschipper, (oawer 1812),
* De verte roept, (oawer 1847),
* Als daar met moord en brand, (oawer 1570),
* Als de boom niet bloeit (oawer 1747),
* Ruslandreiziger (oawer 1812/1818)
* Mes in de Rug (1994)

===Vuur de keender===
* Mooier dan vrede
* Arie gaat kamperen
* Bas en Bram in actie (oonder skuulnaamn/anagram ''Gerard ter Vanne'')

===In t Tweants===
* Goodgoan: verhalen in twee talen
* Heanig an
* O, Reggelo. Twentse verhalen en gedichten (1992)
* Mu-j es lustern
* Jewilmke (1997)

==Refereansies==
<references/>

[[Kategorie: Tweants artikel]]
[[Kategorie: Schriever in t Tweants|Kraa, Gerrit]]
[[Kategorie: Taolkundige|Kraa, Gerrit]]
