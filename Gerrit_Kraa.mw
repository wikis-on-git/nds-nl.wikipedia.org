'''Gait Kraa''' ([[Riesn]], [[1939]]) wör geboorn in n bakkersgezin, en wör zelf skoolmeaister. Rechtevoort is'e nen skriewer van kollums, korte verhaaln en beuke, en maakt'e zik hard vuur t behoold van t [[Tweants]]. Hee was bie t [[Van Deinse Instituut]] n eerstn ''streektaalconsulent'' van [[1998]] töt [[2002]]. Rechtevoort skrif'e verskeaidene korte stuks (''kollumns''). Hee bedachn lesn vuur t oonderwies, programmaas in t plat vuur [[RTV Oost]], kokwedstriedn vuur strekgerechtn, en brachn [[Tweants]] noar t [[theater]]. Kraa wont rechtevoort in [[Boornerbrook|Boarnebrook]].

Zien keenderbook ''Jewilmke'' skreef'e in t Riesns, mear skreef'e ook umme zodet t op skooln gebroekt kon wordn in [[Heldern|Heeldern]], [[Nijverdal]], [[Glanerbrug]], [[Vroomshoop]] en [[Soasel]].<ref>http://www.limburghuis.nl/Archief/090102tckraa.html</ref>

Eens in de twee wekke hef'e nen kollumn bie [[Monique Sleiderink]] in öar RTV Oost-programma [[Aksent]]. Ook verzorget'e saamn met [[Gait Dannenberg|Gait van de Tute]] de joarlikse Tweantse kursus.

Kraa skrif in de skriefwieze van de [[Kreenk veur Tweantse Sproak]].

==Stukn oet Jewilmke==
Oet ''Jewilmke en 'n grösmeeier''.

:''Jewilmke was op weg noar Gerriet.''
:''Den har t doewenhok verplaatst van 't ooldershoes noar 't hoes van Skilders-Bearend, dat hee ekoft har toen Bearend oet de tied was ekömmen, en non zat-e doar alwier ne moand of zesse met Tanja, woer-t-e met was etrouwd.''
:''Biej de trouwerieje was allens netjes verlopen, Jewilmke har zik netjes gedreagen.''
:''Hee har allenig mear 'n poar bouillon-blukskes in 'n douche-kop verstopt, zodat Gerriet en Tanja niks as preuven en smakken harren edoan toen ze doar vuur 't eerste met mekoar oonder de woarme waterstroale steunden.''


==Skriewerieje==
===Vuur de grootn===
* De zoon van de zompschipper, (oawer 1812),
* De verte roept, (oawer 1847),
* Als daar met moord en brand, (oawer 1570),
* Als de boom niet bloeit (oawer 1747),
* Ruslandreiziger (oawer 1812/1818)
* Mes in de Rug ([[1994]])

===Vuur de keender===
* Mooier dan vrede
* Arie gaat kamperen

===In t Tweants===
* Goodgoan
* Heanig an
* Mu-j es lustern
* Jewilmke ([[1997]])

==Refereansies==
<references/>

[[Kattegerie: Tweants artikel]]
[[Kattegerie: Schriever in t Tweants]]
