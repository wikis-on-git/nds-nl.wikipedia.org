{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Westerwoolds</big>
|-
|Naom  
|Westerwoolds
|-
|Andere naomen  
|Westerwooldingers
|-
|Nederlaandse naom 
|Westerwolds
|-
|Proat in 
|[[Nederlaand]] 
|-
|Toalgebied 
|t Gebiet rond de dörpen [[Zèlng]], [[Onstwedde]]  
|-
|Aantel sprekers 
|16.000
|-
|Dialekten 
|
*Onstwedsters
*Zèlngs
|-
|Toalklassifikoatie  
|
*[[Indo-Europees]]  
**[[Germoans]] 
***[[West-Germoans]]  
****[[Nederduuts|Leegduuts]]
****[[Nedersaksisch|Leegsaksisch]] 
*****[[Grunnegs|Grönnegs]]
******'''Westerwoolds''' 
|-
|Schrift 
|[[Latainse alfabet]] 
|-
|Toalstoates 
|t Westerwoolds wordt zein as n dialekt vun t [[Grunnegs|Grönnegs]]
|-
|Toalkode ISO 639-1 
|n.v.t. 
|-
|Toalkode ISO 639-2 
|n.v.t. 
|-
|Toalkode ISO 639-3/DIS 
|wev
|}

t '''Westerwoolds''' is ein vun de subdialekten vun t [[Grunnegs|Grönnegs]] en wordt up [[Westerwoolde]] snakt. t Is t meist Duutse dialekt vun [[Grönnen]]. t Hef Drentse en Emslaandse invlouden. t Wordt binao nich meer snakt, man olle minsken uut [[Zèlng]], [[Vlagtwedde]] en [[Onstwedde]] dut dat noch wôl. Ook in [[Troapel|Traopel]] hef t dialekt nog wat Westerwooldse invlouden. Tuzzen de dialekten in de Westerwooldse dörpen bestaon ook noch weer verschillen.

t Westerwoolds hef laank bestaon as zulfstendeg dialekt deur sin isolierde liggen. In de [[Middeleeuwn|Middeleiwen]] waar Westerwoolde umrinkt deur t [[Boertanger Moor]]. t Gaf allendig twei deurgange: eine bi [[Troapel]] en eine bi [[Boertang]]. Daordeur is Westerwoolde tot de 17e eeuw immer n appaarte heerlekheid wèst en heurde doe noch bi [[Duutslaand|Duutsland]]. Tegenwoordeg wordt Westerwoolds sein as n Grönnegs dialekt, wiel t binao nich meer snakt wordt.

In tegenstellen to de aandere Grönnegse dialekten, is t Westerwoolds nich deur t [[Freesk|Frais]] beinvloud. De letste eiwen is t Westerwoolds stark beinvloud deur t Grönnegs. t Westerwoolds is vun oerspronk n Veels dialekt. t Oerspronkeleke Westerwoolds daarf dan ook nich indeild worden bi t Grönnegs, man mout indeild worden bi t [[Westfaols|Veels]], waor ook t [[Twènts]] bi heurt. Deur de grote invloud vun de andere Grönnegse dialekten, daarf t Westerwoolds non ok bi t Grönnegs indeild worden, aal is nich elke taolkundege t hier mit eis.

== Kenmaarken ==
t [[Grönnegs]] is n Friso-Saksische taol. t Westerwoolds is aanders n pure Saksische taol en hef dan ook meer gemein mit t Westfeels, as mit t Frais. Woorden as ''nich'' veur het Grönnegse "nait" (Twènts: ''nich'') en ''schoof'' veur n pak stro (Twènts: ''schoof'') verdudelkt de reloasie mit t Westfeels. n Kenmaark dat t Westerwoolds dudelk Grönnegs makt, is t aksent, dat nich up dei van t Westfeels liekt, man op dei van de andere Grönnegse dialekten.

===oa of ao===
In t Westerwoolds worden baide vörms bruukt. De veurkeur gang in t verleden naor ao, man is in de loop van de jaoren naor de oa gangen.

=== Waarkwoordvervougen ===
t Westerwoolds kriegt, net as t [[Dèents|Drints]], n -t bie de meervoldsvörms. Ook dit benaodrokt t Saksische/Westfeelse karakter van t Westerwoolds. 

{| 
| 
{| {{prettytable}}
|- style="background: #efefef;"
! Veurnaomwoord
! OTT
! OVT
! VT 
|-
|Ik 
|bin
|waar
|heb west
|-
|Doe
|bist
|waarst
|hest west
|-
|Hi
|is
|waart
|hef west
|-
|Wi
|sint
|waart
|hebt west
|-
|Ie
|seit
|waart
|hebt west
|-
|Zi
|sint
|waart
|hebt west
|}

=== Verklainwoorden ===
In t Westerwoolds wordt t verklainwoord ''-ken'' bruukt, in kontrast mit t Hoogelaandster ''-ke'', ''-je'', het Stadjeder ''-ien'' en t Veenkeloniaolse ''-chie''. t Gebruuk van ''-ken'' as verklainwoord, komt ook veur in t aangrènzende [[Emslaands]], man bezit daorbie wel n umlaut, dei in t Westerwolds nich veurkomt.

== Veurbeeld ==

Zoowat daardehaalf stiege jaor leden luipt zi up Dreikeuningen noch up Westerwoolde mit de steern rund. Dei wörde veur heur oet draogen as n laange stok, daor n schienvatken an hung dat t eiwege licht verbeelden mus. De drei keuningen zölf haar laange, witte gewaoden an, n goldpampieren krone up de kop en n staf in de haand. Zi zungt n wunderliek leidken van de geboorte van os leiwe Heer. As t leidken daon waar, kreegt zi van de vrou n stôk spek of n metwôrst.


[[Ofbeelding:Westerwolds.GIF|left|250px|thumb|Lokaotsie vun t Westerwoolds in Nederlaand]]

{{Dia|Dizze pagina is schreven in t '''Westerwoolds'''}}

[[Kattegerie:Grunnegs artikel]]
[[Kattegerie:Grunnegs]]

[[fy:Westerwâldsk]]
[[nds:Westerwolds]]
[[nl:Westerwolds]]
