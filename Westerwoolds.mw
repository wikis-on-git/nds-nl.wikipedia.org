{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Westerwoolds</big>
|-
|Naom  
|Westerwoolds
|-
|Andere naomen  
|Westerwooldingers
|-
|Nederlaandse naom 
|Westerwolds
|-
|Praot in 
|[[Nederlaand]] 
|-
|Taolgebied 
|t Gebiet rond de dörpen [[Zèlng]], [[Onstwedde]]  
|-
|Aantel sprekers 
|16.000
|-
|Dialekten 
|
*Onstwedsters
*Zèlngs
|-
|Taolklassifikaotie  
|
*[[Indo-Europees]]  
**[[Germaons]] 
***[[West-Germaons]]  
****[[Nederduuts|Leegduuts]]
****[[Nedersaksisch|Leegsaksisch]] 
*****[[Grunnegs|Grönnegs]]
******'''Westerwoolds''' 
|-
|Schrift 
|[[Latainse alfabet]] 
|-
|Taolstaotes 
|t Westerwoolds wordt zein as n dialekt vun t [[Grunnegs|Grönnegs]]
|-
|Taolkode ISO 639-1 
|n.v.t. 
|-
|Taolkode ISO 639-2 
|n.v.t. 
|-
|Taolkode ISO 639-3/DIS 
|wev
|}

t '''Westerwoolds''' is ein vun de subdialekten vun t [[Grunnegs|Grönnegs]] en wodt up [[Westerwoolde]] snakt. t Is t meist Duutsek dialekt vun [[Grönnen]]. t Heft Drentse en Emslandse invlouden. t Wordt binao nich meer snakt, man olle minsken oet [[Zèlng]], [[Vlagtwedde]] en [[Onstwedde]] deit dat noch wol. Ok in [[Troapel|Traopel]] hef t dialekt noch wat Westerwooldse invlouden. Tuzzen de dialekten in de Westerwooldse dörpen bestaot ok noch weder underscheiden.

t Westerwoolds heft laank bestaon as zulfstendeg dialekt deur zin isolierde liggen. In de [[Middeleeuwn|Middeleiwen]] waar Westerwoolde umrinkt deur t [[Boertanger Moor]]. t Gaf allendeg twei deurgangen: eine bi [[Troapel|Traopel]] en eine bi [[Boertang]]. Daordeur is Westerwoolde tot de 17. eiw immer n appaarte heerlekheid west en heurde doe noch bi [[Duutslaand|Duutsland]]. Tegenwoordeg wodt Westerwoolds zein as n Grönnegs dialekt, wiel t haost nich meer snakt wodt.

In tegenstellen tou de annere Grönnegse dialekten, is t Westerwoolds nich deur t [[Freesk|Freis]] beinvloud. De letste eiwen is t Westerwoolds stark beinvloud deur t Grönnegs. t Westerwoolds is vun oerspronk n Veels dialekt. t Oerspronkelke Westerwoolds daarf dan ook nich indeild worden bi t Grönnegs, man mout indeild worden bi t [[Westfaols|Veels]], presiezer zein bi t Emslands, waor ok t [[Twènts]] bi heuren deit. Deur de grote invloud vun de anner Grönnegse dialekten, daarf t Westerwoolds noe ok bi t Grönnegs indeild wodden, aal is nich elke taolkundege t hier mit eins.

== Kenmaarken ==
t [[Grönnegs]] is n Friso-Saksische taol. t Westerwoolds is anners n pure Saksische spraoke en heft dan ok meer gemein mit t Westveels, as mit t Frais. Woorden as ''nich'' veur t Grönnegse "nait" (Twènts: ''nich'') en ''schoof'' veur n pak stro (Twènts: ''schoof'') verdudelkt de relaosie mit t Westveels. n Kenmaark dat t Westerwoolds dudelk Grönnegs maokt, is t aksent, dat nich up dei van t Westfeels liekt, man meer up dei van de anner Grönnegse dialekten.

===oa of ao===
In t Westerwoolds wodden beide vörms bruukt. De veurkeur gang in t verleden naor ao, man is in de loop van de jaoren naor de oa gangen, veuraal under invloud van t Grönnegs.

[[Ofbeelding:Westerwolds.GIF|right|250px|thumb|Lokaotsie vun t Westerwoolds in Nederlaand]]
=== Waarkwoordvervougen ===
t Westerwoolds krigt, net as t [[Drèents|Drents]], n -t bie de meervoldsvörms. Ok dit benaodrokt t Saksische/Westveelse karakter van t Westerwoolds. 


 
{| {{prettytable}}
|- style="background: #efefef;"
! Veurnaomwoord
! OTT
! OVT
! VT 
|-
|Ik 
|bin
|waar
|heb west
|-
|Doe
|bist
|waarst
|hest west
|-
|Hi
|is
|waart
|hef west
|-
|Wi
|sint
|waart
|hebt west
|-
|Ie
|seit
|waart
|hebt west
|-
|Zi
|sint
|waart
|hebt west
|}

=== Verklainwoorden ===
In t Westerwoolds wordt t verluttekenswoord ''-ken'' bruukt, in kontrast mit t Hoogelaandster ''-ke'', ''-je'', t Stadjeder ''-ien'' en t Veenkeloniaolse ''-chie''. t Gebruuk van ''-ken'' as verklainwoord, kump ok veur in t aangrènzende [[Emslands]], man heft daorbi wel n umlaut, dei in t Westerwoolds nich veurkump.

== Veurbeeld ==

===Dreikeuningenverhoaltje===
Zoowat daardehaalf stiege jaor leden luipt zi up Dreikeuningen noch up Westerwoolde mit de steern rund. Dei wörde veur heur oet draogen as n laange stok, daor n schienvatken an hung dat t eiwege licht verbeelden mus. De drei keuningen zölf haar laange, witte gewaoden an, n goldpampieren krone up de kop en n staf in de haand. Zi zungt n wunderliek leidken van de geboorte van os leiwe Heer. As t leidken daon waar, kreegt zi van de vrou n stôk spek of n metwôrst.

===Typisch Westerwooldse woorden===
Der zint n heil ìnde woorden dei of up zin Westerwoolds aans zint as up anner Grönnegse dialekten. Dizze zint meisttieds verloren gungen deurdat de Wolgens neit meer echt Westerwoolds prat, maor eerder n ort tuskenspraoke van Westerwoolds, Grönnegs en Hollands. Hierunder steit n lieste van dei typisch Westerwooldse woorden mit daorachter t Oldambtster woord.

*wi schallen - wie zellen
*wi zint - wie binnen
*hi wodde - hai wuir
*hi deit - hai dut
*hi heft - hai het
*on/ en - en
*nich - nait
*noe - nou
*zeut - zuit
*etik - edik
*lijp - zaik
*snigge - snek/ slak
*bijr - feest (NL: viering)
*beppe/ otte - opoe
*besse/ bebbe - opa
*fleskappel - pompoen
*koune - koien
*schoof - sluuk, pak (bundel) stro
*zelen - glieden/ glids(k)en

{{Dia|Dis ziede is schreven up '''Westerwoolds'''}}

[[Kattegerie:Grunnegs artikel]]
[[Kattegerie:Grunnegs]]

[[fy:Westerwâldsk]]
[[nds:Westerwolds]]
[[nl:Westerwolds]]
