{{wiu}}
n Aantel '''biezundere woorden''' ien t [[Grunnegs]] hebben meer as ain betaikenis of hebben verlet van wat extroa aandocht. Dizzent stoan hieronder beschreven. Ook bepoalde woordbroekens ien t Grunnegs worden hier ook ien beschreven.

== Doe ==
In t Nederlaands betaikent "doe", "jij". In t Grunnegs is t hail onbeleefd om tegen minsken "doe" zeggen, behaalve as dat zai zulf aangeven datst "doe" zeggen magst. Dit geldt den veur mìnsken dij man nait (goud) kent, minsken dij oller as de spreker binnen en minsken dij hoger stoan as die; doartegen zegt man den maisttied "joe" (= u). 

Mit doe is der wat vrumdst aan de haand. Aachter elk woord woar "doe" aachteraan komt, worden de letters –st ploatst. Woorden dij al op –st ìndegen kriegen gain extroa –st der bie. Doe wordt (net zo as in t Frais) maistied votloaten omdat man deur de –st oetgong al wait dat t om doe gaait. 

:'''Waineg-broekt Grunnegs''': Denkst doe der nog moal om datst doe dat nog even dust?
:'''Meer-gebruukt Grunnegs''': Denkst der nog moal om datst dat nog even dust?
:''Oetsproak'': Denkster nogmoal om dastat nog eeb'm dust?
:'''Nederlaands''': Denk je er nog eens aan dat je dat nog even doet?


Dizze regel wordt nait bruukt as de noadruk op "doe" ligt, voak mit verboazen as oetdrukken. De klemtoon ligt den ook op "doe".

:'''Grunnegs''': Hest doe dat doan?! Dat haar ik nait van die verwaacht.
:'''Nederlands''': Heb jij dat gedaan?! Dat had ik niet van jou verwacht.

In tegen:

:'''Grunnegs''': Hest dat doan? 
:'''Nederlands''': Heb je dat (even) gedaan?

Doe kin ook ''hé'' betaikenen. Dit wordt den broekt as aine aan t vertèllen is en de aander de aandocht der nait bie het. t Kin ook broekt worden om de noadruk op de gebeurtenis te leggen. Zai de veurbeelddialogen hieronder: 

:A: Doar woonde vrouger aine, môr nau ken k mie der nait opkommen wel dat nou was.
:B: ...
:A: Doe.. waitst dat nog?
:B: Huh? Sorry wat zeest?
:A: Doar woonde vrouger aine, môr k wait nait meer wel dat was.
:B: Woonde doar nait vraauw Schepers?
:A: Joa, dij was t!

&

:A: Wat het doar gebeurd?
:B: Doar het n hail eernseg ongeluk gebeurd doe!

== Lutjen/leutjen ==
t Woord lutjen (in Oostgrunnen en Stad wordt ook wel leutjen zegd) betaikent "kleintjes", moar kin ook veur andere dingen broekt worden:

* kleintjes (baterijen/ steentjes/ en alles waarvan een kleine versie kan zijn)
* kinderen
* kleingeld (muntjes)

== Verlet ==
As t woord ''verlet'' broekt wordt, betaikent t dat aine wat wil. t Kin dus meerdere betaikenissen hebben. Bie t woord verlet heurt aaltied t waarkwoord ''hebben'' en n veurzetsel, woarbie de keuze is oet ''aan'' en ''om''. Dizze veurzetsels worden deurmekoar broekt.

* belang hebben bij: ik heb wel verlet van dizze stoul
* nodig hebben: ik heb verlet van mien medizien
* behoefte hebben aan: ik heb gain verlet van dien gesoes
* zin hebben in: ik heb verlet om sunterkloas

{{Grunnegs woordenbouk}}
