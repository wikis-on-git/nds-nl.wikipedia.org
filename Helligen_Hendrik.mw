'''Helligen Hendrik''', voluut Hendrikus Antonius van der Pette, is een komisch typegien, espeuld deur de zanger/tekstschriever [[Bert Eeftink]] uut [[Goor]] ([[Twente]]). Helligen Hendrik hef een wekelijkse [[Tweants|Twèentstalige]] column op de [[Oaveriessel]]se radiozender [[RTV Oost|Radio Oost]] daoras e zien helligheid in spuit oaver een bepaold underwarp. Zien stokkien wördt an-ekondigd mit een belkende koe, een kri'jende haone en de woorden: "De twee minuten van Helligen Hendrik." 't Wördt altied of-esleuten mit de kreet "mBâh!"

Alle weken hef Hendrik de kop verkeerd oaver een aander thema, van islamisme töt dialectdrammeri'je en reclame op poszegels. Meer as iens hef e 't oaver de 'TTT', de 'Twèentse Traditie Terroristen', die as oe olde gebruken en een olderwets, ienvörmig Twèents wilt anvrieven. De cabaretier [[Herman Finkers]] zol d'r daor iene van weden. Hendrik spuit zien gal mit een rappe, oaverslaonde stemme. Umreden hi'j zo hellig is, hef e mienings die as d'r niet umme liegt, en die as e in beeldend plat verwoordt; beveurbield: ''"En leu dee nöalt....dee mangt wie de waffel dichte-neaien."''

In december 2007 hef Helligen Hendrik in vief Oaveriesselse theaters zien oldejaorsconference 'mBâh!' ehölden, die op [[oljoar|oldejaorsaobend]] veur TV Oost uutezunden wör. Daorin dreug hi'j een rutiespette, hoornen brille, spencer en colbertjassien en zat in een olderwetse leunstoel tegen 't decor van een huuskamer.

==Bronnen==
*[http://www.helligenhendrik.nl/ Helligen Hendrik zien webstee, mit inespreuken stokkies]<br>
*[http://www.rtvoost.nl/Programma/?id=62 Opnaomes van 't streektaalpregramma Aksent, daoras Helligen Hendrik zien column in hef]

[[Kattegerie:Drèents artikel]]
[[Kattegerie:Amusement]]
[[Kattegerie:Oaveriessel]]
