[[Bestaand:Meissner_effect_p1390048.jpg|thumb|250px|Een [[magneet]] die boven een [[hogetemperetuursupergeleider]] zweeft laot et [[Meissner-effekt]] zien.]]
'''Netuurkunde''' is de [[wetenschop]] van de [[meterie]]. D'r wodt ok wel zegd dat netuurkunde de niet-levende [[netuur]] bestudeert waorbi'j gien [[scheikunde|scheikundige]] veraanderings optreden. Et omvat onderzeuk van algemiene eigenschoppen van [[meterie]], evenwicht en beweging, [[straoling]], [[waarmte]], [[Locht (straoling)|locht]], [[magnetisme]], [[elektriciteit]] en de bouw van meterie tot op de kleinste schaolen. De netuurkunde koncentreerde et onderzeuk oorspronkelijk op de niet-levende [[netuur]]. De levende netuur wodt bestudeerd deur de [[biologie]]. Overigens bestaon bi'jgelieks ok [[biofysika]], de netuurkunde van organismen, en [[fysische chemie]]. [[Methode]]n en [[techniek]]en uut de netuurkunde bleken veerder op vule aandere wetenschopsgebieden toepasber te wezen.

== Ofbaokening ==
De '''netuurkunde''' is een [[exakte wetenschop]]. Et het een bulte raekvlakken mit de meerste aandere exakte wetenschoppen.

Bi'jgelieks:
* [[wiskunde]]. Dit is ''et'' belangriekste instrement om een verklaoring veur netuurkundige waornemings in een saemenhangende theorie te gieten. De mederne netuurkundige kan daoromme niet zonder wiskunde. Pattie dielgebieden van de netuurkunde zoas [[kosmologie]] en [[kwantummechanika]] hebben vule theorie neudig zodat de beoefenaers halve wiskundigen lieken. Heur theorieÃ«n bin over et algemien slim muuilik en leiden ok tot ni'je inzichten in de zuvere wiskunde zels. Ontdekkings in de iene discipline kunnen grote gevolgen hebben veur de aandere discipline.
* [[scheikunde]], waor keken wodt naor reakties tussen verschillende stoffen ([[fysische chemie]]).
* [[biologie]], die him veurnaemelik bezighoolt mit de levende wezens ([[biofysika]], [[bioinformatika]]).
* [[eerdwetenschoppen]] ([[geofysika]]), dat him bezighoolt mit percessen in et binnenste van de eerde.
* [[steernskunde]], die him bezighoolt mit verschiensels buten de eerdse dampkringe.
* [[meteorologie]] en [[oceanografie]], die him bezighollen mit verschiensels in de atmosfeer en oceanen. 
* [[informatika]]. Dit gebied ontston vanuut de netuurkunde en de wiskunde. Vule methoden in de informatika wodden ontwikkeld veur netuurkundige perblemen.
* praktisch richte vakgebieden zoas de [[warktuugbouwkunde]]. De [[technische netuurkunde]] richt him op toepassings.

[[Kategorie:Stellingwarfs artikel]]
[[Kategorie:Netuurkunde]]
