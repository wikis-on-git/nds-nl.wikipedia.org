[[Ofbeelding:Countries by average annual precipitation.png|thumb|350px|De gemiddelde jaorlikse neerslag in et jaor per laand]]
'''Neerslag''' is een verzaemeling [[woater|waeterdielties]] die uut een [[wolk]] of een groep wolken valen en et eerdoppervlak berieken. De waeterdielties kunnen zowel vaste as vluiber wezen en [[kristal|kristalvormig]] of [[amorf]], krekker: [[regen]], [[haegel]], [[mist]], [[korrelhaegel]], [[iesregen]] en [[sney|sni'j]]. Neerslag is meugelik deurdat waeter verdaampt in 'e [[dampkring|daampkring]], omme vervolgens te [[kondensatie|kondenseren]] in wolken. Et is zodoende een belangriek onderdiel van 'e [[waeterkringloop]].

De neerslag op eerde is gemiddeld zo'n 1130 mm et jaor: 1270 boven [[oceaan|oceanen]] en 800 boven laand. Plaeselik is der slim vule verschil, van 50 tot 500 mm et jaor in [[weuste|woestijnen]] tot meer as 10.000 mm et jaor in sommige [[regenwold|tropische gebieden]]. Alle jaoren vaalt der zo'n 577.000 km³ neerslag, waorvan zo'n twintig percent boven laand. Angezien et volume waeter in 'e daampkring 12.900 km³ is – mor 0,001% van de [[hydrosfeer]], de totale waeterveurraod op eerde – wodt et waeter daor alle acht daegen vervast, ongeveer 45 maol in et jaor.

De hoeveulheid waeter in de daampkring is beparkt en varieert tussen de 0,001 en de 5 percent. Et is aans wel van grote invloed op et [[weer]] en de [[energiebalaans (eerde)|energiebalaans]]. De hoeveulheid nemp of mit 'e heugte, zodaj haoste al et waeter in de daampkring in de [[troposfeer]] treffen.

Neerslag is ok et belangriekste verwiederingsmechanisme van [[lochtversmeriging]]. Zo'n 80-90% daorvan vient plaese via natte verwiedering. Wieder mak neerslag diel uut van et ''[[global electrical circuit]]'', krekker de [[atmosferische elektriciteit]]. Via neerslag is d'r een laedingstransport richting eerde van zo'n +90 [[coulomb (ienheid)|coulomb]] de km² et jaor, naost de [[mooiweerstroom]], [[blaksem]] en [[korona (ontlaoding)|puntontlaodings]].

{{Dia|Dit stok is eschreven in et [[Stellingwarfs]] van de Kop van Overiessel.}}

[[Kategorie:Stellingwarfs artikel]]
[[Kategorie:Weerkunde]]
