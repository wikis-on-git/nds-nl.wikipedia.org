'''Daphne Wilhelmina Bunskoek''' ([[Almelo]], [[22 november]] [[1973]]) is ne [[twente|twentske]] presentatrice en [[akteur|aktrice]].

==Leavensbeskryving==
Do as Bunskoek van et [[vwo]] küm, wüst see noch kats neet wat se wulde. By de universiteit van [[Reims]] volgden he en jår ne språkenstudy, güng når de [[Universiteat Tweante|Universiteit van Twente]] hen underwyskünde studeren en deade dårnå ne upleiding vöär dramaleyraar an de ''Hougeskole vöär de Kunsten'' in [[Kampen (Overiessel)|Kampen]]. By dee study must he dree månd in de leyre by Keith Johnstone, nen bekenden [[Groutbrittannie|britsken]] teaterleyraar.

Bunskoek kreag rap ne bane by ümroop [[RTV Oost]], wår as see med [[Willem Alkema]] en [[Eddy Zoëy]] et programma ''Jong Belegen'' makeden. Nå at see vöär RTV Oost en verslag makeden van [[Tooske Breugem]] uut [[Zwolle]], den as net by musiksender [[TMF Nederland|TMF]] presentatrice was wörden, vrögen se dår Bunskoek üm nen proovpresentaty te doon. Subit wör see anenöämen en presenteerden dårnå verskeidene jåren vöär TMF. Tüsken 2002 en 2005 was Bunskoek te seen by under meyr de programma's ''Ook dat nog!'', ''Ik doe alles voor jou'' en ''Goede Morgen Nederland'' van de [[KRO]].

Nå et summer van 2005 güng Bunskoek hen warken by ''[[RTL Boulevard]]'', en programma oaver bekende neaderlanders, as upvolgster van [[Beau van Erven Dorens]].<ref>''Daphne Bunskoek presentatrice RTL Boulevard'' - Telegraaf, 17 juni 2005</ref> Ouk deade see et programma RTL Travel an mekander küren.<ref>[http://www.metronieuws.nl/nieuws/2005/06/bunskoek-en-fernhout-samen-bij-yorin-travel Metronieuws.nl. 'Bunskoek en Fernhout samen bij Yorin Travel'. 20 juni 2005.]</ref> Wyder was see et gesichte van [[oneMen]].<ref>''Daphne Bunskoek het nieuwe gezicht van oneMen.org'' - De Telegraaf, 10 juli 2007</ref> Teagen et eande van 2006 deade Bunskoek med an et [[BNN]]-programma ''[[Ranking the Stars (Nederland)|Ranking the Stars]]''.

In 2004 spöälden Bunskoek vöär et eyrste med in nen film, ''Feestje!''. Öär eyrste rulle in ne televisyryge was in 2005 in ''Keyzer & De Boer Advocaten'', ne advokåtenryge van de KRO en NCRV. Up den 6. juni 2006 kümmen beide senders med de ankundiging at Bunskoek ginne vaste rulle meyr hebben solde in de advokåtenryge, ümdat see te druk was med ander wark.<ref>[http://www.nu.nl/achterklap/747930/daphne-bunskoek-stopt-met-advocatenserie.html Nu.nl. 'Daphne Bunskoek stopt met advocatenserie'. 6 juni 2006]</ref> In [[2007]] spöälden Bunskoek med in de [[Tweants|twentsk]]e ryge [[Van jonge leu en oale groond]]<ref>''Regiosoap kijkcijferkanon'' - De Telegraaf, 19 juni 2007</ref> van [[RTV Oost]], under regy van [[Johan Nijenhuis]] en [[Herman Finkers]]. Up den 17. augustus deade Bunskoek tehoupe med [[Albert Verlinde]] et afskeidsprogramma ''[[De Laatste Show (Tien)|De Laatste Show]]'' van den televisysender [[Tien (televisiezender)|Tien]] presenteren.

Ümroop RTL deaden der up 28 mei 2008 en bericht uut at Daphne Bunskoek solde stoppen med de presentaty van ''RTL Boulevard''<ref>[http://www.televizier.nl/nieuws/daphne-bunskoek-stopt-met-rtl-boulevard.354876.lynkx Televizier.nl. 'Daphne Bunskoek stopt met RTL Boulevard'. 28 mei 2008]</ref> See had selv al verskeidene målen esegd at se lever by nen publiken ümroop wolde warken. Nå den summer vertelden Daphne Bunskoek up den 1. september in et programma ''De wereld draait door'' bekend at see an de gang güng by [[EVA TV]], de nye underneaming van [[Jooop van den Ende]] en [[Paul de Leeuw]]. In datselvde jår presenteerden see ouk vöär et eyrste med in de [[Top 2000 (Neaderland|Top 2000]].

Up den [[7 april|7. april]] van [[2009]] wör et tweyde seisoon van de komedyryge''S1NGLE'' up TV etöynd. Dårin spöälden Daphne Bunskoek de rulle van ''Esmée''. In [[2009]] begünde Bunskoek by [[BNN]]. Van den 24. augustus töt den 18. september presenteerden see up [[Net5]] en küürprogramma ''De tafel van 5'', emaked döär EVA TV.

Summer [[2011]] völ see in vöär [[Mieke van der Weij]] in et [[Radio 1 (Neaderland)|Radio 1]]-programma ''Tros Nieuwsshow''. Dat nåjår deade se samen med [[Roué Verveer]] et [[NTR]]-programma ''De Slavernij'' presenteren.

Ouk draiden see med in et 14. seisoon van ''Wie is de mol?'' up de [[AVRO]], in [[2014]]. See völ as dardes af.<ref>[http://www.televizier.nl/nieuws/amusement/daphne-bunskoek-uit-wie-is-de-mol.2953189.lynkx Televizier.nl. 'Daphne Bunskoek uit Wie is de Mol?'. Denise Parengkuan. 23 januari 2014.]</ref> Etselvde jår had see ne rulle in de neaderlandske dramaryge ''[[Celblok H]]'', oaver de leavens van en paar vrouwlüde in ne gevangenisse.

De tweyde hälvde van [[2015]] spöälden see gastvrouwe van et küürprogramma SUUS in de tweyde ryge van de dramaryge ''De Fractie''. Et jår dårup, in [[2016]], deade Bunskoek et programma ''House Rules Holland'' van [[Net5]] presenteren.

In [[2018]] küm Bunskoek weaderümme når [[RTL 4]]. Seyd januåri van dat jår was see de nye vaste gastvrouwe van et middagprogramma 5 Uur Live.

In [[2020]] had see ne kleine rulle as fotografe Julia in de twentske film [[De beentjes van Sint-Hildegard]], van [[Herman Finkers]].

== Persoonlik ==
Van 1998 tot 2001 was see en stel med den [[Drèents|drentsken]] sanger [[Daniël Lohues]]. Töt 2004 löyp see med presentator [[Jeroen Pauw]]. Underwyl woanet see samen in  [[Amsterdam]] med musikproducent [[Wessel van Diepen]].

= Ümmeropen ==
{| class="wikitable"
! Jår
! Ümroop
! Wark
|-
| 1997-1998
| [[RTV Oost]]
| Presentatrice
|-
| 1998-2002
| [[TMF Nederland|TMF]]
| Presentatrice
|-
| 2002
| [[MTV Nederland|MTV]]
| Presentatrice
|-
| 2002-2005
| [[KRO]]
| Presentatrice
|-
| 2005-2008, 2013, 2018-heden
| [[RTL Nederland|RTL]]
| Presentatrice
|-
| 2009, 2016-2017
| [[Net5]]
| Presentatrice
|-
| 2009-2010
| [[BNN]]
| Gast-Presentatrice
|-
| 2011
| [[NTR]]
| Presentatrice
|}

==Uutgånde verwysingen ==
* [https://www.imdb.com/name/nm1135487/ Et imdb-profil van Daphne Bunskoek]

{{DEFAULTSORT:Bunskoek, Daphne}}
[[Kategorie: Tweants artikel]]
[[Kategorie: Tukker]]
[[Kategorie:Nederlaands presentator]]
[[Kategorie: Akteur]]
