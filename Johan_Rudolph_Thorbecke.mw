[[Ofbeelding:Johan Heinrich Neuman - Johan Rudolf Thorbecke.jpg|thumb|300px|Thorbecke op een schilderije van Johan Heinrich Neuman (1852)]]
'''Johan Rudolph Thorbecke''' ([[Zwolle]], 14 jannewaori 1798 – [[Den Haag]], 4 juni 1872) was een [[Nederlaand|Nederlaands]] staotsman van [[liberalisme|liberaole]] (op börgeremancipatie erichte) snit. In 1848 was e veurzitter van de Grondwetscommissie die een neie [[groendwet|grondwet]] ontwörp.

==Grondwet van 1848==
Deur de [[grondwetsherziening van 1848|invoering van de neie grondwet]], waor Thorbecke een zwaore stempel op drokte, kwamen der rechtstreekse verkiezings en ministeriële verantwoordelijkheid, wördden de parlementaire rechten verroemd en wördden de meugelijkheid van [[Staoten-Generaal (Nederlaand)|Kamerontbiending]] inevoerd. De macht van de keunink wördden beparkt en der wördden verscheiden vrijheden inevoerd, zoas van onderwies, verieniging en vergadering, mieningsuting en drokpars.

De grondwet, detzölfde jaor inevoerd, was de blauwprint veur Nederlaand as mederne staot. Thorbecke wördt daorumme eziene as grondlegger van de Nederlaandse [[parlementaire democratie]].

==Kabinetten-Thorbecke==
Thorbecke was dreimaol [[Ministerie van Binnenlaandse Zaken|minister van Binnenlaandse Zaken]] (1849-1853, 1862-1866 en 1871-1872, töt an zien wegraken). Deur zien leidende pesisie wördt der espreuken van de [[Nederlaands kabinet|kabinetten-Thorbecke]]; 't ambt van [[minister-president van Nederlaand|minister-president]] bestund nog niet.

==Femilie==
Thorbecke stamde uut een [[lutheranisme|lutherse]] femilie en gruide op in zien geboortestad Zwolle en in Amsterdam. Zien geboortehuus het now 't Thorbeckehuus en stiet an de Thorbeckegrachte numero 11.

Thorbecke zien volk waren Friedrich Wilhelm Thorbecke en Christina Regina Thorbecke. Zie va kwaamp uut Zwolle, zien moe uut [[Ossenbrogge]]. Zien grofva van vaders kaante was vanuut [[|Borgholthusen|Borgholthoezen]], [[Westfalen]], in Zwolle neerestreken. De [[Nedersaksisch|Nedersaksische]] achtername beduudt ''tho der becke'', bij de beke. Allewal in Nederlaand de name uutespreuken wördt mit de klemtoon op 'Thor', völt de klemtoon dus oorspronkelijk op 'becke'.

Thorbecke trouwde in 1836 mit Adelheid Ernestine Caroline Henriette Solger (1817-1870). Der wördden zes kiender uut 't hielijk geboren, waorvan 't naogeslacht anno 2020 in de [[Verienigde Staoten van Amerika|Verienigde Staoten]] woont.

{{Dia|Dit artikel is eschreven in 't [[Zuudwest-Drèents]].}}

{{DEFAULTSORT:Thorbecke, Johan Rudolph}}
[[Kategorie:Drèents artikel]]
[[Kategorie:Politiek in Nederlaand]]
[[Kategorie:Nederlaandse politieker]]
[[Kategorie:Nederlandsen minister]]
