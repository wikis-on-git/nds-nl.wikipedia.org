[[Ofbeelding:Amerongen_brugge.jpg|thumb|right|250px|Kasteel Amerongen, anzicht op toogängsbrugge]]
[[Ofbeelding:Amerongen_zi-janzicht.jpg|thumb|right|250px|dele van Kasteel Amerongen]]

'''Kasteel Amerongen''' is nen [[kasteel]] in de [[uuterweerd]]en van den [[Nederrijn]] in de buurte van [[Amerongen]].

== Geskiednis ==
In [[1286]] vroogen de breurs [[Henric en Diesderic Borre]] toostimming an grave [[Floris V van Hollaand|Floris V]] om bi-j et darp Amerongen nen verstarkt hoes te bouwen. De breurs bunt de groandleggers van et noe ruum 700 joar olde kastele. Et noageslacht van de breurs van Borre ging den geskiednis in mit den name [[Borre van Amerongen]]. An de ene kante van et kasteel ligt den uuterweerden van den Nederrijn en an den anderen kanteneen laandrugge woar verkeer oaverhen ging. Vanof dizzen plaetse konden zie den skeepvoart en et aandere verkeer toozeen. 
Umdat dit den [[Hartog van Gelre]] nen doorne in et ooge was veel hi-j in [[1427]] et kastele an en verwoosten et. Et kasteel wödden noa dizzen verwoosting groter en starker herbouwd. Doarnoa wödden et kastele nog vaker an-evallen. Noadat de familie Borre van Amerongen was uut-estoarven kwamen et kastele in hende van verskillenden adelleken families. 

In [[1672]] wödden et kasteel deur den [[Frankriek|Fraansen]] leug-eplunderd en in braand estokken. Et umrengenden park en boomgeerden wödden verneeld. Dreks hiernoa beslotten den toonmoaligen eigenoaren, [[Godard Adriaan van Reede]] en [[Margaretha Turnor]], tot den bouw van nen indrökwekkend en stoatig hoes in classictiesen barokstiel. 
Grave Godard van Aldenburg Bentinck kreg et hoes in [[1879]] in hende. Umdat et hoes vanof den 19den eeuwe had leug-estoan leet hi-j et opknappen. Hierveur reep hi-j den hulp in van architect [[Pierre Cuypers]]. Cuypers leet under andere den zoldering van den boavengalleri-je beskilderen, den eatzoal versiern en de gobelinkoamer opni-j inrichten. Noa de veerbouwing wol Bentinck et hoes inwendig mooi maken en de völle kunstschatten, dee hier vanof den 17den eeuwe noartoo waren ebracht, wier tot hun rechte loaten kommen. In [[1918]] kwam den gevlögten Duutsen keizer [[Wilhelm II van Duutslaand|Wilhelm II]] bi-j Aldenburg Bentinck op et kastele wonnen, umdat hi-j uut [[Duutslaand]] vlögt was. Hi-j hef 2 joar op Amerongen ewond. Doarnoa is hi-j noar [[Huus Doorn]] verhuusd. 

Vanof [[1977]] is et kastele Amerongen in hende van den stichting Utrechtsen Kastele. Et kasteel is nog helemoal in den toostaand zoas grave Aldenburg Bentinck et achterleet noa zien dood in 1940. Hierdeur is op kasteel Amerongen nen soamenstelling van nen verzoameling kunst en anteek te zeen in nen umgeaving dee  den uutstroaling van nen bewond hoes hef. 
Biezunder an et kastele is den dobbelen toogängs[[brugge]]. Den boavenbrugge was tot [[1977]] allenig veur bezookers van den eigenoar en den eigenoar zelf. Deur den boavenbrugge kwamen zie dreks in den halle, den underbrugge was veur de warkleu en et gewone volk. Den underbrugge geet noar den kellers van et kastele. Hier bunt de kökkens, veurroadkamers en de ruumten veur de warkleu.

== Bewonners ==
*1286 De breurs Borre
*     Familie Van Hemerts
*     Familie Van Swietens
*1577 Godard Reede van Saesfeld
*Here Godard Adriaan baronne van Reede
*1878 Geslacht van Reede
*1878 Grave Godard van Aldenburg Bentinck
*1918 - 1920 Keizer Wilhelm II van Duutslaand wonden tiedelek op et kastele

== Vandage ==
Teggenwoordig is et kastele in gebruuk as museum. Bezookers künt bi-j nen huusleken uutstroaling nen groten verzoameling kunst en anteek bekieken. Et huus is nog geheel in-ericht as in 1940. Hiernoast wödden in de bi-jgebouwen van et kastele ok feesten, optreadens en aandere (bedriefs)toostaanden eholden. ok künt in den [[oranjerie]] trouweri-jen edoan wödden. Et beheurt tot den [[Top 100 der Nederlaandsen UNESCO-monumenten]].

== Uutgoande verwiezingen ==
*[http://www.kasteel-amerongen.nl/ Webstee Kasteel Amerongen]
*[http://www.kasteleninutrecht.nl Kastele in Utrecht]

[[Kattegerie:Achterhooks_artikel]]
[[Kattegerie:Kastele in Nederlaand]]

[[de:Schloss Amerongen]]
[[nl:Kasteel Amerongen]]
