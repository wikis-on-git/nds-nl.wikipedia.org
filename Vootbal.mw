[[Ofbeelding:Football iu 1996.jpg|thumb|n Anvaller (in t rood) is duur de verdediging (in t wit) ebrökn en stot n bal noar t doel. n Doelman steet kloar um um te stopn]]
[[Ofbeelding:UEFA-Women's Cup Final 2005 at Potsdam 1.jpg|thumb|Vrouwleu an t voetbaln]]
[[Ofbeelding: Boisko.svg|thumb|Voetbalveeld]] 
'''Voetbal''' is n [[bal]]sport den at met de veute en t heufd spölt wörd. n Manskap besteet oet 11 spöllers op t veeld, woervan dr ene in t eegne doel steet. Disn spöller het nen doelman en is n ennigsten den n bal met de haande an mag raakn. Wieter beent dr nog wisselspöllers, dee at in köant valn as n spöller in t veeld wat krig, of as n [[trainer]] van [[taktiek]] wil veraandern.

n Wedstried wörd in gooe baann eleaidt duur nen scheidsrechter en zinne greansrechters, dee at dr vuur zorget dèt n wedstried earlke en good verlöp.

De partieje met de meeste peuntn an t eande van de wedstried hef t spel ewunn. Bie n geliek antal peuntn vuur beaide partiejn wörd esprökn van ''geliekspel''. As dit vuurkeump kan dr ekeuzn wördn vuur meer spölminuutn, of ne strafskupperiege.

== Doel van t spel ==
t Doel van t spel is um n bal in t doel van de teegnspöllers te kriegn. Hierbie magnt de spöllers gebroek maakn van t hele lichaam, behalve de haande. Nen oetzeundering hierop is n doelman, den ook met de haande mag woarkn.

n Offisjeeln wedstried doert 2x 45 minuutn, met ne pauze tussenduur, en mangs nog wat minuutn dr bie um de verlöarn tied an blessures op te vuln.

== Veeld ==
t Veeld is n [[rechtheukig]] grösveeld van 90x120 [[meter]], woer an beaide korte kaantn n doel steet. Um n raand van t veeld is in n rechthook ne liene trökn: de ziedliene. Oawer t midln van t veeld löp oawer de korte kaante n midlnliene, den t veeld in 2 deeln opdeelt. In t midln van disse liene löp nen kreenk. Um de beaide doeln hen löp ook ne liene in n rechthook, wat t 16-meter gebeed het. Doar binn in löp nog wier nen rechthook in t verlengde van t doel.

== Manskap ==
n Manskap of ploog besteet oet 4 soortn spöllers: n doelman, verdedigers, midlveelders en anvallers. Dee hebt allemoal öar eegnen taak in t spel. n Doelman mut n bal oet zin doel hooldn as n anvaller van de teegnpartieje prebeert den dr in te skeetn. De verdedigers munn zorgn dèt dee teegnanvallers doar de kaans neet vuur kriegnt, en n bal noar vuurtn hen trean zogaaw as ze den van de teegnpartieje of hebt enömn. De midlveelders köant zik verdedigend en anvalnd gedreagn. Ze köant dus n teegnanval helpn te vuurkomn, en n bal dan meteen duurspöln noar de anvallers (ook wal spitsn neumd). n Anvaller hef as taak t maakn van doelpeuntn.
n Trainer kan dr vuur kiezn um mear verdedigers, of juust mear anvallers op te steln. Dit kan te maakn hebn met t verloop van n wedstried. As de eegne ploog völle van de aandern te verdoern krig, kan t verstaandig wean um nen anvaller vuur nen verdediger te wisseln, um de teegnpartieje mear wierstaand te beedn en de kaanse op n teegndoelpeunt te verkleainn. Mear an de aandere kaante kan t juust verstaandig wean um nen verdediger umme te wisseln vuur nen midlveelder of anvaller, um zo mear kaans te maakn op n doelpeunt. 

== Nedersaksische voetbalplogen ==
In 't Saksisch sproakgebeed van Nederland vin ie de volgende betoald-voetbalplogen: [[FC Grönnen]], [[SC Veendam]], [[FC Emmen]], [[FC Zwolle]], [[Go Ahead Eagles]] (oet [[Deaventer]]), [[FC Tweante]], [[Heracles Almelo]], [[AGOVV Apeldoorne]] en [[De Graafschap]] (oet [[Deutekem]]). [[Vitesse]] oet [[Arnem]] lig der krek teagenan. Doarvan is FC Tweante de leste joaren de succesvolste, de ploog is in 2010 landskampioen wonnen.

== [[Nedersaksisch|Neersassies]] ==
* '''Nedersaksies in Nederlaand''': ''voe{{small()|t}}bal''
* [[Platduuts]]: ''vootbal'' (Platduutse schriefwieze ''Football'')

[[Kategorie:Tweants artikel]]
[[Kategorie:Voetbal|!!]]

{{Link FA|en}}
{{Link FA|es}}
{{Link FA|ko}}
{{Link FA|ml}}
{{Link FA|fr}}
{{Link FA|hr}}
