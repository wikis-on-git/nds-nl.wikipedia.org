[[Ofbeelding:UEFA-Women's Cup Final 2005 at Potsdam 1.jpg|thumb|300px|right|Vrouwleu an t voetbaln]]

'''Voetbal''' (in [[Tweante]] oet esprökn as ''foebal'') is n [[bal]]sport den at met de veute en t heufd spölt wörd. n Manskap besteet oet 11 spöllers op t veeld, woervan dr ene in t eegne doel steet. Disn spöller het nen doelman en is n ennigsten den n bal met de haande an mag raakn. Wieter beent dr nog wisselspöllers, dee at in köant valn as n spöller in t veeld wat krig, of as n [[trainer]] van [[taktiek]] wil veraandern.

n Wedstried wörd in gooe baann eleaidt duur nen scheidsrechter en zinne greansrechters, dee at dr vuur zorget dèt n wedstried earlke en good verlöp.

==Doel van t spel==
t Doel van t spel is um n bal in t doel van de teegnspöllers te kriegn. Hierbie magnt de spöllers gebroek maakn van t hele lichaam, behalve de haande. Nen oetzeundering hierop is n doelman, den ook met de haande mag woarkn.

n Offisjeeln wedstried doert 2x 45 minuutn, met ne pauze tuskenduur, en mangs nog wat minuutn dr bie um de verlöarn tied an blessures op te vuln.

==Veeld==
[[Ofbeelding: Boisko.svg|thumb|right300px|Voetbalveeld]] t Veeld is n [[rechtheukig]] grösveeld van 90x120 [[meter]], woer an beaide korte kaantn n doel steet. Um n raand van t veeld is in n rechthook ne liene trökn: de ziedliene. Oawer t midln van t veeld löp oawer de korte kaante n midlnliene, den t veeld in 2 deeln opdeelt. In t midln van disse liene löp nen kreenk. Um de beaide doeln hen löp ook ne liene in n rechthook, wat t 16-meter gebeed het. Doar binn in löp nog wier nen rechthook in t verlengde van t doel.

==Manskap==
n Manskap besteet oet 4 soortn spöllers: n doelman, verdedigers, midlnveelders en anvallers. Dee hebt allemoal öar eegnen taak in t spel. n Doelman mut n bal oet zin doel hooldn as n anvaller van de teegnpartieje prebeert den dr in te skeetn. De verdedigers mutn zorgn dèt dee teegnanvallers doar de kaans neet vuur kriegnt, en n bal noar vuurtn hen trean zogaaw as ze den van de teegnpartieje of hebt enömn.


[[Kattegerie:Begin]]
[[Kattegerie:Tweants artikel]]
[[Kattegerie:Sport]]
