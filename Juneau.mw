[[Ofbeelding:Map of Alaska highlighting Juneau City and Borough.png|thumb|right|300px|Juneau stad en borough op de kaarte van [[Alaska]])
'''Juneau''' ({{IPA|ˈdʒuːnoʊ}}; [[Tlingit-sproake|Tlingit]]: ''Dzánti K'ihéeni'' [{{IPA|ˈtsántʰì kʼìˈhíːnì}}]) is de heuwdstad van den [[Verenigde Stoaten|Amerikaansen stoat]] [[Alaska]]. Et ligt an et [[gastineaukanaal]] in de Zuud-Alaskaanse [[panhandle]]. Et is de tweede grötste stad in de Verenigde Stoaten wat oppervlak angeet.

Juneau is al seend [[1906]] de heuwdstad van Alaska. et [[Congres van de VS]] steurden de Alaskaanse regearing hierhen vanoet [[Sitka (Alaska)|Sitka]]. In [[1970]] wörden doomoalig Juneau, [[Douglas (Alaska)|Douglas]] en et umliggende [[Borough (Verenigde Stoaten)|Borough]] Groot-Juneau bie mekoar edoan, woermet de hudige gemeente juneau ontsteund. Disse gemeente is grötter as de stoaten [[Rhode Island (stoat)|Rhode Island]] en [[Delaware (stoat)|Delaware]].

Juneau stad lig an den voot van den boarg [[Juneau (boarg)|Juneau]] en tegenoawer et [[Douglaseilaand]]. In [[2014]] wör et antal leu wat der wont eskatt op 32.406. Doarmet is et de tweedegrötste stad van Alaska, noa [[Anchorage (Alaska)|Anchorage]].<ref>[http://quickfacts.census.gov/qfd/states/02/02110.html Quickfacts.census.gov - states.]</ref> Et dagelikse inwonnertal neam tusken mei en september mangs met 6000 leu too, duur ankommende cruiseskepe.

De stad is neumd noar gooldzeuker [[Joe Juneau]]. De stad hef ook nen zet ''Rockwell'' en ''Harrisburg'' heetn. In et [[Tlingit-sproake|Tlingit]] het de stad ''Dzántik'i Héeni'' ("Begin van de slingerrivier", ''dzánti'' ‘slinger’, ''–kʼi'' ‘begin’, ''héen'' ‘rivier’). De[[Takurivier]], net op et zuden van Juneau, is eneumd noar de koolde ''t'aakh''-weend, den as mangs oet de boargen dalekeump.

Juneau is de ennigste stad in de Verenigde Stoaten woer as ginne weagen hengoat vanoet de rest van den stoat. Iej köant der allene met ne vearboot kommen. Dit keump umdet de stad tusken onmeundig roew boargterrein lig. Doarmet is et ne ''eilaandstad'', umdet alle too- en oetvoor van goderen oawer water of duur de locht mut. Juneau stad ligt op zeeheugte, oonder boargen tusken de 1100 en 1200 meter hoge. Hierop lig et [[Iesveeld van Juneau]], ne grote ieskappe woer as 30 [[gletsjer]]s oetstreumt. De [[Mendenhallgletsjer]] en de [[Lemon Creek-gletjer]] kö'j in Juneau vanof de stroate zeen.

[[Kategorie: Tweants artikel]]
[[Kategorie: Plaatse in Alaska]]
[[Kategorie: Verenigde Stoaten]]
[[Kategorie: Heufdstad]]
