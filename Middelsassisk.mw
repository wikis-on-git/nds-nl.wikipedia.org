{{Spraoke
| kop         = Middelsassisk
| spraoke     = Middelsassisk
| ofbeelding  = Extent of the Hansa-optimiert.jpg
| umskrieving = Et middelsassisk was de lingua franca van de [[Hanze|Hanse]]. Kaarte givt een beald van de ümvang rund et jår [[1400]].
| naam_anders =  ''Sassisch'', ''dǖdisch'', ''nedderlendisch'', ''ōstersch''
| laand       = 
| gebeed      = [[Nederlaand|Noordoustneaderland]], [[Duutslaand|Noorddüütskland]], [[Polen|Noordwestpolen]], [[Kaliningrad]], sporadisk in [[Denmaark|Dänemarken]], [[Zweden|Sweden]], [[Noorwegen|Noorweagen]], [[Letlaand|Letland]], [[Estlaand|Estland]] (beparked tot städen)
| sprekkers   = 
| dialekte    =
| klassifikatie = [[Indo-Europees]]  
*[[Germaanse sproaken|Germaans]]  
**[[West-Germaans]]   
***Middelsassisk
| skrift      = Et [[Latiense alfabet|latynske alfabet]] ([[fraktur]])
| periode     = [[13e eeuw|13.]] tot [[16e eeuw|16. eyw]]
| oldereform  = [[Oldsassisk]]
| iso1        = 
| iso2        = 
| iso3        = gml
| vootkop     = 
| ofbeelding2 = 
| caption2    = 
}}

[[File:Mittelniederdeutsch.jpg|thumb|right|Een middelsassisk upskrivt up een [[vakwark]]hüüs in [[Hameln]], [[Nedersaksen|Neadersassen]], [[Duutslaand|Düütskland]]: ''Alle der warlde herlicheyt is alse ene blome de huete wasset un morgen vorgheit. Des herrn wort blift yn ewicheit.'' Oaversetting: "Alle heyrlikheid van de wearld is as een blome dee vandage groit en margen vergeyt; et woord van de heare blivt in eywigheid." ([[Eyrste breyve van Petrus|1 Petrus]] 1:24-25)]]
[[File:Bugenhagen Kirchenordnung HL.jpg|thumb|''Der Keyserliken Stadt Lübeck Christlike Ordeninge/ tho denste dem hilgen Evangelio/ Christliker leve/ tucht/ frede unde enicheyt/ vor de yöget yn eyner guden Schole[n] tho lerende. Unde de Kercken denere und rechten armen Christlick tho vorsorgende. Dorch Jo. Bugen. Pom. beschreven. 1531''. Oaversetting: "De keiserlike stad [[Lübeak]]s christelike orde, ten deenste van et Heilige Evangely, christelike leaven, tücht, vreade en eynheid, üm de jöägd in een gode skole te låten leyren, en de deenders van de karke en rechtvaardige armen christelik te versörgen. Eskreaven döär [[Johannes Bugenhagen]] de pommer, 1531"]]
[[File:Reynke-de-Vos Vorrede.jpg|thumb|''Eyne vorrede ouer dyt boek van reynken deme vosse''. Oaversetting: "Een vöärreade (vöärwoord) oaver dit book van [[Reinke de Vos]]". ''Reinke de Vos'' is een allegorisk epos dat populäär was in Europa in de middeleywen. Dit kümt üüt de üütgåve van 1498, üütegeaven in [[Lübeak]], eyn van de belangrykste hansestäden. Et lettertype is kenmarkend vöär et [[gotisk skrivt]] dat in middelsassisk drukwark gebrüked wördde.]]

'''Middelsassisk''' (eigenname: ''sassisch''<ref>Lasch, Agathe (1914). Mittelniederdeutsche Grammatik. Halle/Saale: Niemeyer. p. 5.</ref><ref>[https://www.koeblergerhard.de/mnd/mnd_s.html Köbler, Gerhard (2014). "sassisch". Mittelniederdeutsches Wörterbuch (3. üütgåve). Bekeaken: december 2019.]</ref>, ouk ''Dǖdisch'', ''Nedderlendisch en'' ''Ôstersch'') is een untwikkelingsfase van et [[Nedersaksisch|neadersassisk]]. Et is in de [[middelieuwen|middeleywen]] untstån üüt et [[oldsassisk]] en is skrivtelik vasteleagd vanaf 1225/1234 (''[[Saksenspiegel|Sassenspegel]]''). In de tyd van de [[Hanze|Hanse]] (vanaf ungeväär 1300 tot 1600), was et middelsassisk de belangrykste eskreaven språke in et noorden van [[Centraol-Europa|Middeneuropa]] en deende as [[lingua franca]] in et [[Noord-Europa|Noordeuropa]]. Et wördde parallel an et middeleywske [[latyn]] gebrüked, ouk vöär [[diplomaty|diplomatike doolenden]] en in [[oorkunde]]s.<ref>Cordes, Gerhard; Möhn, Dieter (1983). Handbuch zur niederdeutschen Sprach- und Literaturwissenschaft. Erich Schmidt Verlag. bls. 119. ISBN 3-503-01645-7.</ref>

==Terminology==
Howel ''middelsassisk'' (MS) een puur akademiske term is dee eyrst later tot stand eköämen is, verweasen spreakers in dee tyd höyvdsakelik nå höär eigen språke as ''sassisch'' (sassisk) of ''sassische sprāke'' (sassiske språke). Disse terminology was ouk noch in gebrüük in de tyd van [[Maarten Luther|Luther]] in de angrensende [[middeldüütsk]]spreakende gebeden.<ref> Bischoff, Karl (1967). Sprache und Geschichte an der mittleren Elbe und unteren Saale (in German). Köln. p. 243f. Luther hat sich nicht als Meißner, was im heutigen Sprachgebrauch Obersachse wäre, und nicht als Thüringer gefühlt: ‚Sonst bin ich keiner nation so entgegen als Meichsnern vnd Thoringen. Ich bin aber kein Thoring, gehöre zun Sachsen‘, hat er einmal bei Tische betont. Und er scheint noch in späteren Jahren des Niederdeutschen mächtig gewesen zu sein, in [Johann] Aurifabers Aufzeichnungen vom Februar 1546 heißt es: ‚Zu dem sagete der Doctor von Wücherern, daß man jtzt spreche in Sachsen: Wer sägt, dat Wucher Sünde si, / Die hefft kein Geld, dat gläube fri. Aber ich Doctor Luther sage dagegen: Wer sägt, dat Wucher kein Sünde si, / Die hefft kein Gott, dat gläube nur fri.</ref> De latynske teagenhanger (''saxonicus'') wördde ouk gebrüked vöär de sassiske språke (nåst een antal andere beteykenissen).<ref>[https://reader.digitale-sammlungen.de/resolve/display/bsb10184846.html Chyträus, Nathan (1582). Nomenclator latino-saxonicus. Rostock. Bekeaken: määrt 2019.]</ref><ref>[https://reader.digitale-sammlungen.de/resolve/display/bsb10196346.html  Biblia sacra, Ebraice, Chaldaice, Graece, Latine, Germanice, Saxonice. [...]. Nürnberg: Elias Hutter & Katharina Dietrich. 1599. Bekeaken: määrt 2019.]</ref> De [[Nederlaans|neaderlandske]] en [[Nederlaands-Nedersaksisch|neaderlandsk-sassiske]] form ''Saksisch'', mid k, is möägelik untleynd an disse üütheymske latynske form, een andere möägelikheid is et [[standarddüütsk]]e ''sachse/sächsich''. Een antal språken van wee et eyrste kontakt mid de sassiskspreakende [[Saksen (vôlk)|sassen]] was, nammen de name oaver mär kreyg de beteykenisse '[[düütsk]]', bv. et [[fins]]ke ''saksa'', wat düütsk beteykent.

In teagenstelling tot et latyn as höyvdskrivtspråke, verweasen spreakers ouk nå ütingen in et sassisk as: ''to dǖde''{{Info|tot et volk}} spreaken of skryven, wat sovöäle beteykent as 'düdelik, begrypelik'.<ref>Lasch, Agathe (1914). Mittelniederdeutsche Grammatik. Halle/Saale: Niemeyer. bls. 5.</ref><ref>Köbler, Gerhard (2014). "düde (1)". Mittelniederdeutsches Wörterbuch (3rd ed.).</ref> Dit hevt deselvde stamme as et woord ''dǖdisch'' 'düütsk' ([[Oergermaans|oorgermaansk]]: ''*þiudiskaz'' dat 'van et volk' of 'volksspråke' beteykent) wat ouk gebrüked konde wörden vöär et sassisk as dat üüt de kontekst düdelik was. Vergelyk ouk de term ''plat(düütsk)'' (van ''plat'' 'gewoan, simpel' of 'laege', in teagenstelling tot et hougdüütsk) wat nå sassiske (of westmiddeldüütske) dialekten verwist.

Een andere [[middeleeuwen|middeleywske]] benaming is ''ōstersch'' wat in eyrst instansy verweys nå de [[Hanze|hansestäden]] an de [[Oustsey]] (de ''Baltiske sey''), dit gebeed wördde ''Ōsterlant'' (Ousterland) enöömd, en de inwunners wördden ''ōsterlinge'' (ousterlingen) enöömd. Dit is later ouk gån verwysen nå andere düütske hansestäden en was de algemeyne benaming vöär hansekouplüde üüt Neaderland, bv. in [[Brügge]] wår se höär ''kantōr'' (hansekantoor) hadden.<ref>Lasch, Agathe (1914). Mittelniederdeutsche Grammatik. Halle/Saale: Niemeyer. bls. 5.</ref><ref>Köbler, Gerhard (2014). "ōsterisch". Mittelniederdeutsches Wörterbuch (3. üütgåve).</ref>

In de [[16e eeuw|16. eyw]] was de term ''nedderlendisch'' in upkumst, dat benådrukkede et kontrast mid de [[Hoogduuts|hougdüütske]] dialekten üüt et [[Middelgebargde]] in et süden. Et wördde de dominante form in de hougdüüske dialekten (as vrognyhougdüütsk ''niderländisch'', wat ouk verwysen konde nå et [[Nederlaans|neaderlandsk]]), terwyl ''sassisch'' de meystgebrükede form in et middelsassisk bleyv. De teagenhanger 'neaderdüütsk' ([[Duuts|nyhougdüütsk]]: ''niederdeutsch'') is eyrst later döär spreakers van et hougdüütsk introduceerd en verweys in eyrste instansy vöäral nå et neaderlandsk.<ref>Lasch, Agathe (1914). Mittelniederdeutsche Grammatik. Halle/Saale: Niemeyer. bls. 6.</ref>

''Middelneaderdüütsk'' is een moderne term dee mid wisselende måte van inklusiviteit gebrüked wördt. Et underskeidt sik van et middelhougdüütsk (later vrognyhougdüütsk), döärdat disse dialekten neet deylenöämen hebben an de tweyde germaanske klankversküving. Et (middel)neaderlandsk, dat vanaf de [[16e eeuw|16. eyw]] tot an de [[19e eeuw|19. eyw]] officieel ''Nederduitsch'' heytde, wördt vandage de dag meystentyds los eseen van et (middel)neaderdüütsk. In oldere literatuur wörden de neaderlandske ([[Nederfrankisch|neaderfrankiske]]) en de sassiske dialekten wel tot et (middel)neaderdüütsk ereakend, dårby wördt der üütegån van een [[dialektkontinuum]] van alle [[houge middeleywen|hougmiddeleywske]] [[kontinentaal germaansk]]e dialekten büten et [[middelhougdüütsk]] ümme, van [[Vlaanderen]] in et westen tot an de hüdige baltiske ståten in et ousten.<ref>D. Nicholas, 2009. The Northern Lands: Germanic Europe, c.1270–c.1500. Chichester: Wiley-Blackwell. bls. 180–198.</ref><ref>Lasch, Agathe (1914). Mittelniederdeutsche Grammatik. Halle/Saale: Niemeyer. bls. 1.</ref>

==Verspreidingsgebeed==
Et middelsassisk ümvat een grouter gebeed as et [[oldsassisk]], een oldere fase van de språke, vanweagen üütbreiding nå et ousten en, in mindere måte, nå et noorden.<ref>Et volgende gedeylde is ebaseerd up Agathe Lasch (1914): ''Mittelniederdeutsche Grammatik''. Halle/Saale: Niemeyer, bls. 1-2.</ref>

In et ousten breidde et gebeed stark üüt as underdeyl van de ''[[oostkolonisatie|oustkolonisaty]]'' in de [[12e eeuw|12.]] tot de [[14e eeuw|14. eyw]] en kwam to include [[Meakelenbörg]], [[Brandenbörg]], [[Pommeren]] en [[Prüüssen]], wår up dat moment vöäral [[Slaven|slaviske]] en [[Balten|baltiske]] stammen wunden. Up een antal geisoleerde plaatsen bleaven een antal van disse oorsprungelike inwunners lange tyd bestån, bv. de ''[[venden]]'' dee langes et laeger eleagen deyl van de [[Elve|Elve]] leavden tot ungeväär 1700 of de [[kasjuben]] van [[Oustpommeren]] tot vandage de dag.

In et noorden nam de ümvang van de [[Freeske taaln|freesk]]spreakende gebeden langes de Noordsey af ten günste van et sassisk, vöäral in [[Oostfraislaand|Oustfreeskland]], dat groutendeyls oavergüng up et middelsassisk halverweagen de [[14e eeuw|14. eyw]]. Ten noorden van de [[Elve]], wün et middelsassisk söötjesan an terrein in [[Sleeswiek|Sleeswyk]], ten nådeyle van et [[däänsk]] en et [[noordfrais|noordfreesk]], howel et gebeed döär [[Denmaark|Dänemarken]] eregeerd wördde. Et middelsasssik had een [[Nedersaksische invloed op de Scandinavische talen|groute invlööd]] up de [[Noord-Germaanse taelen|skandinaviske]] språken (mid name up dee van et vasteland), howel moderstaalspreakers van et middelsassisk vöäral in de städen leavden wår se kolonys formde van kouplüde en ambachtslüde. Et was een officiele språke van [[Oldlyvland]], wårvan de bevolking vöäral bestünd üüt [[balten|baltiske]] en [[oustseyfinske språken|balto-finske]] stammen.

In et westen, an de [[Zujerzee|Südersey]], in de busken van de [[Veluwe]] en kortby de [[Ryn|beneaden-Ryn]], grensde et middelsassisk an de nauw verwande [[Nederfrankisch|neaderfrankiske]] dialekten dee vöäral et [[middelneaderlandsk]] as skrivtspråke hadden. Eyrtyds wördden disse dialekten ouk wel es tot et middelsassisk ereakend.

In et süden grensde et middelsassisk, an de düütske kante, an de [[hoogduuts|hougdüütsk]]e dialekten, ruwweg langes de noordgrensen van [[Hesse]] en [[Tureng|Döäringen]]. De språkgrens löäp vervolgens in oustelike richtinge oaver de vlakde van de Middelelve tot et mid et [[sorbisk]]spreakende gebeed (dat todestyds grouter was) langes et boavenste deyl van de rivyr de [[Spree]], dee et van et hougdüütsk skeidde. De grens was nooit heyl skarp, et formde eyrder een [[dialektkontinuum]]. Teagenswoordig wördt de grens bepåld an de hand van de üütspråke van et noordelike ''maken'' vs. et südelike ''machen''. Langes de Middelelve en et laeger eleagen deyl van de rivyr de [[Saale]], verlöyr et middelsassisk al in de late middeleywen an terrein ten günste van de hougdüütsk dialekten (de name ''[[Wittenbarg]]'' is bv. sassisk, mär de inwunners pråtden to al oaverweagend/allinnig hougdüütsk to de [[riffermasie|Reformaty]] begün).<ref>Bischoff, Karl (1967). "Der Anschluss an das Mitteldeutsche". Sprache und Geschichte an der mittleren Elbe und unteren Saale (in German). Köln. bls. 219–280.</ref>

==Geskydenisse==
De subperioden van et middelsassisk binnen:<ref>''Lexikologie. Ein internationales Handbuch zur Natur und Struktur von Wörtern und Wortschätzen. 2. Halbband / Lexicology. An international handbook on the nature and structure of words and vocabularies. Volume 2.'' Walter de Gruyter, 2005, p. 1180</ref><ref>Hilkert Weddige, ''Mittelhochdeutsch: Eine Einführung.'' 7th ed., 2007, bls. 7</ref>

* Vrogmiddelsassisk: 1200–1350, of 1200–1370
* Klassik middelsassisk: 1350–1500, of 1370–1530
* Laatmiddelsassisk: 1500–1600, of 1530–1650

Middelsassisk was de [[lingua franca]] van de [[Hanze|Hanse]], et wördde espröäken in de gebeden tüsken de [[Noordsey]] en de [[Oustsey]]. Der wördden eyrtyds edocht dat de språke van [[Lübeak]] dominant genog was üm een normative standard te wörden (de sogenaamde ''lübeaker norm'') vöär een upkummende espröäken en eskreaven standard, mär recenter wark hevt üüteweasen dat hyr geen bewys vöär is, en dat et middelsassisk neet-estandardiseerd was.<ref>Mähl, S. (2012). Low German texts from late medieval Sweden. In L. Elmevik and E. H. Jahr (eds), Contact between Low German and Scandinavian in the Late Middle Ages: 25 Years of Research, Acta Academiae Regiae Gustavi Adolphi, 121. Uppsala: Kungl. Gustav Adolfs Akademien för svensk folkkultur. 113–22 (up bls. 118).</ref>

Middelsassisk leaverde een grout antal [[leynwoord]]en an språken dee espröäken wördden an de [[Oostzee|Oustsey]] as gevolg van negoty mid hansekouplüde in disse kontreinen. Et hevt syn sporen nå-elöäten in de [[Noord-Germaanse taelen|skandinaviske]], [[finske talen|finske]], en [[baltiske talen|baltiske språken]], mär ouk in et [[Duuts|düütsk]], [[Nederlaands|neaderlandsk]] en et [[engels]]k. Et middelsassisk wördt eseen as de groutste bron van leynwoorden in et [[däänsk]], [[estisk]], [[litausk]], [[noorsk]] en [[zweeds|sweedsk]].

An et begin van de [[15e eeuw|15. eyw]] völ et middelsassisk üüt de graty in vergelyking mid et vrognyhougdüütsk, dat in disse periode vöär et eyrst gebrüked wördde döär de elite as eskreaven en, later, espröäken språke. Redenen vöär et verlees an prestige waren de achterüütgang van de Hanse, evolgd döär politike heteronomy van Noorddüütskland en de kulturele oaverhearsking van Middel- en Süüddüütskland in de [[riffermasie|protestantske Reformaty]] en de bybeloaversetting van de [[Maarten Luther|Luther]].

==Klankleyr en skryvwyse==

De beskryving is ebaseerd up Lasch (1914)<ref>Lasch, Agathe (1914). Mittelniederdeutsche Grammatik. Halle/Saale: Niemeyer.</ref> dat noch altyd fungeert as et gesaghebbende üütewydede grammatikatekstbook van de språke (howel et meskeen neet meyr hunderd percent aktueel is).

===Meadeklinkers===

{| class="wikitable"
! &nbsp;
![[Labiaal]]
![[Alveoläär]]
![[Postalveoläär|Postalv.]]
![[Palataal]]
![[Veläär]]
![[Glottaal]]
|-align=center
![[Nasale meadeklinker|Nasaal]]
| {{IPA|m}}
| {{IPA|n}}
| &nbsp;
| &nbsp;
| {{IPA|[ŋ]}}
| &nbsp;
|-align=center
![[Plosiv]]
| {{IPA|p}}&nbsp;&nbsp;{{IPA|b}}
| {{IPA|t}}&nbsp;&nbsp;{{IPA|d}}
| &nbsp;
| [{{IPA|c}}]
| {{IPA|k}}&nbsp;&nbsp;[{{IPA|g}}]
| &nbsp;
|-align=center
![[Affrikaat]]
| &nbsp;
| ({{IPA|t͡s}})
| &nbsp;
| &nbsp;
| &nbsp;
| &nbsp;
|-align=center
![[Frikativ]]
| {{IPA|f}}&nbsp;&nbsp;[{{IPA|v}}]
| {{IPA|s}}&nbsp;&nbsp;[{{IPA|z}}]
| ({{IPA|ʃ}})
| [{{IPA|ç}}]&nbsp;&nbsp;[{{IPA|ʝ}}]
| [{{IPA|x}}]&nbsp;&nbsp;{{IPA|ɣ}}
| {{IPA|h}}
|-align=center
![[Approksimant]]
| {{IPA|ʋ}}
| {{IPA|r}}
| &nbsp;
| {{IPA|j}}
| &nbsp;
| &nbsp;
|-align=center
![[Lateraal]]
| &nbsp;
| {{IPA|l}}
| &nbsp;
| &nbsp;
| &nbsp;
| &nbsp;
|-align=center
|}
* Haakparentesen (rechte haakjes) stån vöär een [[allofoon|allofonen]].
* Runde parentesen (runde haakjes) stån vöär fonemen dee geen foneemstatus hebben in et vulleadige språkgebeed of marginaal binnen in et fonologiske system.

Der völt up te marken dat et mid eynige regelmåt vöärkümt dat etselvde woord in de eyne middelsassiske tekste beinvlöded is döär eyn van de volgende fonologiske processen mär in de andere tekste algeens neet, dit kümt döär et untbreaken van een eskreaven standard, de dialektale variaty en de voorddürende språkkündige veranderingen in de middelsassiske periode.

'''Algemeyne anteykeningen'''

* '''[[Endklankverskarping]]''': stemhebbende obstruenten in de lettergreapkoda binnen stemlous, bv. ''geven'' (geaven) mär ''gift'' (givt). Disse verandering vünd al vrog plaatse in et middelsassisk, mär wördt neet altyd in skrivt weaderegeaven. [[Proklitisk]]e woorden as ''mid'' (mid) bleaven vöär een klinker stemhebbend ümdat et as eyn fonologiske eynheid eseen wördde mid et dårup volgende woord. So as ouk al te seen is in et oldsassisk, wördt /b/ mid lenity stemlous een [f] vöär syllabiske nasalen of vlöödklanken, bv. ''gaffel'' (vürke) van [[Oergermaans|oorgermaansk]] ''*gabalō''.
* '''[[Grammatiske wissel]]''': Vanweagen klankveranderingen in et oorgermaansk (d.w.s. [[Wet van Verner]]), hadden party woorden andere klanken in een andere grammatikale form. In et middelsassisk waren der allinnig versteynde oaverblyvsels van disse "grammatiske wissel", vöärnamelik vöär /s/ en /r/, bv. ''kēsen'' (kesen) mär ''koren'' ((see) köäsen), dårnåst by /h/ en /g/, bv. ''vān'' < PG ''*fanhaną'' (vangen) mär ''gevangen'' < PG ''*fanganaz'' (gevangen).
* '''[[Assimilaty (fonology)|Assimilaty]]''': Klanken dee meyr up een (meystentyds) angrensende klank gån lyken, meystentyds wat [[artikulatypunt]] of [[manere van artikulaty]] angeyt, is in alle språken heyl gebrükelik. Vrogmiddelsassisk markeerde assimilaty vaker in skrivt as in latere perioden, bv. ''vamme'' in plaatse van ''van deme'' (van de).
* '''[[Dissimilaty]]''': In et middelsassisk geböärde dit vake mid /l/ vs. /r/ of /l/ vs./n/, bv. ''balbērer'' < ''barbērer'' (barbyr), of ''knuflōk'' < ''kluflōk'' (knuvlouk). Beide formen bestünden vake nåst mekare. Et vulleadig verdwynen van een klank in de büürte van een identike klank kan ouk up disse manere verklård wörden, bv. et verdwynen van /l/ in ''Willem'' < ''Wilhelm''.
* '''[[Metatese]]''': Party klanken wisselde van plekke, vöäral de "vlöödklanken" /l/ en /r/. Beide formen konden nåst mekare bestån, bv. ''brennen'' vs. (mid metatese) ''bernen'' (brannen).
* '''[[Geminaty]]''': In et middelsassisk wördden meadeklinkers mid geminaty (dee untstån binnen döär assimilaty of [[synkope]]) neet meyr as sodånig üütespröäken. In plaatse dårvan wördde de skryvwyse van olde geminaten gebrüked üm an te düden dat de vöärgånde klinker was. Der bestån verskillende varianten, so as kombinatys van stemhebbende en stemlouse meadeklinkers (bv. ''breifve'' breyven, ''sontdage'' sündagen). Laatmiddelsassisk gebrükede ouk wel klusters van soortgelyke meadeklinkers nå korte en lange klinkers, sunder düdelike readen, bv. ''tidth'' vöär ''tīd'' (tyd).
* '''h-spelling''': Een stille ''h'' nå een meadeklinker kwam al sporadisk vöär in et oldsassisk. Et gebrüük dervan nam stark to in et middelsassisk, eyrst an et ende van een woord, wat angav dat de vöärgånde klinker lang was, mär later was et gebrüük dervan vry willeköärig. Noch weader later, wördde et gebrüük van de ''h'' nå een klinker direkt üüt et hougdüütsk oaverenöämen.

'''Specifike anteykeningen oaver nasalen'''

(Inesprüngen tekste verwist nå de skryvwyse.)

* /m/ had de neiging üm in de koda oaver te gån in een /n/, bv. ''dem'' > ''den'' (de (dat.enkv.m.)).
** Intervokale /m/ wördde sumtyds eskreaven as ''mb'', ouk as et neet van oldsassisk /mb/ kwam.
* /n/ assimileerde tot [ŋ] vöär de velären /k/ en /ɣ/.
* De slot-/n/ völ vake üüt in unbeklemtoonde posity vöär een meadeklinker, bv. ''hebbe(n) wi'' (hebben wy, {{IPA|/ɦɛw/}}), et nyneaderlandsk undergüng een vergelykbår proces. Up vergelykbåre wyse völlen /ng/-klusters vake üüt nå unbeklemtoonde klinkers, vöäral in et westfålsk, bv. ''jārlix'' (jårliks) < ''jārlings''.
* Ouk verdweyn de /n/ enkele eywen eyrder in bepålde kodapositys, mär der waren een bült üütsünderingen en restauratys döär analogy. Byvöärbeald de versköyven form ''gōs'' (ganse < [[Oergermaans|oorgermaansk]] ''*gans'') mid een unversköyven meyrvold ''gense'' (gansen) was vry algemeyn. Neet versköyven formen kwammen (en kummen) vake vöär in de meyr vernyende oustelike dialekten of in de dialekten an de neaderlandske kante.

'''Specifike anteykeningen oaver plosiven en frikativen'''

* /b/ as een plosive [b] wördt allinnig anetröffen an et begin van een woord (''blōme'' blome), by de anset van beklemtoonde lettergreapen (''bar'''b'''ērer'' barbyr) en by woorden mid (van oorsprung) geminaty (''ebbe'' eb). In de andere gevallen binnen de allofonen [v] in et midden van een woord en  [f] an et ende van een woord (bv. ''drēven'' dryven, vs. ''drēf'' dreyve (naamwoord)).
* De stemlouse /f/ wördde meystentyds anetröffen an et begin van een woord (bv. ''vader'' vader), an et ende van een woord (samenevoogd mid de historiske /b/, see hyrboaven), anderssins tüsken korte klinkers en nasalen/vlöödklanken (ouk van historiske /b/, bv. ''gaffel'' vürke) en in leynwoorden (bv. ''straffen'' strakker maken, üüt et [[hoogduuts|hougdüütsk]]).
** Et wördde meystentyds eskreaven as ''v'' in de anset van een lettergreape, ''f(f)'' in de koda. Üütsünderingen binnen under andere leynwoorden (''figūre''), party eigennamen (''Frederik''), gevallen as ''gaffel'' so as eyrder beskreaven, dårnåst sporadisk vöär ''u'' (vanweagen de grafiske gelykenisse tüsken ''v'' en "u") en vöär ''l'' en ''r''. Sumtyds wördde de ''w'' "vöär ''v'' gebrüked, en ''ph'' vöär ''f''. 
** Der völt up te marken dat der in middelsassiske teksten (so as in andere middeleywske teksten) meystentyds geen düdelik grafisk underskeid emaked wördde tüsken ''v'' en ''u''. Et underskeid tüsken beiden (meadeklinker ''v'', klinker ''u'') wördt vandage de dag wel in woordeboken, grammatikaboken en in andere bronnen weaderegeaven üm de leasbårheid te vergrouten. In een oorsprungelike tekste solde ''auer'' düs stån vöär ''aver'' (mär).
* /w/ was oorsprungelik een approksimant [w~ʋ] mär is an de düütske kante later nå een frikativ versköyven. De eksakte üütspråke verskilde wårskynlik per dialekt, in vöäle dialekten is et an et begin van een woord samenevoogd mid [v], een allofoon van /b/.
** In eskreaven teksten wördde de ''w'' vöär de /w/-klank an et begin van een woord in eyrste instansy strikt eskeiden van [v], mär later wördde de ''w'' ouk vöär [v] gebrüked.
** De klusters /dw-/, /tw-/, /sw-/, /kw-/ wördden oorsprungelik eskreaven mid ''v''/''u'' ('bv. ''svager'', swager), eyrst later binnen se oaveregån up de ''w''-spelling, behalve by /kw-/ dat vanweagen de latynske invlööd ''qu'' bleyv.
* De dentalen /t/ en /d/ völlen vake üüt tüsken unbeklemtoonde klinkers, bv. ''antwēr'' (ofwel) in plaatse van ''antwēder'', en ouk in woordendklusters as /-ft/, /-xt/ of /-st/, bv. ''rech'' nåst ''recht'' (recht, wet), ''schrīf'' nåst ''schrīft'' ((hee/see) skrivt).
* Oaverblyvsels van de oldsassiske /θ/ versköyven via /ð/ nå /d/ in de vrogmiddelsassiske periode. In et oldsassisk geböärde dit al nå /l/ en /n/. By /rθ/, /-θ/ an et woordende, en party vöälvöärkummende woorden as ''dat'' (dat, de (unsydig)) vünd dit al vry vrog plaatse. Disse wysigingen kwammen as eyrst vöär in et westfålsk, eyrst later in et noordsassisk.
* /s/ wördde intervokaal as [z] üütespröäken. Of et ouk an et begin van een woord so üütespröäken wördde is neet heylemåle düdelik. Et likt derup dat der dialektale variaty was (stemlouse [s] is wårskynliker vöär et westfålsk, stemhebbende [z] is wårskynliker vöär de dialekten an de oustkante van de Elve).
** Vanweagen disse variaty, wördde vöär de düdelikheid in elk geval de stemlouse /s/ (bv. in leynwoorden üüt de romaanske of slaviske språken) vake eskreaven as ''tz'', ''cz'', ''c'' etc.
* De fonemiske status van /ʃ/ is lastig vaste te stellen vanweagen de ekstreem unregelmåtige skryvwyses. Et verskilde wårskynlik per dialekt wat gebrükelik was, et vrogmiddelsassisk had /sk/ (so as dat vandage de dag noch altyd in et westfålsk te höyren is) en geen fonemiske /ʃ/, terwyl bv. de dialekten an de oustkante van de Elve, en een bült latere dialekten an de düütske kante oaver et algemeyn /ʃ/ hadden vöär de oldere /sk/. Wår der een fonemiske /ʃ/ te höyren was, wördde et ouk vake gebrüked in plaatse van de /s/ in klusters as /sl-/, /sn-/, etc.
* Erelateerd an de status van de /ʃ/ is de manere van articulaty van de /s/. Ortografiske varianten en party moderne dialekten lyken te wysen up een meyr achter in mund eleagen, oftewel een meyr ''sj''-achtige üütspråke (lichtkans [s̠]), vöäral wår der geen noudsake was üm te differentieren tüsken /s/ en /ʃ/. Dit wördt understöänd döär de hüdige situaty in et westfålsk.
* /t͡s/ had een vry beparkede rulle as foneem, et kwam vöäral vöär in leynwoorden of untstünd döär samenstelling of [[inlassing|epentese]]. Vergelyk ouk de epalataliseerde /k/ (volgende punt).
** In skrivt, wördde et vake emarkeerd döär rykelik te klusteren, bv. ''er'''tzc'''ebischope'' (aartsbiskop).
* /k/ vöär vöärklinkers was stark epalataliseerd in et oldsassisk (vergelyk de soortgelyke situaty in et nauw verwande [[oldengelsk]]) en up syn minst deylen van vrogmiddelsassisk, so as te seen is an skryvwyses as ''zint'' vöär ''kint'' (kind) en de variaty an skryvwyses van plaatsnamen, vöäral in [[Noordalbingie]] en [[Oostfalen|Oustfålen]], bv. ''Tzellingehusen'' vöär et hüdige ''[[Kellinghusen]]''. Disse palatalisaty, lichtkans as [c] of [t͡ɕ], sette sik voord tot an de [[houge middeleywen]] en is to groutendeyls weaderümmedraid. So konde bv. de olde affrikaat in de slaviske plaatsname ''Liubi'''c'''i'' herinterpreteerd wörden as een veläre plosiv, wat leidde tot de name ''[[Lübeak]]''. Een antal woorden en plaatsnamen binnen kompleet epalataliseerd en versköyven van veläär nå een sibilant (''sever'' keaver, van [[Oergermaans|oorgermaansk]] ''*kebrô''; de stadsname ''[[Celle]]'' < oldsassisk ''Kiellu'').
** Vrogmiddelsassisk gebrükede vake ''c'' vöär /k/ (''cleyn'' klein), in een later stadium selden. De geminaat ''k'' (nå historisk korte klinkers en meadeklinkers) wördde lykewels noch altyd eskreaven as ''ck'' (bv. ''klocke'' klokke), minder vake as ''kk'' of ''gk''. 
** ''gk'' kwam dårnåst vake vöär nå nasale meadeklinkers (''ringk'' ring, (ice) rink). 
** /ks/ wördde vake eskreaven as ''x'', vöäral in et westen. 
** /kw/ kwam vake vöär as ''qu'', under invlööd van et latyn (''quāt'' kwåd).
* Dårnåst veranderde, nå een unbeklemtoonde /ɪ/, de /k/ vake in /ɣ/, bv. in et vöälgebrükede achtervoogsel ''-lik'' (''vrüntligen'' vrendelike) of, by [[endklankverskarping]], in ''sich'' in plaatse van ''sik'' (hüm/syn eigen/sik(selv)).
** Sums, wördde ''ch'' gebrüked vöär de /k/ an et ende van een lettergreape (''ōch'' ouk). De ''h'' kan hyr eseen wörden as teyken van verlänging van de vöärafgånde klinker, neet as [[spirantisaty]] (see "''h''-spelling" hyrunder).
* /ɣ/ was een frikativ. De eksakte artikulaty verskilde wårskynlik per dialekt. Ruwweg, likt et derup dat der an de eyne kante dialekten waren dee differentieerde tüsken een stemhebbende palataal [ʝ] en een stemhebbende veläär [ɣ], afhangelik van de nåby eleagen klinkers ([ʝ]: an et begin van een woord vöär een vöärklinker, an et begin van een woord nå een vöärklinker; [ɣ] in deselvde positys, mär mid een achterklinker), en an de andere kante dialekten dee [ʝ] an et begin en in et midden van een woord gebrükede (oustfålsk, brandenbörgsk, bv. an et begin van een woord mid een achterklinker: ''voyet'' [[voagd]]). De [ʝ] wördde lykegood apart ehölden van de olde /j/. In de kodaposity kwam /ɣ/ vöär as een dorsale frikativ (palataal [ç] of veläär [x], afhangelik van de vöärafgånde klank), wårdöär et samenvölt mid de /h/.
** De skryvwyse ''gh'' wördde in eyrste instansy sowat allinnig gebrüked vöär ''e'' of an et woordende, mär verspreidde sik ouk nå andere positys, vöäral vöär ''i''. Et gav geen andere üütspråke an mär was deyl van een ortografisk patrone dat in een grout deyl van Europa vöärkwam. Dårnåst wördde, in de vrogge traditys van westelik middelsassisk, in alle positys ''ch'' gebrüked vöär /g/, ouk in et midden van een woord.
** Koda /g/ wördde vöärnamelik espeld as ''ch'' ümdat et vulleadig samenegån was mid de historiske /h/ (sy hyrunder).
* Nå nasale meadeklinkers en as geminaat, klönk /ɣ/ as een plosive [g], bv. ''seggen'' seggen/seagen, ''penninghe'' penningen. In teagenstelling tot de moderne varieteiten, bleyv et höyrbår nå een nasale meadeklinker. De üütspråke van de ''g'' as een plosive [g] an et begin van een woord is wårskynlik een relativ recente innovaty under invlööd van et hougdüütsk.
** ''gg(h)'' konde ouk gebrüked wörden vöär /ŋg/ in older middelsassisk, bv. ''Dudiggerode'' vöär de verlåten stad [[:de:Düringerode|Düringerode]].
* /ɣ/ völ vake üüt  tüsken sonoranten (behalven nå nasale meadeklinkers), bv. ''bormēster'' ([[börgemeister]]) < ''bor'''ge'''rmēster''.
* /ɣ/ wördde vake inelasd tüsken een beklemtoonde en een unbeklemtoonde klinker, bv. ''nei'''g'''en'' (naien) < oldsassisk ''*nāian'', of ''vrūghe'' (vrouw(e)) < oldsassisk ''frūa''. In et westfålsk, is disse klank verharded nå [g], bv. ''eggere'' (eiers).
* /h/ in de anset was een glottale frikative [h], terwyl et samengüng mid de historiske /ɣ/ in de koda (see hyrboaven). De /h/ an et woordende völ vake üüt nå een meadeklinker of lange klinker, bv. ''hōch'' of ''hō'' (houg). In een samenstellingen of in een sin, wördde de /h/ vake stille (''Willem'' < ''Wilhelm'').
** In de anset wördde /h/ eskreaven as ''h'', terwyl de /h/ in koda = [ç~x] vöäral eskreaven wördde as ''ch'', mär ouk as ''g(h)'' vanweagen et samengån mid /ɣ/.
* In de koda völ /h/ = [ç~x] vake üüt tüsken /r/ en /t/, bv. ''Engelbert'' (vöärname) mid et algemeyne komponent ''-bert'' < oldsassisk ''-ber(a)ht'' (helder, bekend). In unbeklemtoonde lettergreapen konde dit ouk vöärkummen tüsken een klinker en /t/, bv. ''nit'' (nit/neet) < oldsassisk ''niowiht'' (neet yts).
** Vake wördde de ''h'' vöär andere doolenden gebrüked dan syn feitelike klankwaerde, under andere üm de klinkerlängde te markeren (see hyrboaven, ''h''-spelling by "Algemeyne anteykeningen"), üm korte woorden te "verstarken" (''ghān'' gån), üm de anset van een klinker te markeren (''hvnsen'' unse) of by [[hiaat|klinkerbotsing]] (''sēhes'' (van de) sey).

'''Specifike anteykeningen oaver approksimanten'''

* /j/ was een palatale approksimant en wördde ampart ehölden van [ʝ], de palatale allofoon van /ɣ/.
** Et wördde vöär een vöärklinker vake as ''g'' eskreaven en wördde neet emengd mid ''gh'' = [ʝ]. De variant ''y'' wördde wel sumtyds gebrüked (''yöget'' jöägd). 
* /r/ was wårskynlik een alveoläre tril [r] of flap [ɾ], lykas in meyste moderne neadersassiske dialekten. Postvokaliske /r/ völ sumtyds üüt, vöäral vöär /s/. 
* /l/ wördde oorsprungelik wårskynlik evelariseerd, dit wil seagen een "dunkere l" [ɫ], in elk geval in de koda, üütgånde van syn invlööd up de nåby eleagen klinkers. Et wördde lykewels nooit so üütvorig evokaliseerd as de neaderlandske /l/. Et likt derup dat et in de middelsassiske periode versköyven is nå een "heldere l" in een grout antal dialekten. In bepålde unbeklemtoonde woorden is et üütevöllen, vöäral in et westfålsk, bv. ''as(se)'' in plaatse van ''alse'' (also/aldüs).

===Klinkers===

Howel moderne weadergåven van et middelsassisk (so as dit artikel) vake een makron of sirkumfleks gebrüken üm de klinkerlängde te markeren (bv. ''ā'' of ''â'') üm et de leaser te helpen, makede de autentike middelsasisske teksten geen gebrüük van aksenten üm klinkerlängde te markeren mär van klinkerverdubbeling, een ekstra e of i, meadeklinkerverdubbeling nå een korte klinker, of een ekstra ''h'' nå de volgende meadeklinker(s).

==Dialekten==

Lasch underskeidt de volgende groute dialektgruppen,<ref>Lasch, Agathe (1914). Mittelniederdeutsche Grammatik. Halle/Saale: Niemeyer. bls. 12–20.</ref> se benådrukt dat et strikt up skryvwyse ebaseerd is, wårby stark dialektale verskynsels sumtyds vordelöäten binnen ten günste van prestigiösere/'standard'-formen. De dialektgruppen kummen lykegood ruwweg oavereyne mid dee van teagenswoordig.

'''Westfålsk''': in breyde sin, et gebeed tüsken de [[Weser|Middenweaser]] en [[Rien|beneaden-Ryn]]. Höyvdplaatsen: [[Münster]], [[Paderborn]], [[Dortmund|Döärpm]], [[Byleveld]], [[Ossenbrugge]]. Party sassiske dialekten in et teagenswoordige [[Nederlaand|Neaderland]] (vöäral [[Gelderlaand|Gelderland]] en [[Oaveriessel|Oaveryssel]]) behöyrde tot disse grup. De invlööd van et neaderlandsk nam in hyr rund de 15. eyw stark to.

''Enkele kenmarken'': in et westen, een starke invlööd van neaderfrankiske ortografiske patronen (bv. ''e'' of ''i'' as teyken van klinkerlängde, lykas ''oi'' = /oː/). Et "breaken" van olde korte klinkers in oapen lettergreapen en vöär /r/ wördde vake in skrivt emarkeerd (bv. ''karn'' in plaatse van ''korn''). Olde geminaat /jj/ en sumtyds /ww/ wördde verharded tot [g]; /ft/ versköyv vake nå /xt/ (in skrivt sumstyds ümmedraid); /s/ in plaatse van /sk~ʃ/ (''sal'' vs. ''skal''). De oorsprungelike meyrvoldsform van warkwoorden in de teagenswoordige tyd was ''-et'' mär de eskreaven norm was vake ''-en''. Vergelykbår is et gebrüük van et vöärvoogsel ge- by et voltooid deylwoord, dat wårskynlik allinnig in et süüdwesten gebrüked wördde, en as e- klünk. Een woordeskat dat stark likt up de nåbürige dialekten in et noorden (oustfreesk en oldenbörgsk), bv. ''godensdach'' of ''wodensdach'' ('woonsdag') in plaatse van ''middewēke'' (mid(de)weake). Westfålsk was en wördt vake in syn algemeynheid eseen as de meyst beholdende dialektgrup.

'''Noordsassisk''': wördde espröäken in een lange stroake an de küstgebeden van de [[Zuderzee|Südersey]] in et westen tot an [[Oustprüüssen]] in et ousten. De ortografiske gebrüken van et noordsassisk kummen et dichst in de büürte van wat traditioneel as de standard vöär et middelsassisk eseen wördde (de ''lübeaker standard'', wat teagenswoordig betwisted wördt).

Enkele kenmarken: korte /e/ en /i/ in oapen lettergreapen binnen üüterekked tot een [ɛː]-achtige klinker. De nomen agentis (achtervoogsel üm personen an te düden) ''-er'' en ''-ald'' verskynen as ''-ar'' en ''-old''. Et vöärnaamwoord ''mī'' (1. pers. enkv.), ''dī'' (2. pers. enkv.) en ''jū'' (2. pers. meyrv.) wördden gebrüked vöär beide de dativ en akkusativ.

Dree subgruppen künnen underskeidden wörden:

(1) ''Oustfrees en oldenbörgsk'', dit binnen de gebeden in et noorden, ten westen van de [[Weser|Beneaderweaser]], inklusiv de dialekten mid een [[Freeske taaln|freeske]] substraat. So as verwachted kan wörden, is der een groute invlööd üüt et westfålsk, neaderlandsk en et freesk (''hem'' nåst ''em'' 'hüm'; meyrvolden up ''-s''; ''vrent'' nåst ''vrünt'' 'kammeråd').

(2) ''Noordalbingisk', tüsken de [[Weser|beneaden-Weaser]] en de [[Elve|beneaden-Elve]], en ouk Holsteyn an de rechter banke van de [[Elve|beneaden-Elve]], höyvdplaatsen: [[Hambörg]], [[Bremen]], [[Lünborg|Lünbörg]], [[Kiel (Duutslaand)|Kyl]].

(3) ''Oustelvisk'', inklusiv [[Lübeak]] en de gebeden vearder nå et ousten, so as [[Meakelenbörg]], [[Pommeren]], et noorden van [[Brandenbörg]] (Prignitz, Uckermark, Oldmark), [[Prüüssen]], [[Lyvland]]. Likt når up et ''noordalbingisk''. Vandage de dag binnen de oustelike dialekten düdelik te underskeiden van de westelike dialekten vanweagen de [[eenheidsmearvoold|eynheidsmeyrvold]]form up ''-en'' (teagenoaver et westelike ''-(e)t''), in de middelsasisske periode konkurreerde, in et westen en et ousten, beide formen noch teagen mekare. Höyvdplaatsen: Lübeak, [[Wismer]], [[Rostock]], [[Strålsund]]. De hougdüütske invlööd was stark in de [[Düütske Ordeståt]], de readen dårvöär was dat de ridderlike elite üüt verskillende regios kwam, dårdöär is de middelsassiske literatuur al vrog verwårlousd.

'''Oustfålsk''': ruwweg et gebeed ten ousten van de [[Weser|midden-Weaser]], ten noorden en deyls ten westen van et [[Harz]]gebargde, tot an de [[Elve|midden-Elve]], mär sunder de streak [[Oldmark]]. In et noorden formt de dünbevolkede [[Lünborg|lünbörger heyde]] een soort natuurlike grens. Höyvdplaatsen: [[Hannover]], [[Hilmessen]], [[Broenswiek|Brünswyk]], [[Gosler]], [[Göttingen]], [[Meidebörg]], [[Halle (Saale)|Halle]] (an de Saale) (in vroggere tyden). Et gebeed binnen de afwatering van de Elve is estichted döär kolonisaty en is up vöäle maneren bysünder te nömen. Et südelike deyl van dit ''Elve-oustfålske'' gebeed güng al in de late middeleywen oaver up et hougdüütsk.<ref>Bischoff, Karl (1967). Sprache und Geschichte an der mittleren Elbe und unteren Saale (düütsk). Köln. bls. 236 f. "Wenn Aken, Dessau, Köthen, Wittenberg, Walkenried, Eisleben, Merseburg, Halle mit ihren Umgebungen heute mitteldeutsche Mundarten haben, so ist das erst das Ergebnis einer großen sprachlichen Umlagerung, sie haben mit ihrer niederdeutschen Vergangenheit gebrochen. Aber ganz können sie sie nicht verleugnen, einige Reste sind auch im Bereich der Lautverschiebung unangetastet geblieben." [Oaversetting: "Dat [[Aken (Elve)|Aken]], [[Dessau]], [[Köthen]], [[Wittenbarg]], [[Walkenryd]], [[Ysleaven]], [[Mersebörg]], [[Halle an der Saale|Halle]] en nåbürige plaatsen vandage de dag [[middeldüütsk]]e dialekten hebben, is et resultaat van een groute språkkündige versküving; se hebben mid höär sassiske verleaden ebröäken, mär se künnen et der neet vulleadig an untkummen; een antal oaverblyvsels mid betrekkinge tot de [[twiede Germaanse klaankverskoeving|tweyde germaanske klankversküving]] hebben sik byvöärbeald ehandhaavd.]</ref>

''Enkele kenmarken'': [[ümlüüd]] is produktiver, kümt vöär ''-ich'' en ''-isch'' vöär (bv. ''sessisch'' sassisk) en et versküven van ''e'' nå ''i'' (bv. ''stidde'' vöär ''stēde'' steade). De vertweyklankede korte /o/ wördt selden düsdånig emarkeerd, in teagenstelling tot andere dialekten. Vöär /r/, wörden ''e'' en ''a'' vake ümmedraid. Unbeklemtoonde ''o'' (so as in et achtervoogsel ''-schop'' -skap) verandert vake in ''u'' (''-schup''). Et modale warkwoord vöär 'sal/solde' (''schal'') klinkt as /ʃ/, neet as /s/. Et vöärvoogsel van et vultooid deylwoord wördde oaver et algemeyn üütespröäken ''e-'', mär wördde volgens de vöäreskreaven norm vöärnamelik as ''ge-'' eskreaven. De plaatselike form ''ek'' ('ik' (persoonlik vöärnaamwoord 1. pers. enkv.)) konkurreerde mid de "standard''-form ''ik''; up een soortgelyke manere konkurreerde de oblike form ''mik'' ('my(n)') mid de "standard"-form ''mī''. Gewoanlik is der ouk een dative form van et persoonlik vöärnaamwoord (1. pers. enkv. ''mē''). Een woordeskat dat stark likt up et noordalbingisk. Ungebrükelike meyrvoldsform ''menne'' ('mannen').

'''(Süüd)brandenbörgsk''' en ''Oustanholtsk'': ruwweg tüsken de midden-Elve en de midden-Oder, en langes de midden-Havel, grensend an old [[sorben|sorbisk]] gebeed in et süüdousten. Höyvdplaatsen: [[Berlien|Berlyn]], [[Frankfort (Oder)|Frankfort]] (an de Oder), [[Zerbst]]. Een koloniaal dialekt dat stark beinvlöded is döär settelaars dee [[Nederfrankisch|neaderfrankisk]] pråtden. Ouk al vrog stark beinvlöded döär et hougdüütsk.

''Enkele kenmarken'': de olde lange ''ē'' en ''ō'' wördden vertweyklanked nå [iə] en [uə], eskreaven as ''i'' en ''u''. Oldgermaanske koda /n/ is hersteld, in teagenstelling tot [[ingveoonske språken|ingveoonske]] klankversküvingen, as ''gans'' ganse. In plaatse van -et is de eynheidsmeyrvoldform ''-en''. Et untbreaken van de negative determinator ''nēn'' (geen), in plaatse dårvan: ''keyn'', wat vergelykbår is mid et hougdüütsk. Et vultooid deylwoord behöldt et vöärvoogsel ''ge-''. Et untbreaken van woorden as ''gaderen'' ((ver)gaderen/versamelen) en ''tőgen'' (töynen); in plaatse dårvan, formen dee up et hougdüütsk lyken, namelik ''samenen'' en ''teigen''. In et oustanholtsk, et underskeid tüsken dative en akkusative vöärnaamwoorden (bv. ''mi'' vs. ''mik'', vergelyk: hougdüütsk ''mir'' en ''mich'').

==Literatuur==
[[File:LB1494Kolophon.jpg|thumb|De lätste syde van de Lübeaker Bybel (1494) mid kolofon]]
Nåst de middelsassiske oorkunden binnen vöäral de volgende warken een belangryk underdeyl van de middelsassiske literatuur:
* de [[Sassenspegel]], een versameling sassiske wetten üüt de 13. eyw, dat tot in de 19. eyw de rechtspråke in Europa bedüdend beinvlöödde,
* de [[Sächsische Weltchronik]], een [[kronik|prosakronik]] üüt de 13. eyw,
* de [[Magdeburger Schöppenchronik]], rund 1350–1516
* et [[Berlinische Stadtbuch]], rund 1380–1498, 
* de [[Chronica novella]] van [[Hermann Korner]], Lübeak, 1416 (ouk in et latyn),
* de [[Redentiner Osterspiel]], een mysteryspel üüt 1464,
* de [[Lübeaker Bybel (1494)]], [[inkunabel]] edrukked döär [[Steffen Arndes]] in Lübeak, 1494,
* [[Reynke de vos]] ([[:oldwikisource:Reynke_de_Vos|up Wikibron]]), edrukked in de ''Mohnkopf-Offizin'' döär [[Hans van Ghetelen]] in Lübeak, 1498, een [[derenepos]] dat in vöäle språken oaveresetted is,
* de [[Lübeaker Bybel (1533/34)]] of de ''Bugenhagenbybel'',
* ''De düdesche Schlömer'', een spirituele drama mid [[Jedermann]]-temas, van [[Johannes Stricker]] (1584),
* [[Nathan Chyträus]] ''Der Alte Todtendantz Sächsisch'' (1597), de oldste filologiske üütgåve van een neadersassiske tekste.
* [[Tönnies Fonne]]s handbook oaver de [[russisch|russiske språke]] (1607),
* [http://www.gesamtkatalogderwiegendrucke.de/doQuery.asp?search=1&resultsize=30 Middelsassiske wegedrukken] in et sassisk so as ekatalogiseerd in de [[Gesamtkatalog der Wiegendrucke]], inklusiv de sassiske versy van ''[http://www.gesamtkatalogderwiegendrucke.de/docs/BRANSEB.htm Et Narrenskip]'', de ''[http://www.gesamtkatalogderwiegendrucke.de/docs/TOTENTA.htm Doudendans]'' en de roman ''[http://www.gesamtkatalogderwiegendrucke.de/docs/HISTORI.htm#ParisEtVienne Paris und Vienne]''

==Vöärbealdtekste==
'''Reynke de Vos/Dat erste boek: I. capittel'''

Wo de lauwe, konnynck aller deren, leeth vthkreyeren vnde vasten vrede vthropen vnde leet beden allen deren, to synem houe tho komen.

<poem>
Id gheschach vp eynen pynxstedach,
Datmen de wolde vnde velde sach
Grone staen myt loff vnde gras,
Vnde mannich fogel vrolich was
Myt sange in haghen vnde vp bomen;
De krüde sproten vnde de blomen,
De wol röken hir vnde dar;
De dach was schone, dat weder klar.

Nobel, de konnynck van allen deren,
Held hoff vnde leet den vthkreyeren
Syn lant dorch ouer al.
Dar quemen vele heren myt grotem schal,
Ok quemen to houe vele stolter ghesellen,
De men nicht alle konde tellen:
Lütke de kron vnde Marquart de hegger;
Ja, desse weren dar alder degger
(Wente de konnynck myt synen heren
Mende to holden hoff myt eren,
Myt vrouden vnde myt grotem loue
Vnde hadde vorbodet dar to houe
Alle de dere groet vnde kleyne)
Sunder Reynken den vos alleyne;
He hadde in den hoff so vele myßdan,
Dat he dar nicht endorste komen noch gan. 

De quad deyt, de schuwet gern dat lycht;
Alzo dede ok Reynke, de bözewycht:
He schuwede sere des konnynges hoff,
Dar in he hadde seer krancken loff. 

Do de hoff alsus anghynck,
En was dar neen, an alleyne de greuynck,
He hadde to klagen ouer Reynken den voß,
Den men held seer valsch vnde loß.
</poem>

==Referensys==
<references/>

==Üütgånde verwysingen==
* [https://archive.org/details/mittelniederdeu00unkngoog Grammatika en chrestomaty van et middelsassisk döär Heinrich August Lübben (1882)] (düütsk), up [[Internet Archive]]
* [https://archive.org/details/mittelniederdeu00lasc Grammatika van et middelsassisk (1914)] döär [[Agathe Lasch]] (düütsk), up Internet Archive
* [http://www.rzuser.uni-heidelberg.de/~cd2/drw/s/Sa-schm.htm#Schiller-Lubben Schiller-Lübben]: een middelsassisk-düütsk woordebook döär Schiller/Lübben (1875–1881) up [http://www.mediaevum.de/wb1.htm Mediaevum.de] en [https://archive.org/details/mittelniederdeu01schigoog Internet Archive]
* [http://titus.uni-frankfurt.de/ Projekt TITUS], inklusiv teksten in et [http://titus.uni-frankfurt.de/indexe.htm?/texte/texte2.htm#mndt middelsassisk]
* [http://www.koeblergerhard.de/Mittelniederdeutsch-HP/Einfuehrung-Mnd-eD-HP.htm Een middelsassisk-düütsk woordebook döär Gerhard Köbler (2010)]
* [http://germanic.eu/Middle-Low-German-loanwords-in-the-Scandinavian-languages.htm Middelsassiske invlööd up de skandinaviske språken]
* [http://www.chlg.ac.uk/corpus.html Middelsassisk korpus]. Wördt noch an ewarked, mär de websteade bevat een beknoppede samenvatting van de middelsassiske grammatika, ouk ebaseerd up Lasch

[[Kategorie:Nederlaanse streektael en dialekt]]
[[Kategorie:Duutse streektael en dialekt]]
[[Kategorie:Nedersaksies]]
