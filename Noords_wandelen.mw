[[Bestaand:Nordic walking Sauvakävelyä Vallilassa edited.jpg|thumb|250px|Stoksjokken in [[Helsinki]], [[Finlaand]]]]
'''Noords wandelen''' (vanuut t [[Engels]]: ''Nordic walking'') of '''stoksjokken''' is t lopen mit spesiale skistokken/sjokstokken. De [[sport]] is nog niet zo lange bekend in [[Nederlaand]], mer is n echte gekte in [[Skandinavië]] en [[Verienigde Staoten van Amerika|Amerika]]. In [[Finlaand]], waor disse sport vandaon kömp, bin der al n miljoen beoefenaars van t noords wandelen.

t Noords wandelen is in Finlaand ontstaon as zoemeroefening veur [[langlaufen|langlopers]]. Noords wandelen kombineert positieve treningseffekten van hardlopen mit de veurdelen van langlopen.

Vergeleken mit normaal lopen zet je mit noords wandelen meer drok op de grond deur t aofzetten mit de stokken. Beoefenaars van t noords wandelen maken meer gebruuk van der scholders en bovenarmspieren, terwiel ze n goeie rog-, borst- en buukspieroefening kriegen. Hierdeur krie'j extra energie in de beweging en ku'j:
* vlogger lopen
* langere afstaanden lopen
* heuvels makkeliker beklimmen
* oek t bovenlief trenen
* meer kalorieën verbraanden.

n Stok veur t noords wandelen mut zo lange ween dat e recht ummeneer wis a'j t vastpakken, en in elk geval niet hoger is as n hoek van 90 graojen mit de [[elleboge]]. n Stok mut ongeveer 2,5 sentimeter korter ween as n skistok veur dezelfde persoon, umdat e emaakt is um in de [[snee]] te steken.
n Richtliende veur de juuste lengte van de stok is de lichaamslengte vermenigvuldigen mit 0,68.
Der bin n paor belangrieke verschillen tussen sjokstokken en n [[kuierstok]]:
* De voot(/scho) van de stok is schune eplaotst (bie de [[kuierstok]] recht).
* De haandlussen bin brejer en wörden op n bepaolde maniere mit klittenbaand um de polze edaon (bie de kuierstok bin t vake gewone smalle lussen).

== Uutgaonde verwiezingen ==
* [http://www.nordicwalking.nl Webstee Nederlaandse organisasie]
* [http://www.nordicwalkingnet.nl Alle organisasies en informasie]
* [http://finlandsite.nl/finlandsite/finezine/nov1_2003_mail.htm#nor Haandleiding noords wandelen]

{{DEFAULTSORT:Noords Wandelen}}

[[Kategorie:West-Veluws artikel]]
[[Kategorie:Sport]]
