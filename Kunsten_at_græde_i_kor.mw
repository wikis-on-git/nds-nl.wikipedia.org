{{Infobox Film
|PT =
|DT = 
|OT = Kunsten at græde i kor
|PL = [[Dänemarken]]
|PJ = 2006
|LEN = 106
|OS = [[Süüd-Jütlandsk|süüd-jütlandsk]]
|AF = 
|REG = [[Peter Schønau Fog]]
|DRB = [[Bo Hansen]]
|PRO = [[Thomas Stenderup]]
|MUSYK = [[Karsten Fundal]]
|KAMERA = [[Harald Gunnar Paalgaard]]
|SNITT = 
|DS =
* [[Jesper Asholt]]: Vader
* [[Hanne Hedelund]]: Moder
* [[Jannik Lorenzen]]: Allan
* [[Julie Kolbech]]: Sanne
}}
'''Kunsten at græde i kor''' (oavereset beteykent de titel ''De künst van et in en koor wenen'') is nen [[Dänemarken|däänsken]] roman uut et jår 2002, den [[Erling Jepsen]] eskreven hevt. Et book is in 2006 under den sölvden titel as film uutekommen. De regissöör [[Peter Schønau Fog]] hevt et når en dreaibook van [[Bo Hansen]] emåked. De film is in et [[Süüd-Jütlandsk|süüd-jütslandsk]] edreait en wear dårum ouk in Dänemarken buten Süüd[[jütland]] med undertitels etöynd.

De film speelt in de jåren 1970 in [[Süüdjütland]] en vertelt vanuut et perspektiv van nen elf jår olden Allan de tragiske geskydenis van ne family, wårin et ''schüürt''. Den vader is nen unvreendeliken man, den et der altyd oaver hevt, dat hy sich wat andöt. De moder hevt et upegeaven, teagen hem in to gån en låt synen anval döärgån. Allan synen broder is der klår med en syne süster kan ouk neet meyr. Allan mot wat doon, soudat de family såmenblivt, want hy holdt arg vöäle van synen vader en syne heyle family. Vöär synen vader is et altyd bysunder salig, wanneyr hee up begravenissen walbespråkede dodenreden holden kan, soudat de treurders vöäle tranen låtet. Allan döt now alles, soudat synen vader ne betken vreugde in et leven behöldt.

De film is al in 2006 up meyrdere festivals etöynd en kwam up 27 april 2007 ouk in de bioskopen.
De film hevt ne heyle ry prys ewönnen. Under anderen den Nawuss-Prys by et [[Internationale Filmfestival van San Sebastián]], den [[Filmprys van den noordsken raad]] in 2007 en den juryprys in 2006 up et [[AFI-Festival]]. De film is in 2008 vöár teen Roberts up et [[Robert-Festival]] enomineerd.

== Weblinks ==

{{IMDb|FID=0495040}}

[[Kategorie:Film]]
[[Kategorie:Roman]]
[[Kategorie:Süüdjütlandsk]]
[[Kategorie:Film uut 2006]]
[[Kategorie:Book uut de 21e eywe]]
