[[Ofbeelding:DuskyDolphin.jpg|thumb|250px|Donker-estreepte dolfien]]
[[Ofbeelding:PacificWhiteSidedDolphine.jpg|thumb|250px|Dolfienen]]
'''Dolfienen''' ([[Latien]]: ''Delphinidae'') bin een [[femilie (biologie)|femilie]] van in zee levende [[walvisachtigen]]. Ze worren oek wel '''dolfienachtigen''', '''zeedolfienen''' of '''echte dolfienen''' eneumd (in tegenstelling tot de [[grundeldolfienen]]). Ze vormen een [[femilie (biologie)|femilie]] uut de oenderorde van de [[tandwalvissen]] ([[Latien]]: ''Odontoceti'') en kommen veur in alle wereldzeeën.

Der bestaon 34 soorten dolfienen verdeeld over 16 geslachten. De kleinste dolfien is [[Heavisidesdolfien]], mit een lengte van 1,2 [[meter]] en een gewicht van 40 [[kilogram]]. De grootste dolfien is de zwart-witte [[orka]], die zeuven meter lang kan worren, en wel vier-en-een-halve [[ton (massa)|ton]] kan wegen.

Dolfienen leven veural in de oendiepere gebieden van de zee. Ze eten veural vis en [[inktvis]]. Tussen de verschillende soorten he-j nogal wat verschillen: [[orka]]'s pakken bieveurbeeld veul grotere prooien (zoas [[zeeroofdier]]en) as de [[gewone dolfien]], die veural van [[vis]] leeft.

Uut oenderzeuk is ebleken dat de dolfienen vere verwanten bin van de [[ko]]en.

== Intellegentie ==
Dolfienen bin alderbarstens slimme zoogdieren, en staon hier oek um bekend. De dolfien kan zien eigen [[spegel|spiegelbeeld]] herkennen, en oek is an-eteund dat een dolfien een veurwaarp dat de mins anwiest kan begriepen.

Dolfienen hen vrie grote harses en kennen gien [[remslaap]]. Dieren zoender remslaap staon der-um bekend dat ze vaak aorig grote harses hen.

[[Tumelaar]]s reupen mekaar mit een fluitend geluud, dit wort deur [[wetenschop|wetenschappers]] ezien as namen bie minsen.

== Zintugen ==
Dolfienen kunnen niet ruken, mar preuven kunnen ze wel. Oek kunnen dolfienen goed heuren en zien. Ze hen een [[sonar]], oek wel echolokaosie eneumd. Een sonar waarkt as volgt: dolfienen maken gelujen via 't blaosgat op d'r kop. Disse gelujen kommen tegen een vis of een veurwaarp an. De terug-ekaotste gelujen worren via de oenderkaak van de dolfien op-evungen. Via de oenderkaak gaot 't geluud naor 't middenoor. Zo weet de dolfien waor de vissen en are zeewezen bin.

== Huud ==
In [[2004]] maakten [[Japan|Jepanse]] oenderzeukers bekend dat ze ontdekt han dat dolfienen altied [[Seborrhoïsch eczeem|roos]] hen. Der huud schilfert of, waorbie 't elke twee uur vervaarst.

't Is ebleken dat de loslaotende huudschilfers de [[waoter]]vrieving verminderen deurdat de waoterstroom roend 't lief kalmeert. Hierdeur gaot der minder energie verleuren an 't overwinnen van de waoterweerstand en hoeft 't dier minder energie te gebruken veur 't zwemmen.

De huud is zacht en ze hen een bult oenderhuudse vetreserves. Daordeur is 't oppervlak een bietjen veerkrachtig. As ze gauw zwemmen ontstaon der kleine golfjes in de huud, asof 't eribbeld is. Disse golfjes gaon turbulentie tegen.

== Soorten ==
De bekendste soorten bin de orka (''Orcinus orca''), de tumelaar (''Tursiops truncatus'') en de [[gewone dolfien]] (''Delphinus delphis''). Een paor are [[tandwalvissen]] die "dolfien" eneumd worren, bieveurbeeld: [[revierdolfienen]] zoas de [[Orinocodolfien]] (''Inia geoffrensis'') en de [[Chinese vlagdolfien]] (''Lipotes vexillifer'') beheuren niet tot de femilie.

Een selectie van de soorten:
* [[Gewone dolfien]]
* [[Griend (dier)|Griend]]
* [[Orka]]
* [[Sotalia]]
* [[Tumelaar]]
* [[Witflankdolfien]]
* [[Witsnuutdolfien]]

Een minder bekende soort:
* [[Zandloperdolfien]]

{{Commons|Dolphin}}
{{Dia|Disse pagina is eschreven in 't [[Putters]]}}

[[Kategorie:West-Veluws artikel]]
[[Kategorie:Zoogdier]]

[[ml:ഡോള്‍ഫിന്‍]]
[[ru:Дельфиновые]]
