'''Kakoubutter''' is t [[vet]] dat van nature veurkomt in de [[kakouboon]]. Kakoubutter wordt moakt tiedens de verwaarken van braande kakoubonen. Dizze bonen worden moalen tot een soort vettege massa, de kakoumassa. De kakoumassa wordt doarnoa deur persen schaaiden in roewe kakoubutter en [[kakoupouder]]. Soms vindt der aanslutend n [[raffineern|raffinoage]] en ontgeuren van de kakoubutter ploats.

==Aaigenschoppen==
Kakoubutter is bie koamertemperatuur vrai week en smeerboar, vandoar dat ze t ook butter nuimen. t Het n kenmaarkende geur en is wit tot lichtgeel van kleur. Kakoubutter smelt bie sikkom 36 groaden [[Celsius]].

==Gebroek==
Kakoubutter wordt gebroekt bie t moaken van [[sokkeloa]]. Vrouger was t wettelek verplicht dat sokkeloa mit alleneg kakoubutter as vetbestaanddail moakt wuir, tegenswoordeg maggen ook aandere vetten gebroekt worden. Deur t lege [[smeltpunt]] van kakoubutter dat in de buurt van de lichoamstemperatuur ligt smelt sokkeloa in de mond.

Doarnoast wordt kakoubutter veul gebroekt in kosmetika, mit noam in dingen as lippenpommoade en aandere beschaarmende zalven. Ook hier is t lege smeltpunt belangriek: dat zurgt veur n makkelk oetsmeern van t produkt over t lichoam. Joe kinnen t gebroek in kosmetika herkennen aan de [[INCI]]-aanduden: ''[[Kakouboom|Theobroma cacao]]'', de Latainse noam veur de kakouboom.

[[Kattegerie:Grunnegs_artikel]]
[[Kattegerie:Eten]]

[[ca:Mantega de cacau]]
[[cs:Kakaové máslo]]
[[da:Kakaosmør]]
[[de:Kakaobutter]]
[[en:Cocoa butter]]
[[es:Manteca de cacao]]
[[fa:کره کاکائو]]
[[fi:Kaakaovoi]]
[[fr:Beurre de cacao]]
[[he:חמאת קקאו]]
[[hu:Kakaóvaj]]
[[it:Burro di cacao]]
[[ja:ココアバター]]
[[ko:코코아 버터]]
[[nl:Cacaoboter]]
[[pl:Masło kakaowe]]
[[pt:Manteiga de cacau]]
[[ru:Масло какао]]
[[simple:Cocoa butter]]
[[sk:Kakaové maslo]]
[[sl:Kakavovo maslo]]
[[sv:Kakaosmör]]
[[uk:Какао-олія]]
[[zh:可可脂]]
