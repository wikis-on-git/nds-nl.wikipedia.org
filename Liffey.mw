[[Ofbeelding:Liffeyeast.jpg|thumb|280px|De Ha'Penny Brugge oawer n Liffey]]
n '''Liffey''' ([[Iers]]: ''An Life'') is nen [[rivier]] in [[Ierlaand (laand)|Ierlaand]] den duur n kern van [[Dublin]] löp en den stad in n [[Noord (windstreake)|Noord]]erlik en n [[Zuud (wiendstreek)|zuuderlik]] gedeelte opsplitst. Hee wörd bie evuld duur de riviern de [[Dodder]], [[Poddle]] en [[Camac]].

==Naamn==
n Rivier heetn eerst ''An Ruirthech'', wat "sneln of stoarkn loper" beteeknt. t Kan wean dèt t Ierse woord ''Life'' eerst vuur t hele streumgebeed van n Liffey geeldn. Vrooger wör t ook wal de ''Anna Liffey'' eneumd, wat ne verbastering is van t Ierse ''Abhainn na Life'', wat niks aans beteeknt as "Rivier n Liffey".

==Verloop==
n Liffey begeent op n boarg [[Kippure]] in t [[Wicklowgeboargte]]. Hee hef n leankte van ongevear 125&nbsp;km en löp duur de [[preveensies]] [[Wicklow]], [[Kildare]], en [[Dublin (preveensie)|Dublin]] en keump oet in n [[Iersn Zee]].

==Navigaasie en gebroek==
De [[Vikingn]] gebreukn um al um vearder Ierlaand in te komn. Ook was t later nen belangriekn weg vuur haandel tusken Dublin en aandere steadn dee-t mear laandinwearts lignt.
De leste joarn wördt-e alleene mear vuur vermaak gebroekt. Dr goat roondvoartbootn hen en wier duur Dublin, en de [[Garda Síochána|Garda]]- en universiteitsvereeniges gebroekt n Liffey wat mear stroomopwearts vuur roeiwedstriedn.

==Brugn==
Dr beent tientaln van brugn oawer n Liffey. De bekeandsten beent [[O'Connell]]'s [[Brogge (bouwwark)|Brugge]] en Ha'Penny Brugge. Den lesten is ne vootgangersbrugge. Um dr oawerhen te meugn mo-j vrooger n ''halfpenny'' betaaln.

==Kades==
De kades ([[Engels]]: ''Quays'', <small>sprek oet: ''kiejz''</small>) van n Liffey wördn gebroekt vuur t laadn en losn van vrachbootn. Vrooger was t n duuster spul, mear de leste joarn vestigd dr zik völle [[kafee]]s, [[hotel]]s en n antal [[diskoteekn]].

{{Dia|Disse pagina is eskreewn in t [[Riesns]]}}

[[Kategorie:Tweants artikel]]
[[Kategorie:Revier in Ierlaand]]
