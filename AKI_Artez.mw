[[Bestaand:AKI Artez 2016.jpg|thumb|right|290px|AKI Artez 2016]]
'''AKI Akedemie veur Art & Design''' is 'n kunstakedemie in [[Eanske|Ensche]]. 't 'Wödn op-ezet deur tekstielfabrikaantn in 1946 as A.K.I. (d' Akedemie veur Kunst en Industrie). Noa joarn as kunstnijverheidsskoele edreit te hebn göng 't in de joarn zestig de kaante van de moderne kunst op an. d' AKI stiet wied bekend as de meest vri-je en eagnwieze kunstakedemie van Nederlaand. Rechtervoort is 't onderdele van ArtEZ hogeskoele veur de kunstn, mar zöt zichzölf nog altied as 'n appat-stoande en kleane akedemie. 't Hef verskillnde lokatsies ehad binn de stad Ensche. Mar zit noe, suns 2013, op 't oale tekstielfebriek Tetem II, in de wieke [[Roombeek]].

==Opleidink==
't Eerste joar goar ie pas in a'j de veuropleiding en/of de toeloatingeksamen ehaald hebt. Hiermet test ze oe of as iej wel 't deankn en 't doen van 'n toekumpsig kunstenaar hebt. A'j 't g'luk hebt an -enömmn te wödn, dan krie'j eerst 'n joar heel algemeen in de richting wa'j eközn hebt. Op de Aki he'j de köze tussn ACD en Fine Art. Fine Art bestiet weer tussen Skildern en Skulpture. Veur 't eerste joar kies iej doar al veur. Met 't tweede joar Fine Art he'j eközn óf skildern skulpture(= algemeen ruumtelik beeldnd). Dan eangk begunt oewn opleiding pas écht. Dan krie'j oewn eagn warkplekke an- ewezn  en goa'j an de gaank met oewn eagn ontwikkelinge, as vri-j -deankn en doent- kunstnmaker. Oewn eagn gedachns en beeldsproake stoat der bi-j in 't middelnpunte. De docentn wat der in de ronde loopt bint ait zölf ok goeie en bekende kunstenaars, den oe allenne mar van hölpe bint op oew eagn ontwikkeling.

[[Kategorie:Sallaands artikel]]
