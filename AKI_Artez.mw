[[Bestaand:AKI Artez 2016.jpg|thumb|right|290px|AKI Artez 2016]]
'''AKI (Akedemie vöör Art & Design)''' is 'n [[kunstakedemie|künstakedemy]] in [[Eanske]]. 't 'Wödn op-eset döör teksylfabrykaantn in 1946 as d' Akedemy vöör Künst en Indüstry, ov-ekört ''AKI''. Disse akademy wödn op-eset ümme d'achterstaand in künst, kültüüre en hoger onderwys in [[Twente]] by te haaln en  ümm' ontwarpers te leevern an de [[teksielindustrie|teksylindüstry]] hyrsoot. Nå jårn as künstnyverheydsskule edreyt te hebn gönk 't in de jårn sestig de kaante van de [[moderne kunst|moderne künst]] op an. d' AKI styt wyd bekend as de meest vrye en eagnwyse künstakedemy van [[Nederlaand|Neerlaand]]. Rechtervoort is 't onderdele van [[ArtEZ]] hogeskule vöör de künstn, mar söt sichsölv nog ayd as 'n appat-stånde en kleane akedemy. 't Hev verskillnde lokaatsys ehad binn de stad Eanske. Mar sit nuudaags (süns 2013) op 't åle [[teksielfebriek|teksylfebryk]] [[Tetem II]], in de wyke [[Roombeek]]. Döördat Eanske kört by de greanse met [[Duutslaand|Düütslaand]] lig hev de AKI ok völle Düütse stüdentn, mar ok stüdentn van aandere laandn ovkümstig.

==Opleyding==
't Eerste jår går y pas in a'y de vööropleyding en/ov de tulåtinkseksamen ehaald hebt. Hyrmet test se u ov a'y wal 't deankn en 't duun van 'n tukümpsig [[kunstenaar|künstenaar]] hebt. A'y 't glük hebt an-enömmn te wödn, dan kry'y eerst 'n jår heel algemeen in de richting wa'y eköösn hebt. Op d' Aki he'y de köse tüssn [[ACD]] en [[Beeldende keunst|Fine Art]]. Fine Art bestyt weer tüssn [[Skeelderskeunst|Painting]] en [[ruumtlike kunst|Sculpture]]. Vöör anvank van 't eerste jår kys y dår al vöör. Met 't tweede jår Fine Art he'y eköösn óf skildern óf skülptüür. Dan eangk begünt uwn opleyding pas echt. Dan kry'y uwn eagn warkplekke an-ewessn  en gå'y an de gaank met uwn eagn ontwikkelinge as vry deankn- en duunnd- künstnmaker. Uwn eagn gedachns en beeldspråke ståt der by in 't millnpünte. De dosentn wat der in de ronde loopt bint ayd sölv ok ervårn en 'evestigde' künstenaars, den u dår allene mar van hölpe bint (as råd) vöör uw eagn ontwikkeling as vrygeestign künstnmaker.

Vakkn wat der nog meer an eböödn wöd bint o.a. [[Kunstgeschiedenisse|Künstgeskydenisse]], [[Filesefie|Fillesovy]] en [[modeltekenn]].

==Bekende oldstüdentn- en dosentn==
* [[Daan Roosegaarde]]
* [[Filemon Wesselink]]
* [[Bennie Jolink]]
* [...]

[[Kategorie:Sallaands artikel]]

[[Kategorie:Skilderkeunst]]
[[Kategorie:Keunst]]
[[Kategorie:Bieldend keunstenaor]]
[[Kategorie:Schoele]]
