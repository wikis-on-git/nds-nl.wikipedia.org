[[Bestaand:AKI Artez 2016.jpg|thumb|right|290px|AKI Artez 2016]]
'''AKI (Akedemie vöör Art & Design)''' is een [[kunstakedemie|künstakedemy]] in [[Eanske|Enske]]. Et wörden op-eset döör teksylfabrykanten in 1946 as de Akedemy vöör Künst en Indüstry, ov-ekört ''AKI''. Disse akademy wörden op-eset ümme de achterstand in künst, kültüre en hoger onderwys in [[Twente]] by te halen en  ümme ontwarpers te leveren an de [[teksielindustrie|teksylindüstry]] hyrsoot. Nå jåren as künstnyverheydsskule edreyt te hebben gönk et in de jåren sestig de kante van de [[moderne kunst|moderne künst]] op an. d' AKI styt wyd bekend as de meest vrye en eagenwyse künstakedemy van [[Nederlaand|Neerland]]. Rechtervoort is et onderdele van [[ArtEZ]] hogeskule vöör de künsten, mar söt sichsölv noch ayt as een appat-stånde en kleane akedemy. Et hevt verskillende lokatsys ehad binnen de stad Enske. Mar sit nuudaags (sünds 2013) op et oalde [[teksielfebriek|teksylfebryk]] [[Tetem II]], in de wyke [[Roombeek]]. Döördat Enske kört by de grense met [[Duutslaand|Düütsland]] ligt hevt de AKI ok völle Düütse stüdenten, mar ok stüdenten van andere landen ovkümstig.

==Opleyding==
Et eerste jår går y pas in as y de vööropleyding en/ov de tulåtinkseksamen ehaald hebt. Hyrmet test se u ov at y wal et denken en et duun van een tukümpsig [[kunstenaar|künstenaar]] hebt. As y et glük hebt an-enömmen te wörden, dan kryg y eerst een jår heel algemeen in de richting wat y ekösen hebt. Op de Aki heb y de köse tüssen [[ACD]] en [[Beeldende keunst|Fine Art]]. Fine Art bestyt weer tüssen [[Skeelderskeunst|Painting]] en [[ruumtlike kunst|Sculpture]]. Vöör anvank van et eerste jår kys y dår al vöör. Met et tweede jår Fine Art heb y ekösen óf skilderen óf skülptüür. Dan eagelik begünt uwen opleyding pas echt. Dan kryg y uwen eagen warkplekke an-ewessen  en går y an de gaank met uwen eagen ontwikkeling as vry denkend- en dunend- künstenmaker. Uwen eagen gedachens en beeldspråke ståt der by in et millenpünte. De dosenten wat der in de ronde loopt bint ayt sölv ok ervåren en 'evestigde' künstenaars, den u dår allene mar van hölpe bint (as råd) vöör uw eagen ontwikkeling as vrygeestigen künstenmaker.

Vakken wat der nog meer an eböden wörd bint o.a. [[Kunstgeschiedenisse|Künstgeskydenisse]], [[Filesefie|Fillesovy]] en [[modeltekenen]].

==Bekende oldstüdenten- en dosenten==
* [[Daan Roosegaarde]]
* [[Filemon Wesselink]]
* [[Bennie Jolink]]
* [...]

[[Kategorie:Sallaands artikel]]

[[Kategorie:Skilderkeunst]]
[[Kategorie:Keunst]]
[[Kategorie:Bieldend keunstenaor]]
[[Kategorie:Schoele]]
