[[Bestaand:AKI Artez 2016.jpg|thumb|right|290px|AKI Artez 2016]]
'''AKI (Akedemie veur Art & Design)''' is 'n [[kunstakedemie]] in [[Eanske|Ensche]]. 't 'Wödn op-ezet deur tekstielfabrikaantn in 1946 as d' Akedemie veur Kunst en Industrie, of-ekört ''AKI''. Disse akademie wödn op-ezet umme d'achterstaand in kunst, kultuur en hoger onderwies in [[Twente]] bi-j te haaln en  umm' ontwarpers te leevern an de [[teksielindustrie]] hierzoot. Noa joarn as kunstnieverheidsskoele edreit te hebn göng 't in de joarn zestig de kaante van de [[moderne kunst]] op an. d' AKI stiet wied bekend as de meest vri-je en eagnwieze kunstakedemie van [[Nederlaand]]. Rechtervoort is 't onderdele van [[ArtEZ]] hogeskoele veur de kunstn, mar zöt zichzölf nog altied as 'n appat-stoande en kleane akedemie. 't Hef verskillnde lokatsies ehad binn de stad Ensche. Mar zit noe, suns 2013, op 't oale [[tekstielfebriek]] [[Tetem II]], in de wieke [[Roombeek]]. Deurdat Ensche kört bi-j de greanze met [[Duutslaand]] lig, hef de AKI ok völle Duutse studentn, mar ok studentn van aandere laandn ofkumstig.

==Opleidink==
't Eerste joar goar ie pas in a'j de veuropleiding en/of de toeloatinkseksamen ehaald hebt. Hiermet test ze oe of a'j wel 't deankn en 't doen van 'n toekumpsig [[kunstenaar]] hebt. A'j 't g'luk hebt an -enömmn te wödn, dan krie'j eerst 'n joar heel algemeen in de richting wa'j eközn hebt. Op d' Aki he'j de köze tussn [[ACD]]. en [[Beeldende keunst|Fine Art]]. Fine Art bestiet weer tussen [[Skeelderskeunst|Painting]] en [[ruumtlike kunst|Sculpture]]. Véúr 't eerste joar kies ie doar al veur. Met 't tweede joar Fine Art he'j eközn óf skildern óf skulptuur. Dán eangk begunt oewn opleiding pas écht. Dan krie'j oewn eagn warkplekke an- ewezn  en goa'j an de gaank met oewn eagn ontwikkelinge as vri-j deankn- en doennd- kunstnmaker. Oewn eagn gedachns en beeldsproake stoat der bi-j in 't middelpunte. De docentn wat der in de ronde loopt bint ait zölf ok goeie en bekende kunstenaars, den oe doar allene mar van hölpe bint (as road) veur oew eagn ontwikkeling -as vri-jgeestige kunstnmaker-.

Vakkn wat der nog meer an ebeudn wöd bint o.a. [[Kunstgeschiedenisse]], [[Filesefie|Fillesofie]] en [[modeltekenn]].

==Bekende oldstudentn- en docentn==
* [[Daan Roosegaarde]]
* [[Filemon Wesselink]]
* [[Bennie Jolink]]
* [...]

[[Kategorie:Sallaands artikel]]

[[Kategorie:Skilderkeunst]]
[[Kategorie:Keunst]]
[[Kategorie:Bieldend keunstenaor]]
[[Kategorie:Schoele]]
