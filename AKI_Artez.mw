[[Bestaand:AKI Artez 2016.jpg|thumb|right|290px|AKI Artez 2016]]
'''AKI (Akedemie veur Art & Design)''' is een [[kunstakedemie] in [[Eansk]]. Et wördden op-ezet deur tekstielfabrikaanten in 1946 as de Akedemie veur Kunst en Industrie, of-ekört ''AKI''. Disse akademie wördden op-ezet umme de achterstaand in kunst, kulture en hoger onderwies in [[Twente]] bi-j te halen en  umme ontwarpers te leveren an de [[teksielindustrie]] hierzoot. Noa joaren as kunstnijverheidsskoele edreit te hebben göng et in de joaren '60 de kaante van de [[moderne kunst]] op an. de AKI stiet wied bekend as de meest vri-je en eagenwieze kynstakedemie van [[Nederlaand|Neerland]]. Rechtervoort is et onderdele van [[ArtEZ]] hogeskoele veur de kunsten, mar zöt zichzölf nog ait as een appart-stoande en kleane akedemie. Et hef verskillende lokaatsies ehad binnen de stad Eanske. Mar zit noedaags (sunds 2013) op et oale [[teksielfebriek]] [[Tetem II]], in de wieke [[Roombeek]]. Deurdat Eanske kört bi-j de greanze met [[Duutslaand]] lig, hef de AKI ok völle Duutse studenten, mar ok studenten van aandere laanden ofkumstig.

==Opleiding==
Et eerste joar goar ie pas in a'j de veuropleiding en/of de toeloatingseksamen ehaald hebt. Hiermet test ze oe of a'j wal et deanken en et doen van een toekümstsig [[kunstenaar]] hebt. A'j et ehaald hebt an-enömmen te wörden, dan krie'j eerst een joar heel algemeen in de richting wa'j eközen hebt. Op de Aki he'j de köze tussen [[ACD]] en [[Beeldende keunst|Fine Art]]. Fine Art bestiet weer tussen [[Skeelderskeunst|Painting]] en [[ruumtlike kunst|Sculpture]]. Veur anvaank van et eerste joer kies ie doar al veur. Met et tweede jår Fine Art he'j eközen óf skilderen óf skulptuur. Dan eag'lik begunt oewen opleiding pas echt. Dan krie'j oewen eagen warkplekke an-ewessen  en goar ie an de gaank met oewen eagen ontwikkeling as vri-j deankend- en doenend- kunstenmaker. Oewen eagen gedachtens en beeldsproake stoat der bi-j in 't millenpunte. De dosenten wat der in de ronde loopt bint ait zölf ok ervoaren en 'evestigde' kunstenaars, den oe doar allene mar van hölpe bint (as road) veur oew eagen ontwikkeling as vri-jgeestigen kunstenmaker.

Vakken wat der nog meer an ebeuden wörd bint o.a. [[Kunstgeschiedenisse]], [[Filesefie|Fillosfie]] en [[modeltekenen]].

==Bekende oldleerlingen -en leraren==
* [[Daan Roosegaarde]]
* [[Filemon Wesselink]]
* [[Bennie Jolink]]
* [[Marjolein Rothman]] (old-leerlinge en tegenswoordig doar leraresse)

[[Kategorie:Sallaands artikel]]

[[Kategorie:Skilderkeunst]]
[[Kategorie:Keunst]]
[[Kategorie:Bieldend keunstenaor]]
[[Kategorie:Schoele]]
