[[Bestaand:AKI Artez 2016.jpg|thumb|right|290px|AKI Artez 2016]]
'''AKI Akedemie veur Art & Design''' is 'n kunstakedemie in [[Eanske|Ensche]]. 't 'Wödn op-ezet deur tekstielfabrikaantn in 1946 as A.K.I. (d' Akedemie veur Kunst en Industrie). Noa joarn as kunstnijverheidsskoele edreit te hebn göng 't in de joarn zestig de kaante van de moderne kunst op an. d' AKI stiet wied bekend as de meest vri-je en eagnwieze kunstakedemie van Nederlaand. Rechtervoort is 't onderdele van ArtEZ hogeskoele veur de kunstn, mar zöt zichzölf nog altied as 'n appat-stoande en kleane akedemie. 't Hef verskillnde lokatsies ehad binn de stad Ensche. Mar zit noe, suns 2013, op 't oale tekstielfebriek Tetem II, in de wieke [[Roombeek]].

==Opleidink==
't Eerste joar goar ie pas in a'j de veuropleiding en/of de toeloatinkseksamen ehaald hebt. Hiermet test ze oe of a'j wel 't deankn en 't doen van 'n toekumpsig kunstenaar hebt. A'j 't g'luk hebt an -enömmn te wödn, dan krie'j eerst 'n joar heel algemeen in de richting wa'j eközn hebt. Op de Aki he'j de köze tussn A.C.D. en Fine Art. (Fine Art is d' Engelse varsie an 't Nederlaansn: 'Schone Kunsten'.} Fine Art bestiet weer tussen Skildern en Skulptuur. Véúr 't eerste joar kies ie doar al veur. Met 't tweede joar Fine Art he'j eközn óf skildern óf skulptuur(=ruumtelik beeldnd). Dan éángk begunt oewn opleiding pas écht. Dan krie'j oewn eagn warkplekke an- ewezn  en goa'j an de gaank met oewn eagn ontwikkelinge as vri-j deankn- en doennd- kunstnmaker. Oewn eagn gedachns en beeldsproake stoat der bi-j in 't middelpunte. De docentn wat der in de ronde loopt bint ait zölf ok goeie en bekende kunstenaars, den oe doar allene mar van hölpe bint (as road) veur oew eagn ontwikkeling -as vri-jgeestige kunstnmaker-.

Vakkn wat der nog meer an ebeudn wöd bint o.a. Kunstgeschiedenisse, Fillesofie en modeltekenn.

[[Kategorie:Sallaands artikel]]
