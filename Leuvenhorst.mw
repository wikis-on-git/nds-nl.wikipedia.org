{{Coordinate|NS=52/20/00|EW=5/44/0|region=NL-GE|type=landmark}}
'''Leuvenhorst''' is n groot bos-, [[zaandverstuving|stuufzaand]]- en [[heed (vegetasie)|heedgebied]] tussen [[Harderwiek]] en [[Nunspeet]] en in t zujen de buurtschap [[Leuvenum]]. Leuvenhorst is 1430 bunder groot en wörden beheerd deur [[Vereniging Natuurmonumenten|Natuurmonumenten]].

t [[Zaandverstuving|Stuufzaandgebied]] is an t einde van de leste [[iestied]] aofezet, zo’n tienduzend jaor elejen. To de eerste meensen der kwammen woenen, was t woud te dronge. Deur veuls te veule bomen te kappen en t heujen van schapen kwam al gauw t dekzaand los. In de [[16e eeuw]] was t gebied een grote onbeheersbaore zaandverstuving ewörden. Vanaof de [[19e eeuw]] bin ze de greui van de zaandverstuving gaon beteunen, deur der n hele kwak bomen an te plaanten. Hierdeur is zowat al t aktieve stuufzaand verdwenen. Um dit unieke ekosysteem toch overlevingskansen te biejen, hef Natuurmonumenten in de jaoren 1991 tot 1996 wele bomen ekapt um zo de wiend weer vat te laoten kriegen op t zaand.

Natuurmonumenten höldt in t noordoosten van Leuvenhorst delen van t [[Hulshorsterzaand]] los, zodat t zaand nog kan verstuven. Leuvenhorst is een van de weinige aktieve stuufzaandgebiejen in Nederlaand en is belangriek veur onder aandere [[graafwepsen]] en [[graafbieje]]n. Rond de zaandverstuving he'j zeldzame en kwetsbaore korstmossteppen, [[mosse]]n en [[paddestoel]]en. 

Leuvenhorst besteet naost grote delen stuufzaand en heed oek veur n groot deel uut groffe [[denne]]n. Vrogger bin de dennen daor eplaant um overlast van t stuufzaand te veurkoemen. t Is n extreem leefgebied. De temperatuur en de vochtigheid in t zaand kan aordig oplopen, mer kan oek zo weer dalen. De dieren die der leven bin onder aandere [[wild zwien]], [[haart (daaier)|harten]] en [[reeën]], [[boommarter]]s de [[zaandeverdässe]],[[heedvlinder]], [[mierenleeuw]], [[nachtzwaoluwen]] en de [[duunpieper]].

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Bos in Nederlaand]]
[[Kategorie:Zaandverstuving in Nederlaand]]
[[Kategorie:Natuurgebied in Gelderlaand]]
[[Kategorie:Veluwe]]
[[Kategorie:Harderwiek]]
