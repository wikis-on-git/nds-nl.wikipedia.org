[[Bestaand:Gezicht-opZante-met-haven.jpg|thumb|260px|t Uutzichte op Zakynthos mit de haven vanuut t darpjen Bochali]]
[[Bestaand:Schildpadeiland.jpg|thumb|260px|t Uutzichte op Marathonissi (t schilpaojeneilaand)]]
[[Bestaand:Oude olijvenbomen.jpg|thumb|260px|Ouwe oliefbomen bie Potamia]]
[[Bestaand:Zakynthos-nasa.png|thumb|260px|t Eilaand Zakynthos van bovenaof]]
'''Zakynthos''' (uutspraak: ''Zà·kien·ðos'', [[Grieks]]: ''Ζάκυνθος''), is n [[Griekenlaand|Grieks]] eilaand en departement ''(nomos)'', oek bekend onder de (eigenlik [[Italiaansk|Italiaanse]]/[[Venesiaans]]e) naam ''Zante'' of ''Zacinto''.

Zakynthos beheurt samen mit onder meer [[Lefkas]] en [[Kefalonia]] (in t noorden van Zakynthos) tot de [[Ioniese Eilaanden]]. t Is t darde eilaand in grootte van disse eilaandengroep in de [[Ioniese Zee]]. Zakynthos hef n oppervlakte van 410 km². De lengte van t eilaand is ongeveer 40 kilometer en de breedte 20 kilometer. De totale kustlengte is ongeveer 123 kilometer. t Hoogste punt van t eilaand is Vrachionas op 758 meter boven de zeespegel, zo'n bietjen in t midden van t eilaand.

t Eilaand Zakynthos ligt in t westen van t vastelaand van Griekelaand, ongeveer op gelieke heugte mit [[Sisilië]]. De heufstad van t eilaand is t gelieknamige Zakynthos/Zante en ligt an de zuud-oostkust van t eilaand.

==Geschiedenisse==
Zakynthos wördden vake ''Il fiore di Levante'' eneumd (de bloeme van t oosten). t Eilaand is verneumd naor de jonge van Dardanos, de koning van [[Troje]]. In de Romeinse tied maakten Zakynthos deel uut van de provinsie [[Achaia]]. To [[Konstantien de Grote]] t [[Byzantiense Keizerriek]] oprichtten, beheurden Zakynthos tot de provinse [[Illyrië]]. Daornao is t nog verschillende keren in aandere haanden evöllen van onder aandere de [[Republiek Venies|Venesiërs]], [[Frankriek|Fransen]], [[Verienigd Keuninkriek|Britten]], t hef daornao nog n hortjen onaofhankelijk ewest en uuteindelik wördden t op [[21 mei]] [[1864]] verenigd mit Griekelaand.

De [[bescharmheilige]] van t eiland is [[Dionyssios]], die der in 1547 geboren wördden en der in 1622 uut de tied kwam. In [[1953]] wördden Zakynthos deur n grote [[eerdbeving]] etröffen mit in totaal zo'n 120 schokken, hierdeur was ongeveer 70% van t eilaand verrinneweerd, waoronder veule Venesiaanse huzen en verschillende Byzantiense karkjes mit kunstverzamelingen. De belangriekste karke van Zakynthos, de ''"Agios Dionísios"'', bleef gelokkig staon.

==Klimaot==
Zakynthos hef n subtropies-mediterraans klimaot. Swienters he'j der aordig wat regen, mer deur de gunstige temperaturen is t eilaand beheurlik greun. Der koemen veule [[olief]]bongerds veur. Zoemers zit t vol mit [[sykaojen]], die der eigen dudelik laoten heuren tiejens der zeuktocht naor n soortgenoot. Van de meeste olieven wörden [[oliefolie]] emaakt. De eerste (kouwe) parsing gif de kwaliteit ''extra vergine/extra vierge''. Der kömp zelfs weg en were n vruchtdragende [[banaan|bananeboom]] veur.

Oek wörden der veule [[droeve|druven]] verbouwd veur t maken van [[wien]]. In t wiengebied [[Kalipado]] steet de grootste wienfabriek van t eilaand (Callinico Wines), die deur de eerdbeving van 1953 verrineweerd wördden, mer in 1968 (vuuftien jaor laoter), deur de jonge van de eigenaar weer opniej op-estart wördden, die daormee in de vootsporen van zien vaor trejen. De fabriek hef noen n kapasiteit van 2500 flessen per ure (2004).

==De meuite weerd==
n Antal plaotsen op t eilaand bin zeker de meuite weerd um te bekieken:
* Zakynthos-stad/Zante-stad (de heufstad), mit veule winkels en n grote [[haven]].
* Volimes, bekend vanwegen zien haandemaakten waand- en vloerklejen.
* Agios Sostis, mit uutzichte op [[Marathonissi]], t eilaand veur de kust dat de vorm van n [[Schilpaojen|schilpad]] hef.
* Agalas, hier he'j n [[galderieje]] in n ouwe schoele
* Macherado, mit de Agia Mavra-karke (bedevaortsoord) en hoog boven t darp t [[klooster]] Panagia i Eleftherotria.
* Kambi, mit t grote witte kruus (van vuuftien meter hoog) ter herinnering an de partizanen, die tiejens de [[Griekse Burgeroorlog]] in zee egooid wördden deur de viejaand.
* Koukounaria
* Limni Keriou, helemaole in t zujen mit zien ouwe pekbronnen waor lange tied de scheepswaanden mee toe esmeerd wördden.
* Macherado mit de bedevaortskarke, de ''Agia Mavra'' (19e eeuw). De kampenile hef n mooiklinkend klokkespel. Buten de plaotse he'j nog t nieje klooster ''Panagia i Eleftherotria'' mit n fraoie ikonostase (waandschildering).
* Akra Gereki, n belangrieke schilpaojenbreudplaotse.
* Agios Nikolaos en Akra Skinari, vanaof hier bin de ''blauwe grotten'' te zien.
* [[Laganas]], hier he'j veule disko's, die jonge vakaansiegangers lokken, mer waor oek de zaandstraanden an de baai n bepaolde tied van t jaor bescharmp gebied bin, umdat daor de schilpaojen der eiers legen. Vandaor dat der n ''National Marine Park of Zakynthos'' is. Op de bordjes steet an-egeven, dat in dit gebied de schilpaojen niet versteurd maggen wördden tiejens t breudseizoen.
* [[Navagio]] is één van de meest efotografeerden straanden van Zakynthos. Op t kleine straand ligt t vrak van n estraande boot waormee sigaretten esmokkeld wördden. t Straand hef zich laoter rond de boot op-ebouwd. t Straandjen, dat langes n stikke rotskust lig, ku'j allinnig per boot bereiken.
* Op Zakynthos liggen oek de resten van de Heilige Dionysios.

==Toerisme==
t Eilaand is veur veule meensen n geliefde vakaansiebestemming. Aandere eilaanden ku'j bezeuken mit n vissersboot bieveurbeeld vanaof de haven van Agios Sostis zo as t eilaand Kefalonia. Der geet oek n grote veerboot van de stad Zakynthos naor t vastelaand. Bie Laganas steet oek de [[ruïne]] van t [[kasteel]] Sarakino, dat in de [[18e eeuw]] ezien wördden as t mooiste gebouw van t eilaand, mer tiejens de eerdbeving van 1953 in-estort is.

Tegenswoordig wörden alle nieje gebouwen eerdbevingbestendig ebouwd, deur gebruuk te maken van betonnen muren en vloeren van extra zwaor ewapend beton.

==Bestuur==
===Departement===
t Departement Zakynthos hef naost t eilaand Zakynthos zelf, gien aandere neumensweerdige eilaanden.

===Plaotsen===
Deur de bestuurlike herindeling (''Programma Kallikrates'') bin de departementen in 2011 aofeschaft. t Departement ''Zakynthos'' wördden n regionale eenheid (''perifereiaki enotita''). Der wördden oek gemeentelike herindelingen deurevoerd, in de tabel hieronder “GEMEENTE” eneumd.

{| class="wikitable sortable"
!Plaotse!!Heufdplaotse<br/>(vrogger)!!Postkode!! GEMEENTE !!Heufdplaotse van<br/>de gemeente
|-
| Alykes || Katastari || 290 90 || Zakynthos || Zakynthos
|-
| Arkadion || Vanato || 291 00 || Zakynthos || Zakynthos
|-
| Artemisia || Machairado || 290 92 || Zakynthos || Zakynthos
|-
| Elatia || Volimes || 290 91 || Zakynthos || Zakynthos
|-
| [[Laganas]] || Pantokratoras || 290 92 || Zakynthos || Zakynthos
|-
| Zakynthos || || 291 00 || Zakynthos || Zakynthos
|}

==Uutgaonde verwiezing==
{{Commonscat|Zakynthos}}
*[http://www.zakynthosonline.com/ Zakynthos Online]

{{Coordinate|NS=37/47/32/N|EW=20/45/28/E|type=landmark|dim=20|region=GR}}
{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Gryksk eiland]]
