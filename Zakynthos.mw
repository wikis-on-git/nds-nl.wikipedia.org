[[Ofbeelding:Gezicht-opZante-met-haven.jpg|thumb|260px|'t Uutzichte op Zakynthos mit de haven vanuut 't darpjen Bochali]]
[[Ofbeelding:Schildpadeiland.jpg|thumb|260px|'t Uutzichte op Marathonissi ('t schilpaojeneilaand)]]
[[Ofbeelding:Oude olijvenbomen.jpg|thumb|260px|Ouwe oliefbomen bie Potamia]]
[[Ofbeelding:Zakynthos-nasa.png|thumb|260px|'t Eilaand Zakynthos van bovenof]]
'''Zakynthos''' (uutspraak: ''Zà·kien·ðos'', [[Grieks]]: ''Ζάκυνθος''), is een [[Griekenlaand|Grieks]] eilaand en departement ''(nomos)'', oek bekend onder de (eigenlijk [[Italiaansk|Iteljaanse]]/[[Venesiaans]]e) naam ''Zante'' of ''Zacinto''.

Zakynthos beheurt samen mit onder meer [[Lefkas]] en [[Kefalonia]] (in 't noorden van Zakynthos) tot de [[Ionische Eilanen]]. 't Is 't darde eiland in grootte van disse eilanengroep in de [[Ionische Zee]]. Zakynthos hef een oppervlakte van 410 km². De lengte van 't eilaand is ongeveer 40 kilemeter en de breedte 20 kilometer. De totale kuslengte is ongeveer 123 kilemeter. 't Hoogste punt van 't eilaand is Vrachionas op 758 meter boven de zeespegel, zo'n bietjen in 't midden van 't eilaand.

't Eilaand Zakynthos lig in 't wessen van 't vastelaand van Griekenlaand, ongeveer op gelieke heugte mit [[Secilië]]. De heufstad van 't eilaand is 't gelieknamige Zakynthos/Zante en lig an de zuud-oostkus van 't eilaand.

==Geschiedenisse==
Zakynthos wönnen vake ''Il fiore di Levante'' eneumd (de bloeme van 't osen). 't Eilaand is verneumd naor de jonge van Dardanos, de koning van [[Troje]]. In de Romeinse tied maken Zakynthos deel uut van de previnsie [[Achaia]]. To [[Constantien de Grote]] 't [[Byzantiense Keizerriek]] oprichen, beheuren Zakynthos tot de previnse [[Illyrië]]. Daornao is 't nog verschillende keren in aandere hanen evuilen van onder aandere de [[Republiek Venies|Venesiërs]], [[Frankriek|Fransen]], [[Verienigd Keuninkriek|Britten]], 't is daornao nog een hortjen onofhankelijk ewes en uuteindelijk wönnen 't op [[21 mei]] [[1864]] verenig mit Griekenlaand.

De [[bescharmheilige]] van 't eiland is [[Dionyssios]], dee der in 1547 geboren wönnen en der in 1622 uut de tied kwam. In [[1953]] wönnen Zakynthos deur een grote [[eerdbeving]] etröffen mit in totaal zo'n 120 schokken, hierdeur was ongeveer 70% van 't eilaand verrieneweerd, waoronder veule Venesiaanse huzen en verschillende Byzantiense karkjes mit kunsverzamelingen. De belangriekste karke van Zakynthos, de ''"Agios Dionísios"'', bleef gelokkig staon.

==Klimaot==
Zakynthos hef een subtropisch-mediterraans klimaot. 's Wienters he-j der aorig wat regen, mer deur de gunstige tempereturen is 't eilaand beheurlijk greun. Der koemen veule [[olief]]bongerds veur. 's Zoemers zit 't vol mit [[sekaojen]], dee zich dudelijk laoten heuren tiejens der zeuktoch naor een soortgenoot. Van de meeste olieven wönnen [[oliefolie]] emaak. De eerste (kouwe) parsing geef de kwaliteit ''extra vergine/extra vierge''. Der kump zelfs weg en were een vruchdragende [[benaan|benanenboom]] veur.

Oek wönnen der veule [[droeve|druven]] verbouwd veur 't maken van [[wien]]. In 't wiengebied [[Kalipado]] steet de grootste wienfebriek van 't eilaand (Callinico Wines), dee deur de eerdbeving van 1953 verrieneweerd wönnen, mer in 1968 (vuuftien jaor laoter), deur de jonge van de eigenaar weer opniej op-estart wönnen, dee daormee in de vootsporen van zien pa trejen. De febriek hef noen een capaciteit van 2500 flessen per ure (2004).

==De meuite weerd==
Een antal plaosen op 't eilaand bin zeker de meuite weerd um te bekieken:
* Zakynthos-stad/Zante-stad (de heufstad), mit veule winkels en een grote [[haven]].
* Volimes, bekend vanwegen zien haand-emaken waand- en vloerklejen.
* Agios Sostis, mit uutzichte op [[Marathonissi]], 't eilaand veur de kus dat de vorm van een [[Schilpaojen|schilpad]] hef.
* Agalas, hier he-j een [[gallerieje (kuns)|gallerieje]] in een ouwe schoele
* Macherado, mit de Agia Mavra-karke (bejevaortsoord) en hoog boven 't darp 't [[klooster]] Panagia i Eleftherotria.
* Kambi, mit 't grote witte kruus (van vuuftien meter hoog) ter herinnering an de partizanen, dee tiejens de [[Griekse Burgeroorlog]] in zee egooid wönnen deur de vieaand.
* Koukounaria
* Limni Keriou, helemaole in 't zujen mit zien ouwe pekbronnen waor lange tied de scheepswanen mee toe esmeerd wönnen.
* Macherado mit de bejevaortskarke, de ''Agia Mavra'' (19e eeuw). De kampenile hef een mooiklinkend klokkenspel. Buten de plaose he-j nog 't nieje klooster ''Panagia i Eleftherotria'' mit een fraaie iconostasis (waandschildering).
* Akra Gereki, een belangrieke schilpaojenbreudplaose.
* Agios Nikolaos en Akra Skinari, vanof hier bin de ''blauwe grotten'' te zien.
* [[Laganas]], hier he-j veule disco's, dee jonge vekaansiegangers lokken, mer waor oek de zaandstranen an de baai een bepaolde tied van 't jaor bescharmp gebied bin, umdat daor de schilpaojen der eiers legen. Vandaor dat der een ''National Marine Park of Zakynthos'' is. Op de bordjes steet an-egeven, dat in dit gebied de schilpaojen neet versteurd maggen wönnen tiejens 't breudseizoen.
* [[Navagio]] is één van de meest efotograferen stranen van Zakynthos. Op 't kleine straand lig 't vrak van een estraande boot waormee siggeretten esmokkeld wönnen. 't Straand hef zich laoter rond de boot op-ebouwd. 't Straandjen, dat langes een stikke rotskus lig, ku-j allinnig per boot bereiken.
* Op Zakynthos liggen oek de ressen van de Heilige Dionysios.

==Toerisme==
't Eilaand is veur veule meensen een geliefde vekaansiebestemming. Aandere eilanen ku-j bezeuken mit een vissersboot bieveurbeeld vanof de haven van Agios Sostis zoas 't eilaand Kefalonia. Der geet oek een grote veerboot van de stad Zakynthos naor 't vastelaand. Bie Laganas steet oek de [[rewiene]] van 't [[kesteel]] Sarakino, dat in de [[18e eeuw]] ezien wönnen as 't mooiste gebouw van 't eilaand, mer tiejens de eerdbeving van 1953 in-estort is.

Tegensworig wönnen alle nieje gebouwen eerdbevingbestendig ebouwd, deur gebruuk te maken van betonnen muren en vloeren van extra zwaor ewapend beton.

==Bestuur==
===Departement===
Het departement Zakynthos kent buiten het eiland Zakynthos zelf, geen andere noemenswaardige eilanden.

===Plaosen===
Deur de bestuurlijke herindeling (''Programma Kallikrates'') wönnen de departementen of-eschaf vanof 2011. 't Departement ''Zakynthos'' wönnen een regionale eenheid (''perifereiaki enotita''). Der wönnen oek gemeentelijke herindelingen deur-evoerd, in de tebel hieronder “GEMEENTE” eneumd.

{| class="wikitable sortable"
!Plaose!!Heufplaose<br/>(vrogger)!!Poscode!! GEMEENTE !!Heufplaose van<br/>de gemeente
|-
| Alykes || Katastari || 290 90 || Zakynthos || Zakynthos
|-
| Arkadion || Vanato || 291 00 || Zakynthos || Zakynthos
|-
| Artemisia || Machairado || 290 92 || Zakynthos || Zakynthos
|-
| Elatia || Volimes || 290 91 || Zakynthos || Zakynthos
|-
| [[Laganas]] || Pantokratoras || 290 92 || Zakynthos || Zakynthos
|-
| Zakynthos || || 291 00 || Zakynthos || Zakynthos
|}

==Uutgaonde verwiezing==
*[http://www.zakynthosonline.com/ Zakynthos Online]

{{Coordinate|NS=37/47/32/N|EW=20/45/28/E|type=landmark|dim=20|region=GR}}
{{Commonscat|Zakynthos}}

[[Kattegerie:West-Veluws artikel]]
[[Kattegerie:Griekenlaand]]

[[ar:زاكينثوس (مقاطعة)]]
[[bg:Закинтос]]
[[br:Zakynthos]]
[[ca:Zacint]]
[[cs:Zakynthos]]
[[cy:Zakynthos]]
[[da:Zákynthos]]
[[de:Zakynthos]]
[[el:Ζάκυνθος]]
[[en:Zakynthos]]
[[eo:Zakinto]]
[[es:Zante]]
[[et:Zákynthos]]
[[fi:Zákynthos]]
[[fr:Zante]]
[[gl:Zante - Ζακύνθου]]
[[he:זקינתוס]]
[[hr:Prefektura Zakintos]]
[[hu:Zákinthosz]]
[[id:Zakynthos]]
[[it:Zante]]
[[ja:ザキントス島]]
[[ko:자킨토스]]
[[la:Zacynthus]]
[[lb:Zakynthos]]
[[lt:Zakintas]]
[[mk:Закинтос]]
[[nl:Zakynthos (eiland)]]
[[nn:Zákynthos]]
[[no:Zakynthos]]
[[pl:Zakintos]]
[[pt:Zaquintos]]
[[ro:Zakynthos]]
[[ru:Закинф]]
[[simple:Zakynthos]]
[[sk:Zakynthos (ostrov)]]
[[sl:Zakintos]]
[[sr:Закинтос]]
[[sv:Zakynthos]]
[[th:เกาะซาคินทอส]]
[[tr:Zakintos (Yunanistan)]]
[[uk:Закінф]]
[[vi:Zakynthos]]
[[war:Zakynthos]]
[[zh:扎金索斯州]]
