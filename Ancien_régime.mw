Mit et '''Ancien Régime''' ([[Fraans]] veur ''old bestuur'') wödt et deur et [[Huus Bourbon]] op [[absolutisme|geheel onofhankelek]] en zunder bindings wieze geregeerden [[Frankriek]], van veur den [[Fraansen Revolusie]] van [[1789]] bedoold. Den term wödt ok oaverdrechtelek ebruukt veur den toostaand in aandere laanden veur 1789.

In [[Nederlaand]] en [[België]] wödt mit ''Ancien Régime'' deurgoans den institutionelen organisasie bedoold dee deur den Fraansen wierd opeheaven in [[1795]]. Dizzen beheer- en rechterleken instellingen hadden hun wortels mangsmoal in et [[feodalisme]] van den [[middeleeuwn]], howal reeds belangrieke hervormingen waarn deurevoerd in den 18den eeuwe (meer bepoald tiedens den Oostenrieksen tied in den [[Zudeleken Nederlaanden]]). 

Kenmarkend was den geringen vörm van politeeken invlood en [[macht (politeek)|macht]] veur den opkommenden bürgeri-je, den ambachtsleu en den warkleu enerzieds, en den oavermoatigen invlood en veural den [[privilege|privileges]] van den [[adel]] en den hoogeren geestelekheid anderzieds. Op et plattelaand bestond ne grootn teggenstelling tussen de boernstaand en den klasse der grootgroandbezitters, dee op zien [[feodaal|feodale]] rechten stond. Zo kon nen dorpshere zowal den wetgeavende en [[rechterleke machte]] as ht doageleksen bestuur in 'n darp uutvoern. Anderzieds bestond doar ne grootn moate van [[decentroalisasie]]. Dit weerspeegelden zich ok in ne gans grootn ofwesseling an munteenheden, gewichten en moaten, dee in noagenög alle gewesten anders waren.

Vrömd veur et Ancien Régime was dat den openboare mandoaten en gerechteleken toaken, zoas et [[scholtambt]], et [[Meier (bestuur)|meierschop]] en et [[drostambt]], veur ne beparkten tied verpacht wödden. Dit kon in groandbeginsel zeer doelmaotig wean, moar deur korte termien beschouwing en winstbejeg leidden et mangsmoal tot misbruuk, veurtrekkeri-je of ambteleken willekeur. 

Tiedens et Ancien Régime kenden eet [[Hertogdomme Broabant]] ne [[meisenier]], wat ne rechts terme was woarmet den beveurrechten stand wöd eneumd, te vergelieken mit den poorters van nen [[stad]]. Hun veurrechten umvatten o.m. den vri-jstelling van den "[[Dode Hand]]" en et rechte van allenig vonnist te meugen wödden veur den eigen scheepnbank, woar et aneklaagden misdrief ok gebeurd mochten wean. An dizzen arfeleken veurrechten wöd tot in den 16den eeuwe grootn belang gehecht. Noarmoate iederene "gelieker" wöd, verwoaterden et meiseniersstatuut.

Et '''Vortgoan ''' van et Ancien Régime (1789) had veule maatschoppeleke en bestuurleken gevolgen:
* Den [[heerlijkheid|heerlijkheden]] wödden opeheaven en vervangen deur éne algemeen lokoal bestuurs uutvoering, den [[gemeente]]. Gemeenten wödden gröppierd in gerechteleken [[Kanton|kanton]]s en [[arrondissement]]en, dee op hun beurte bi-j ni-j eschaopen [[departement (Nederlaanden)|departementen]] - later opni-j [[provincie|proveensies]] eneumd - wödden underbrecht.
* Wat den gerechteleken macht betreft, wödden den ploatselekne [[scheepnbank]]en vervangen deur centroal bestuurde gerechtshoven. Inveuring van hof van beroop en hof van [[Hof van Assisen|assisen]].
* Invoering van den [[burgerleken staand]] ter vervanging van den veurhen deur den Karke geregelden vasteleggen van geboorten, huweleken en oaverliedens.
* Vortgoan  van et [[leenstelsel]]: lenen (woarvan den holder slechts et vrüchtgebruuk bezat en den suzerein den nakten eigendomme) wöddden vollen eigendom.
* Vortgoan van et [[teenden]]stalsel: den teenden dee deurgoans geïnd wöd deur den Karke (eavenredig verdeald under den parochiepreester, et bisdomme en den ploatseleken armenzörg) wöd vervangen deur ne deur den Soaat organisierd stelsel van belastingen. Teenden in et bezit van wealdek geesteleken wödden verbeurd verkloard (of den eigendomstitel woardeloos).
* Verbeurdverkloaring van het könninklek domein: dit wöd stoatseigendom.
* Ofschaffing van alle ambteleken en [[adel]]leken titels.
* Ofschaffing van et [[gewoonterecht]] en invuuring van den [[Code Napoléon]] (bürgerlek wetbook).
* Ofschaffing van den olde [[moat (wiskunde)|moatstelsels]] en invuuring van et [[metriek stelsel]].



[[Kattegerie:Geschiedenis]]
[[Kattegerie:Geschiedenis_van_Nederlaand]]
[[Kattegerie:Frankriek]]
[[Kattegerie:Achterhooks_artikel]]

{{Link FA|es}}

[[ar:حكم أرستقراطي]]
[[ca:Antic Règim]]
[[de:Ancien Régime]]
[[en:Ancien Régime]]
[[es:Antiguo Régimen]]
[[eu:Antzinako Erregimen]]
[[fi:Ancien régime]]
[[fr:Ancien Régime]]
[[gl:Antigo Réxime]]
[[it:Ancien régime]]
[[ja:アンシャン・レジーム]]
[[ko:구체제]]
[[lb:Ancien Régime]]
[[nl:Ancien Régime]]
[[oc:Regim Ancian]]
[[pl:Ancien régime]]
[[pt:Antigo Regime]]
[[ro:Vechiul Regim (din Franţa)]]
[[sk:Ancien Régime]]
