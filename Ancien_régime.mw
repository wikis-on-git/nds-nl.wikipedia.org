Mit et '''Ancien Régime''' ([[Fraans]] veur ''old bestuur'') wödt et deur et [[Huus Bourbon]] op [[absolutisme|absolutistiese]] wieze regeerde [[Frankriek]], van veur de [[Franse Revolusie]] van [[1789]] emeend. Et woord wödt ok oaverdrechtelek ebruukt veur den toostaand in aandere laanden veur 1789.

In [[Nederlaand]] en [[België]] wödt mit ''Ancien Régime'' deurgoans de institutionele organisasie bedoold dee deur den Fraansen wierd opehaeven in [[1795]]. Dizze beheer- en rechterleke instellingen hadden eure wortels mangsmoal in et [[feodalisme]] van de [[middeleeuwn]], howal al belangrieke hervormingen waarn deurevoerd in de 18de eeuwe (it et bi-jzunder tiedens de Oostenriekse tied in de [[Zudeleke Nederlaanden]]). 

Kenmarkend was den geringen vörm van politieken invlood en [[macht (politeek)|macht]] veur de opkommende börgeri-je, de ambachtsleu en de warkleu enerzieds, en den oavermoatigen invlood en veural de [[privilege|veurrechten]] van den [[adel]] en de hogere geestelekheid anderzieds. Op et plattelaand bestond ne grote teggenstelling tussen de boernstaand en de klasse van de grootgroandbezitters, dee op eure [[feodaal|feodale]] rechten stond. Zo kon nen dorpshere zowal de wetgaevende en [[rechterleke macht]] as et dagelekse bestuur in 'n darp uutvoern. Anderzieds bestond der ne grote moate van [[decentroalisasie]]. Dit weerspeegelden zich ok in ne gans grote ofwesseling an munteenheden, gewichten en moaten, dee in noagenög alle gewesten anders waren.

Vrömd veur et Ancien Régime was dat de openboare mandoaten en gerechteleke toaken, zoas et [[scholtambt]], et [[Meier (bestuur)|meierschop]] en et [[drostambt]], veur ne beparkte tied verpacht wödden. Dit kon in groandbeginsel zeer doelmaotig waen, moar deur korte termien beschouwing en winstbejag leidden et mangsmoal tot misbruuk, veurtrekkeri-je of ambteleken willekeur. 

Tiedens et Ancien Régime kenden et [[Hertogdomme Broabant]] nen [[meisenier]], wat nen rechtsterm was woarmet den beveurrechten stand wöd eneumd, te vergelieken mit de poorters van ne [[Stad (woonstee)|stad]]. Eure veurrechten umvatten o.m. de vri-jstelling van den "[[Doden Hand]]" en et rechte van allenig vonnist te meugen wödden veur den eigen scheepnbank, woar et aneklaagde misdrief ok gebeurd mochten waen. An dizze arfeleke veurrechten wöd tot in den 16den eeuwe groot belang ehecht. Noarmoate iederene "gelieker" wöd, verwaterden et meiseniersstatuut.

Et '''Vortgoan''' van et Ancien Régime (1789) had veule maatschoppeleke en bestuurleke gevolgen:
* De [[heerlekheid|heerlekheden]] wödden opehaeven en vervangen deur éne algemeen lokaale bestuursuutvoering, de [[gemiente (bestuur)|gemeente]]. Gemeenten wödden gröppierd in gerechteleke [[Kanton|kanton]]s en [[arrondissement]]en, dee op eure beurte bi-j ni-j eschaopen [[departement (Nederlaanden)|departementen]] - later ovverni-j [[provincie|proveensies]] eneumd - wödden underbrecht.
* Wat den gerechteleken macht betreft, wödden de plaatseleke [[scheepnbank]]en vervangen deur centroal bestuurde gerechtshoven. Inveuring van hof van beroop en hof van [[Hof van Assisen|assisen]].
* Invoering van den [[burgerleken staand]] as vervanging van et veurhen deur de karke geregelde vasteleggen van geboorten, huweleken en oaverliedens.
* Vortgoan  van et [[leenstelsel]]: lenen (woarvan den holder allene moar et vruchtgebruuk bezat en den suzerein de nakte eigendommen) wöddden vol eigendom.
* Vortgoan van et [[teenden]]stelsel: de teenden dee deurgoans geïnd wodden deur de karke (geliek verdaeld under den parochiepreester, et bisdom en den ploatseleken armenzörg) wodden vervangen deur ne deur den Stoat organisierd stelsel van belastingen. Teenden in et bezit van wereldlek geesteleken wödden verbeurd verkloard (of den eigendomstitel weerdeloos).
* Verbeurdverkloaring van het könninklek domein: dit wodden stoatseigendom.
* Ofschaffing van alle ambteleke en [[adel]]leke titels.
* Ofschaffing van et [[gewoonterecht]] en invuuring van den [[Code Napoléon]] (börgerlek wetbook).
* Ofschaffing van de olde [[moat (wiskunde)|moatstelsels]] en invuuring van et [[metriek stelsel]].

{{DEFAULTSORT:Ancien Regime}}
[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Geschiedenis_van_Nederlaand]]
[[Kattegerie:Frankriek]]

{{Link FA|es}}

[[als:Ancien Régime]]
[[ar:حكم أترافي]]
[[bg:Стар ред]]
[[ca:Antic règim]]
[[cs:Ancient régime]]
[[de:Ancien Régime]]
[[en:Ancien Régime]]
[[eo:Antikva Reĝimo]]
[[es:Antiguo Régimen]]
[[eu:Antzinako Erregimena]]
[[fi:Ancien régime]]
[[fr:Ancien Régime]]
[[gl:Antigo Réxime]]
[[id:Rezim Ancien]]
[[it:Ancien Régime]]
[[ja:アンシャン・レジーム]]
[[ka:ძველი რეჟიმი]]
[[ko:앙시앵 레짐]]
[[lb:Ancien Régime]]
[[nl:Ancien Régime]]
[[no:Ancien Régime]]
[[oc:Regim Ancian]]
[[pl:Ancien régime]]
[[pt:Antigo Regime]]
[[ro:Vechiul Regim (din Franța)]]
[[ru:Старый порядок]]
[[scn:Ancien régime]]
[[sk:Ancien Régime]]
[[sv:Ancien régime]]
[[th:การปกครองระบบโบราณ]]
[[zh:旧制度 (法国)]]
