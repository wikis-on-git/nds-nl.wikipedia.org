[[Bestaand:Graftekst Lepejou Haerst Zwolle.JPG|thumb|LEPEJOU. CUI ET NOMEN APOLLO. NATUS IN INSULA CELEBES. OBIIT 23 JULY 1828]]
Et '''Graf van Lepejou''' is 't oldst bekende moslimsgraf van Nederlaand.

==Lepejou==
Op de grafstiene in 't bos bi'j Huus Arnichem op de Hearst, op 't noordn van Zwolle an , stiet 'n latijnse tekste. Voalngns de tekste is 't graf van Lepejou, ok Apollo enuumd, hi'j is geboorn op 't eilaand Celebes en estörvn op 23 juli 1828. Wie de doojn psies was, wet geniene. Der wörd ezeg dat 't nederslave west hemm. Maar op de steien staot Arabiese lettergies, wat wes naor 'n Islamietn. Hoe oald as he wördn is en wenneer as he uut de tied komm, wörre wi'j nie wiezer van. As geboorteplase bint Celebes en veurmaolig Brits Guyana enuumd.

't Graf lig op de stee van de toendertiedsn Zwolse patricier Tobias. Din hef as ambtenaar op Nederlaans-Indie ewarkt. 't Vertelligie giet dat Lepejou zien knechie ewest hemm. Toe as Tobias wear in Nederlaand woonn göngn, haarn he hum met-enömm. ''Waorumme as he 'n arrig trouwe dienaar was, waor zien meister aait an zol blievn deankn''; zo as 't op n aander stiene stiet.

==De plaatselijke ver-alen==
Over 't worumme van Tobias' daankbaarheid bestiet meerdere speculaties. Zo zol Lepejou zien miester hebben ered tiedens een oorlog in Indië. Aanderen zöt in de bi'jnaam Apoloon of Apollo een verwiezing naor de herenliefde en vermuden 'n liefdesrelatie tussen Lepejou en de vri'j-ezelle Tobias.

Lepejou leefden nog lange veurt in de collectieven herinnering van de bewoners van de Hearst en umgeving. As 't onweert luudt 't gezegde: 'Apoloon met de voete giet rondt'. Waor verwezen wördt naor een vermiende gebrek an de voete van de slaove.

Of de verhalen waor bint is 'n mysterie, maar wel wet wi'j dat Lepejou rust hef evunnen in 't oldse moslimgraf van Nederland.

==Grafschennis==
In [[1979]] wed 't graf eschönden. Hierbi'j werd beide stienen ebreuken en 't graf gedeeltelijk open-emaakt. Meugelijk werd destieds de schedel uut 't graf eroofd.

{{Dialekt|sdz}}
[[Kategorie:Begraafplaatse in Zwolle]]
[[Kategorie:Islam]]
