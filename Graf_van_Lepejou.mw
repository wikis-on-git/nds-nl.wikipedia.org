[[Bestaand:Graftekst Lepejou Haerst Zwolle.JPG|thumb|LEPEJOU. CUI ET NOMEN APOLLO. NATUS IN INSULA CELEBES. OBIIT 23 JULY 1828]]
Et '''Graf van Lepejou''' is 't oldst bekende moslimsgraf van Nederlaand.

==Lepejou==
Op de grafstiene in 't bos bi'j Huus Arnichem op de Hearst, op 't noordn van Zwolle an , stiet 'n latijnse tekste. Voalngns de tekste is 't graf van Lepejou, ok Apollo enuumd, hi'j is geboorn op 't eilaand Celebes en estörvn op 23 juli 1828. Wie de doojn psies was, wet geniene. Der wörd ezeg dat 't nederslave west hemm. Maar op de stiene staot Arabiese lettergies, wat wes naor 'n Islamietn. Hoe oald as he wördn is en hoe as he uut de tied komm, wörre wi'j nie wiezer van. As geboorteplase bint Celebes en veurmaolig Brits Guyana enuumd.

't Graf lig op de stee van de toendertiedsn Zwolse patricier Tobias. Din hef as ambtenaar op Nederlaans-Indie ewarkt. 't Vertelligie giet dat Lepejou zien knechie ewest hemm. Toe as Tobias wear in Nederlaand woonn göngn, haarn he hum met-enömm. ''Waorumme as he 'n arrig trouw knechie was, waor zien meister aait an zol blievn deankn''; zo as 't op n aander stiene stiet.

==De plaatslike vertelligies==
Der gaot völle vertelligies in de rondte in over de vraoge worumme as Tobias zo daankbaar waarn naor zien knechie toe. Zo he-w 'n vertelligie dat Lepejou zien meister ered zolln hemm op 'n oorlog op Indie. Aandern verstaot de name Apollo(on) as  veur 'n keerlsliefde; dat der 'n liefdesrelatie tussn Lepejou en de vri'j-ezelln Tobias bestön.

As 't onweert luudt 't gezegde: 'Apoloon met de voete giet in de rondte in'. Waor de bewoners van de Hearst en umgeving dachtn dat de slave 'n kröppele voete haarn.

Of de vertelligies waor bint kö-j dunkt nie helemaole van uut gao, maar wat wel waor is is dat Lepejou röst hef evunn in 't oaldstn moslimgraf van Nederlaand.

==Grafschennis==
In [[1979]] wed 't graf eschönden. Hierbi'j werd beide stienen ebreuken en 't graf gedeeltelijk open-emaakt. Meugelijk werd destieds de schedel uut 't graf eroofd.

{{Dialekt|sdz}}
[[Kategorie:Begraafplaatse in Zwolle]]
[[Kategorie:Islam]]
