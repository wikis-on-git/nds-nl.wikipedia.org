{{Dialekt|sdz}}

't '''Gröf van Lepejou''', 't oldse moslimsgröf van van Nederlaand.

==Lepejou==
Op de gröfstiene in 't bos bi'j Huus Arnichem in de Hearst, ten neurden van Zwölle en beheurend bi'j gemiente Zwölle, stiet 'n latiense tekse. Völgs de tekse beheurt 't gröf toe an Lepejou, bi'j-enaamd Apollo, eboren op 't eilaand Celebes en esturven op 23 juli 1828. Wie de doje ware, is in mist ehuld. 't Zol gao umme 'n negerslaove, maor Araobiese gröftekens verwiest naor 'n Islamitiese ofköms. Leeftied en doodseurzake bint önb'kend. As geboorteplaose bint Celebes en veurmaoleg Brits Guyana enuump.

't Gröf lig op 't laandgoed van de toendertiedse Zwölse patriciër Tobias die as ambtenaor in Nederlaans-Indië had ewarkt. Lepejou zol zien b'diende wes wezen. Toen Tobias weer in Nederlaand gung woon nam e 'm met, umdat e 'n 'zeer trolle dienaar' ware an wie 'zien daankbare miester stieds zol dèènken' zo vertelt oons de twi'jde stiene die op 't gröf stiet.

==De plaotselekke verhaolen==
Over 't waorumme van Tobias'daankbaarheid bestiet meerd're specelaties. Zo zol Lepejou zien miester heb ered tiedens 'n eurlog in Indië. Aand'ren ziet in de bi'jname Apoloon of Apollo een verwiezing naor de herenliefde en vermuuden 'n liefdesrelaotie tussen Lepejou en de vri'j-ezelle Tobias.

Lepejou leefden nog lange veurt in de collectieven herinnering van de beweuners van de Hearst en umgeving. As 't unweert luudt 't ezegde: 'Apoloon met de vuute giet röndt'. Waor verwezen wödt naor 'n vermiende gebrek an de vuute van de slaove.

Of de verhaolen waor bint is 'n mysterie, maor wel weet wi'j dat Lepejou rust hef evunnen in 't oldse moslimgröf van Nederlaand. 

==Gröfschennis==
In [[1979]] wed 't gröf eschönden. Hierbi'j wed bi'jde stien ebreuken en 't gröf gedeul'tlek open-emaakt. Moog'lek wed destieds de schedel uut 't gröf eroofd.
