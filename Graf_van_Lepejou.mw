[[Bestaand:Graftekst Lepejou Haerst Zwolle.JPG|thumb|LEPEJOU. CUI ET NOMEN APOLLO. NATUS IN INSULA CELEBES. OBIIT 23 JULY 1828]]
't '''Graf van Lepejou''' is 't oolds bekende moslimsgraf van Nederlaand.

==Lepejou==
Op de grafstiene in 't bos bi'j uus Arnichem in de Hearst, ten noorden van [[Zwolle]] en be-eurend bi'j gemeente Zwolle, stiet 'n latiense tekste. Völgens de tekste be-eurt 't graf toe an ''Lepejou, bi'j-enaamd Apollo, geboren op 't eiland [[Celebes]] en esturven op [[23 juli]] [[1828]].'' Wie de doje was, is in mist e-uld. 't Zol gaon um een negerslaove, maer Arabiese graftekens verwest naor 'n Islamitische ofkoms. Leeftied en doodsoorzaeke bint onbekend. As geboorteplaase bint Celebes en veurmaolig [[Brits Guyana]] enuumt.

't Graf lig op 't landgoed van de toendertiedse Zwolse patriciër Tobias die as ambtenaer in Nederlaans-Indië had ewärkt. Lepejou zol zien bediende ewest wezen. Toen Tobias weer in Nederland gungen wonen nammen e um met, umdet e een ''zeer trouwe dienaar'' was an wie ''zien daankbare miester stieds zol deenken'' zo vertelt oons de tweede stiene die op 't graf stiet.

==De plaatselijke ver-alen==
Over 't werumme van Tobias' daankbaarheid bestiet meerdere specelaties. Zo zol Lepejou zien miester ebben ered tiedens een oorlog in Indië. Aanderen zöt in de bi'jnaam Apoloon of Apollo een verwiezing naor de herenliefde en vermuden 'n liefdesrelatie tussen Lepejou en de vri'j-ezelle Tobias.

Lepejou leefden nog lange veurt in de collectieven herinnering van de bewoners van de Hearst en umgeving. As 't onweert luudt 't gezegde: 'Apoloon met de vuute giet röndt'. Waer verwezen wördt naor een vermiende gebrek an de vuute van de slaove.

Of de ver-alen waer bint is 'n mysterie, maer wel weet wi'j det Lepejou rust ef evunnen in 't oldse moslimgraf van Nederlaand.

==Grafschennis==
In [[1979]] wed 't graf eschönden. Hierbi'j werd beide stienen ebreuken en 't graf gedeeltelek open-emaakt. Meugelijk werd destieds de schedel uut 't graf eroofd.

{{Dialekt|sdz}}
[[Kategorie:Begraafplaatse in Zwolle]]
[[Kategorie:Islam]]

[[nl:Graf van Lepejou]]
