[[Bestaand:Graftekst Lepejou Haerst Zwolle.JPG|thumb|LEPEJOU. CUI ET NOMEN APOLLO. NATUS IN INSULA CELEBES. OBIIT 23 JULY 1828]]
't '''Graf van Lepejou''', 't oldse moslimsgraf van van Nederlaand.

==Lepejou==
Op de grafstiene in 't bos bi'j Huus Arnichem in de Hearst, ten noorden van Zwolle en beheurend bi'j gemiente Zwolle, stiet 'n latiense tekse. Völgs de tekse beheurt 't graf toe an ''Lepejou, bi'j-enaamd Apollo, geboren op 't eilaand Celebes en esturven op 23 juli 1828.'' Wie de doje waar, is in mist ehuld. 't Zol gao um 'n negerslaove, maor Araobiese graftekens verwiest naor 'n Islamitiese ofköms. Leeftied en doodseurzake bint onbekend. As geboorteplaose bint Celebes en veurmaoleg Brits Guyana enuump.

't Graf lig op 't laandgoed van de toendertiedse Zwolse patriciër Tobias die as ambtenaor in Nederlaans-Indië had ewarkt. Lepejou zol zien bediende wes wèen. Toen Tobias weer in Nederlaand gung woon nam e 'm met, umdat e 'n ''zeer trowe dienaar'' waar an wie ''zien daankbare miester stieds zol dèènken'' zo vertelt oons de twi'jde stiene die op 't graf stiet.

==De plaotselekke verhaolen==
Over 't waorumme van Tobias' daankbaarheid bestiet meerdere specelaties. Zo zol Lepejou zien miester hef ered tiedens 'n oorlog in Indië. Aand'ren ziet in de bi'jname Apoloon of Apollo een verwiezing naor de herenliefde en vermuuden 'n liefdesrelaotie tussen Lepejou en de vri'j-ezelle Tobias.

Lepejou leefden nog lange veurt in de collectieven herinnering van de beweuners van de Hearst en umgeving. As 't onweert luudt 't ezegde: 'Apoloon met de vuute giet röndt'. Woor verwèzen wödt naor 'n vermiende gebrek an de vuute van de slaove.

Of de verhaolen woor bint is 'n mysterie, ma wel weet wi'j dat Lepejou rust hef evunnen in 't oldse moslimgraf van Nederlaand.

==Gröfschennis==
In [[1979]] wed 't graf eschönden. Hierbi'j wed bi'jde stiene breuken en 't graf gedeeltelek open-emaakt. Mogelek wed destieds de schedel uut 't graf eroofd.

{{Dialekt|sdz}}
[[Kategorie:Begraafplaatse in Zwolle]]
[[Kategorie:Islam]]

[[nl:Graf van Lepejou]]
