[[Bestaand:Graftekst Lepejou Haerst Zwolle.JPG|thumb|LEPEJOU. CUI ET NOMEN APOLLO. NATUS IN INSULA CELEBES. OBIIT 23 JULY 1828]]
Et '''Graf van Lepejou''' is 't oldst bekende moslimsgraf van Nederlaand.

==Lepejou==
Op de grafstiene in 't bos bi'j Huus Arnichem in de Hearst, ten noorden van [[Zwolle]] en dat is beheurend bi'j gemiente Zwolle, stiet 'n latiense tekste. Volgens de tekste beheurt 't graf toe an ''Lepejou, bi'j-enaamd Apollo, geboren op 't eiland Celebes en estörven op 23 juli 1828.'' Wie de dode was, is in mist ehuld. 't Zol gaon um een negerslaove, maar Arabische graftekens verwis naor 'n Islamitische ofkomst. Leeftied en doodsoorzake bint onbekend. As geboorteplaatse bint Celebes en veurmaolig Brits Guyana enuumd.

't Graf lig op 't landgoed van de toendertiedse Zwolse patriciër Tobias die as ambtenaar in Nederlands-Indië had ewarkt. Lepejou zol zien bediende ewest wezen. Toen Tobias weer in Nederland gungen wonen nammen e 'm met, umdat e een ''zeer trouwe dienaar'' was an wie ''zien daankbare meester stieds zol deenken'' zo vertelt oons de twiede stiene die op 't graf stiet.

==De plaatselijke ver-alen==
Over 't worumme van Tobias' daankbaarheid bestiet meerdere speculaties. Zo zol Lepejou zien miester hebben ered tiedens een oorlog in Indië. Aanderen zöt in de bi'jnaam Apoloon of Apollo een verwiezing naor de herenliefde en vermuden 'n liefdesrelatie tussen Lepejou en de vri'j-ezelle Tobias.

Lepejou leefden nog lange veurt in de collectieven herinnering van de bewoners van de Hearst en umgeving. As 't onweert luudt 't gezegde: 'Apoloon met de voete giet rondt'. Waor verwezen wördt naor een vermiende gebrek an de voete van de slaove.

Of de verhalen waor bint is 'n mysterie, maar wel wet wi'j dat Lepejou rust hef evunnen in 't oldse moslimgraf van Nederland.

==Grafschennis==
In [[1979]] wed 't graf eschönden. Hierbi'j werd beide stienen ebreuken en 't graf gedeeltelijk open-emaakt. Meugelijk werd destieds de schedel uut 't graf eroofd.

{{Dialekt|sdz}}
[[Kategorie:Begraafplaatse in Zwolle]]
[[Kategorie:Islam]]

[[nl:Graf van Lepejou]]
