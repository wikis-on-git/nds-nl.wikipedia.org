[[Bestaand:Graftekst Lepejou Haerst Zwolle.JPG|thumb|LEPEJOU. CUI ET NOMEN APOLLO. NATUS IN INSULA CELEBES. OBIIT 23 JULY 1828]]
Et '''Graf van Lepejou''' is 't oldst bekende moslimsgraf van Nederlaand.

==Lepejou==
Op de grafstiene in et bos bi'j uus Arnichem in de Hearst, ten noorden van [[Zwolle]] en dät is be-eurend bi'j gemeente Zwolle, stiet een latiense tekste. Volgens de tekste be-eurt 't graf toe an ''Lepejou, bi'j-enaemd Apollo, geboren op 't eiland Celebes en esturven op 23 juli 1828.'' Wie de dode was, is in mist e-uld. Et zol gaon om een negerslaove, määr Arabische graftekens verwis naor 'n Islamitische ofkomst. Leeftied en doodsoorzake bint unbekend. As geboorteplaas bint Celebes en veurmälig Brits Guyana enuumd.

't Graf lig op 't landgoed van de toendertiedse Zwolse patriciër Tobias die as ambtenaer in Nederlaans-Indië ad ewärkt. Lepejou zol zien bediende ewest wezen. Toen Tobias weer in Nederland gungen wonen nammen e um met, umdet e een ''zeer trouwe dienaar'' was an wie ''zien daankbare miester stieds zol deenken'' zo vertelt oons de twiede stiene die op 't graf stiet.

==De plaatselijke ver-alen==
Over 't wöörumme van Tobias' daankbaarheid bestiet meerdere specelaties. Zo zol Lepejou zien miester ebben ered tiedens een oorlog in Indië. Aanderen zöt in de bi'jnaam Apoloon of Apollo een verwiezing naor de herenliefde en vermuden 'n liefdesrelatie tussen Lepejou en de vri'j-ezelle Tobias.

Lepejou leefden nog lange veurt in de collectieven herinnering van de bewoners van de Hearst en umgeving. As 't onweert luudt 't gezegde: 'Apoloon met de vuute giet röndt'. Wöör verwezen wördt naor een vermiende gebrek an de vuute van de slaove.

Of de ver-alen wöör bint is 'n mysterie, maer wel weet wi'j det Lepejou rust ef evunnen in 't oldse moslimgraf van Nederlaand.

==Grafschennis==
In [[1979]] wed 't graf eschönden. Hierbi'j werd beide stienen ebreuken en 't graf gedeeltelijk open-emaakt. Meugelijk werd destieds de schedel uut 't graf eroofd.

{{Dialekt|sdz}}
[[Kategorie:Begraafplaatse in Zwolle]]
[[Kategorie:Islam]]

[[nl:Graf van Lepejou]]
