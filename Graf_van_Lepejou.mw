[[Bestaand:Graftekst Lepejou Haerst Zwolle.JPG|thumb|LEPEJOU. CUI ET NOMEN APOLLO. NATUS IN INSULA CELEBES. OBIIT 23 JULY 1828]]
't '''Graf van Lepejou''' is 't oolds bekende moslimsgraf van Nederlaand.

==Lepejou==
Op de grafstiene in 't bos bi'j [[Huus Arnichem]] in de [[Hearst]], ten noorden van [[Zwolle]] en beheurend bi'j gemiente Zwolle, stiet 'n [[Latien|latiense]] tekse. Völngs de tekse beheurt 't graf toe an ''Lepejou, bi'j-enaamd Apollo, geboren op 't eilaand [[Celebes]] en esturven op [[23 juli]] [[1828]].'' Wie de doje waar, is in mist ehuld. 't Zol gao um 'n negerslaove, mar Arabiese graftekens verwiest naor 'n Islamitiese ofköms. Leeftied en doodseurzake bint onbekend. As geboorteplaase bint Celebes en veurmaoleg [[Brits Guyana]] enuump.

't Graf lig op 't laandgoed van de toendertiedse Zwolse patriciër [[Tobias]] die as ambtenaor in [[Nederlaans-Indië]] had ewarkt. Lepejou zol zien bediende wes wèèn. Toen Tobias weer in Nederlaand gung woon nam e 'm met, umdet e 'n ''zeer trowe dienaar'' waar an wie ''zien daankbare miester stieds zol dèènken'' zo vertelt oons de twiede stiene die op 't graf stiet.

==De plaaselekke verhalen==
Over 't waorumme van Tobias' daankbaarheid bestiet meerdere specelaties. Zo zol Lepejou zien miester hef ered tiedens 'n oorlog in Indië. Aand'ren ziet in de bi'jname Apoloon of Apollo een verwiezing naor de herenliefde en vermuuden 'n liefdesrelaotie tussen Lepejou en de vri'j-ezelle Tobias.

Lepejou leefden nog lange veurt in de collectieven herinnering van de beweuners van de Hearst en umgeving. As 't onweert luudt 't ezegde: 'Apoloon met de vuute giet röndt'. Waor verwèzen wödt naor 'n vermiende gebrek an de vuute van de slaove.

Of de verhalen waor bint is 'n mysterie, mar wel weet wi'j det Lepejou rust hef evunnen in 't ooldse moslimgraf van Nederlaand.

==Grafschennis==
In [[1979]] wed 't graf eschönden. Hierbi'j wed beide stiene breuken en 't graf gedeeltelek open-emaakt. Meugelek wed destieds de schedel uut 't graf eroofd.

{{Dialekt|sdz}}
[[Kategorie:Begraafplaatse in Zwolle]]
[[Kategorie:Islam]]

[[nl:Graf van Lepejou]]
