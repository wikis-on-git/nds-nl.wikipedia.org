[[Bestaand:Graftekst Lepejou Haerst Zwolle.JPG|thumb|LEPEJOU. CUI ET NOMEN APOLLO. NATUS IN INSULA CELEBES. OBIIT 23 JULY 1828]]
Et '''grav van Lepejou''' is et oldst bekende muslimsgrav van Neaderland.

==Lepejou==
Op de gravsteyn in et busk by Huus Arnichem op de Hearst, up et noorden van [[Zwolle|Swolle]] an , steet een latynse tekste. Volgens de tekste is et grav van Lepejou, ouk Apollo enöömd, hy is geboren up et eiland Celebes en estöärven up 23 juli 1828. Wee de doden precys was, wet geyneyne. Der wörd esegt dat et een negerslave ewest hevt. Mar up de steyn ståt Arabiske lettergys, wat west når een islamyten. Ho old as he wördden is en ho as he uut de tyd kummen, wördet wy neet wyser van. As geboorteplaatse bint Celebes en vöärmålig Brits Guyana enömed.

Et grav ligt up de steade van de toondertydsen swolse patricier Tobias. Din hevt as ambtenaar up Neaderlands-Indie ewarket. Et vertelligy geet dat Lepejou syn knechte ewest hevt. Toon as Tobias weyr in Neaderland wonen güng, had he hüm med-enöämen. ''Wårümme as he en årdig trouwe knechte was, wår syn meyster altyd an sol blyven denken''; so steet et up de andere steyn.

==De plaatselike vertelligys==
Der gåt vöäle vertelligys in de runde in over de vråge wårümme as Tobias so dankbaar was når syn knechte to. So hebbet wy een vertelligy dat Lepejou syn meyster ereddet sol hebben in de oorlog up Indie. Anderen verståt de name Apollo(on) as  vöär een homoleevde; dat Lepejou en de vrygeselle Tobias styküm med mekare löypen.

As et unweyrt lüüdt et gesegde: 'Apoloon met de voet giet de rondte in'. Wår de bewoners van de Hearst en ümgeaving dachtten dat de slave een kröppele voot had.

Of de vertelligys wår bint kün y my dünkt neet heylemåle van uut gån, mar wat wel wår is is dat Lepejou syn ewige rüste evünden hevt in et oldste muslimgrav van Neaderland.

==Grafschennis==
In [[1979]] wördden et grav eschünden. Hyrby wördden beide steynen ebröäken en et grav gedeyltelik lös-emaket. Mögelik wördden toon de skeydel uut et grav eroved.

{{Dialekt|sdz}}
[[Kategorie:Begraafplaatse in Zwolle]]
[[Kategorie:Islam]]
