{{Laandtabel-twd
| naaminlaandssproak =  საქართველო<br>(Sakartvelo)
| vlagge = Flag_of_Georgia.svg|120px|Vlagge van Georgië
| woapn = Greater_coat_of_arms_of_Georgia.svg|90px|Woapen van Georgië
| lokasie = Georgia_(orthographic_projection_with_inset).svg
| breedtegroad= 41/43//N | lengtegroad= 44/47//E | regio=Kaukasus
| sproaken = [[Georgies]]
| heufdstad = [[Tbilisi]]
| religie = [[Orthodox Kristendom]]
| regeringsvorm = [[Rippebliek]]
| km2 = 780.580      | pctwaeter = 1,3
| inwonners = 4.935.880 | dichthied = 70,8
| munteenheid = [[Lari]] | valutakode = GEL| tiedzone = +4
| volkslied = [[Tavisupleba]] <br>(''Vrieheid'')
| feestdag = 
| tld = ge| laandkode = GE | tel = 995
}}
'''Georgië''' (In et [[Georgies]]: "საქართველო", latiniseerd: [[Sakartvelo]]), is een laand in de [[Kaukasus]]strekke van [[Eurazië]]. Et ligt op de greanze van [[Azië]] en [[Europa]]. In et westen ligt et tegen de [[Zwarte Zee]], op et noorden tegen [[Ruslaand]], op et zuden tegen [[Turkije]] en [[Armenië]] en op et zuudoosten tegen [[Azerbeidjan]]. De heuwdstad en grötste stad is [[Tbilisi]]. Georgië is ongevear 69.700 km² en hef zowat 5 miljoen inwonners. Georgië is ne semi-presidentsjele [[reppubliek]], woerbie as de regearing ekeuzen wörd in ne [[demokrasie]] met ofveardiging.

Tiedens de [[Klassieke Ooldheid]] warren der verskeidene keuninkrieke in et gebeed wat non Georgië is. De keuninkrieken [[Colchis]] en [[Kaukasiaans Iberië|Iberië]] wörden [[kristendom|Kristelik]] in den [[4e eeuw|4den eeuw]]. Et verenigde [[Keuninkriek Georgië]] was in den [[11e eeuw|11den]] en [[12e eeuw|12den eeuw]] an zinnen top oonder keunink [[David IV van Georgië]] en [[Keuniginne Tamar]]. Doarnoa köm et oonder een antal grote rieken, zo as de [[Safaviden]], [[Afsjariden]] en de [[Qajarparzen]].

An et eande van den [[18e eeuw|18den eeuw]] gung et keuninkriek [[Kartli-Kakheti]] een verboond an met et [[Russiese Riek]]. Ruslaand liefden Georgië in in [[1801]]. Noa ne korte [[Demokratiese Reppubliek Georgië|onofhaankelikheid]] noa de [[Russiese Revolusie van 1917]] wör Georgië bezat duur [[Sovjetruslaand]] in [[1921]]. Et wör lid van de [[Sovjet-Unie]] as de [[Sosjalistiese Sovjetreppubliek Georgië]]. Noa ofsplitsing in [[1991]] har Georgië te lieden van den [[Georgiesen Börgeroorlog]] en een [[ekonomie]]s deeptepeunt gedoerende de negentiger joaren van den [[20e eeuw|20sten eeuw]]. Dit doerden töt de [[Rozenopstaand]] van [[2003]], woernoa as de nieje regearing demokratiese en ekonomiese verniejinge duurvoorden.

Georgië is lid van den [[Europesen road]] en de [[GUAM]]. Et hef twee ''[[de fakto]]'' onofhaankelike strekken: [[Abgazië]] en [[Zuud-Osseetsië]]. Dee mut neet op völle internasjonale erkenning rekkenen noa de [[Oorlog van Zuud-Osseetsië]] in [[2008]]. Georgië en een groot deel van de internasjonale gemeenskop zeet disse strekken as Georgiaans gebeed oonder Russiese bezetting.<ref>[http://www.smr.gov.ge/docs/doc216.pdf Georgies Ministerie van Reïntegrasie. "The Law of Georgia on Occupied Territories (431-IIs)". Skrewen op 23 October 2008.] Bekekken op 1 februwoari 2015.</ref>

==Wellen==
<references/>

{{Dialekt|twd}}
[[Kategorie:Laand]]
[[Kategorie:Europa]]
[[Kategorie:Azië]]
