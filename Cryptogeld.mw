'''Kryptogeld''', ''cryptocurrency'', of ''crypto'' is nen bündel binären inhold dat warket as betaalmiddel (geld), ofwal digitaal geld. Eygenaarskap van afsünderlike münten ligt vaste in nen digitalen bookholding, den verslöäteld is med starke kryptografy. Dårmed wördt betalingsverkeyr verbörgen, illegale vermeyrdering van münten teagenegån en oaverdracht van eygenerskap någån.

Kryptogeld is neet vaste te pakken (sou as breev- of müntgeld) en wördt döärgåns neet döär ne centrale oaverheid uutegeaven. Kenmark van kryptogeld is dat et decentraliseerd beheyrd wördt, in teagenstelling töt digitaal bankgeld (CBDC). As eynen uutgeaver ne kryptomünte maakt, wördt et as centraliseerd eseen. As et decentraliseerd is, warket et döär verspreide bookholdingstechnology oaver meyrdere komputers oaver de wearld, meysttyds nen ''blockchain'' enöömd. Dat warket as de databanke vöär waerdeoaverdracht.

Bitcoin is de eyrste neet-centraal eleide kryptomünte. Seyd de start van bitcoin sint der nen heylen houp nye kryptomünten by eköämen.
[[Kategorie: Tweants artikel]]
[[Kategorie: Geld]]
[[Kategorie: Ekonomie]]
