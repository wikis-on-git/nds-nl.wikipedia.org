[[Bestaand:Pigeon framed by arch of Pulteney Bridge.jpg|thumb|n Duve]]
n '''Duve''' of '''doeve''' ([[Latien]]: ''Columbidae'') is n [[voegel]]soort die veule veurkömp. In [[Nederlaand]] he'j n paor duvesoorten, waorvan sommigen der eigen stark an de meens an-epast hebben. De rotsduve bieveurbeeld is n veurouwer van de tamme [[stadsduve]] die'j overal in de grote stejen zien, volgens sommigen luui soms zelfs ''te'' veule. Veur veule meensen is de [[stadsduve]] dé duve, mer n duve as de [[Turkse tortel]] of de [[houtduve]] kömp oek aordig vake veur in [[Europa (continent)|Europa]].

== Tamme duven ==
Duven wörden al ieuwig lange ehöllen deur de meens; as [[pluumvee]], um ze (in [[deuventille|duvetillen]]) vet te mesten en op te eten, mer veural oek as [[postduve]] vanwegen der goeie oriëntasievermeugen. Al in de vuufde dynastie van t ouwe [[Olle Egypte|Egypte]] (±2000 veur Christus) bestungen der al tamme duven. Hiervan bin tekeningen evunnen in n graf uut disse periode. In de [[Tachtigjaorige Oorlog]] wördden de duve al gebruukt um tiejigen te doon vanuut bezetten stejen. In de [[Eerste Wealdkrieg|Eerste Weerldoorlog]] gebruukten t Duutse leger én de geallieerden postduven.

== De duve as symbool ==
De duve steet symbool veur verschillende dingen.
* Personifikasie van de [[vree]], t hef dan vake n olieftakke in zien [[sneb|bek]], in tegenstelling tot de [[rave]]. Dit zie'j weer in t verhaal van [[Noach]].
* n Duvepaortjen is t [[symbool]] van de [[liefde]]. Vake is dit t attribuut van Venus.
* t [[christendom|Christelike]] symbool veur de [[Heilige Geest]], naor de woorden van [[Johannes de Deuper]]: ''En Johannes getuugden: ‘Ik heb de Geest as n duve uut de [[hemel]] zien neerkoemen, en hij bleef op hum rusten.’'' ([[Evangelie naor Johannes|Johannes]] 1:32).
* De [[ziel]]. Op ouwe [[schilderie]]jen steet soms n [[nonne]] aofebeeld waorbie n duve uut de [[mond]] kömp vliegen. De ziele verlöt dan t [[lichaam]].
* n Duve mit n [[fles]]jen in de snavel is t attribuut van [[Remigius]].

== [[Nedersaksies]] ==
{{Nds/duve}}

==Uutgaonde verwiezingen==
{{Commonscat|Pigeons|Duve}}

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Voegel]]
