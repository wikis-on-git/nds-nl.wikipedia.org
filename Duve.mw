[[Image:Pigeon framed by arch of Pulteney Bridge.jpg|250px|thumb|Een duve]]
Een '''duve''' of '''doeve''' ([[Latien]]: ''Columbidae'') is een [[voegel]]soorte dee vake veurkump. In [[Nederlaand]] koemen een paor duvesoorten veur, waovan sommigen der stark an de meens an-epas hemmen. De rotsduve bieveurbeeld is een veurouwer van de tamme [[stadsduve]] dee-j overal in de grote stejen zien, volgens sommigen luui soms zelfs in ''te'' veule. Veur veule meensen is de [[stadsduve]] dé duve, mar een duve as de [[Turkse tortel]] of de [[houtduve]] kump oek aorig vake veur in [[Europa (continent)|Europa]].

==Tamme duven==
Duven wonnen allange ehouwen deur de meens; as [[pluumvee]], um ze (in [[deuventille|duvetillen]]) vet te messen en op te eten, mar veural oek as [[posduve]] vanwegen der goeie oriëntasievermeugen. Al in de vuufde dynastie van 't ouwe [[Egypte]] (±2000 veur Christus) bestungen der al tamme duven. Hiervan bin tekeningen evunnen in een graf uut disse periode. In de [[Tachtigjaorige Oorlog]] wönnen de duve al gebruuk um tiejigen te doon vanuut bezetten stejen. In de [[Eerste Wereldoorlog]] gebruken 't Duutse leger mar de ealliëren posduven.

==De duve as symbool==
De duve steet symbool veur verschillende dingen.
*Personeficasie van de [[vree]], 't hef dan vake een olieftakke in zien [[sneb|bek]], in tegenstelling tot de [[raove]]. Dit is weerumme te haolen uut 't verhaol van [[Noach]].
*Een duvepaortjen is 't [[symbool]] van de [[liefde]]. Vake is dit 't attribuut van Venus.
*'t [[christendom|Christelijke]] symbool veur de [[Heilige Gees]], naor de woorden van [[Jehannes de Deuper]]: ''En Jehannes getugen: ‘Ik heb de Gees as een duve uut de [[hemel]] zien neerkoemen, en hij bleef op hum russen.’'' ([[Evangelie naor Jehannes|Jehannes]] 1:32).
*De [[ziel]]. Op ouwe [[schilderie]]jen steet soms een [[nonne]] of-ebeeld waobie een duve uut de [[mond]] kump vlegen. De ziel verlaot dan 't [[lief]].
*Een duve mit een [[fles]]jen in de snavel is 't attribuut van [[Remigius]].

==[[Nedersaksisch]]==
*[[Achterhooks]]: ''doeve''
*[[Drèents]]: ''doef'', ''doeve''
*[[Grunnegs]]: ''doef'', ''mok''
*[[Stellingwarfs]]: ''doeve'' of ''doewe''
*[[Urkers]]: ''deuf''
*[[Veluws]]: 
**''duuf''
**''duve''
**''doeve''
**''deuve'' ([[Epe]], [[Vaossen]])

{{commonscat|Pigeons}}

[[Kattegerie:West-Veluws artikel]]
[[Kattegerie:Dier]]

[[af:Duif]]
[[am:ርግብ]]
[[ar:حمام (طير)]]
[[ast:Palomba]]
[[ay:Kitula]]
[[bat-smg:Balondis (paukštis)]]
[[ca:Colom (ocell)]]
[[cs:Holub]]
[[cy:Colomen]]
[[da:Due]]
[[de:Tauben]]
[[el:Περιστέρι]]
[[en:Columbidae]]
[[eo:Kolombedoj]]
[[es:Columbidae]]
[[eu:Uso]]
[[fa:کبوتر]]
[[fi:Kyyhkyt]]
[[fr:Columbidae]]
[[gd:Calman]]
[[gl:Pomba]]
[[gn:Pykasu]]
[[hr:Golubovi]]
[[hu:Galambfélék]]
[[io:Kolombo]]
[[is:Dúfur]]
[[it:Columbidae]]
[[ja:鳩]]
[[ko:비둘기]]
[[la:Columba (avis)]]
[[lt:Karveliniai]]
[[ml:പ്രാവ്]]
[[nl:Duiven en tortels]]
[[nn:Duefamilien]]
[[no:Duer]]
[[pl:Gołębiowate]]
[[pt:Columbidae]]
[[qu:Irpa]]
[[ru:Голубиные]]
[[simple:Dove]]
[[sl:Golobi]]
[[sr:Голуб]]
[[sv:Duvor]]
[[th:นกพิราบ]]
[[tl:Kalapati]]
[[tr:Güvercingiller]]
[[uk:Голубові]]
[[vi:Chim bồ câu]]
[[zea:Duven en tortels]]
[[zh:鸠鸽科]]
[[zh-min-nan:Hún-chiáu]]
