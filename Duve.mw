[[Image:Duve.jpg|250px|thumb|Een duve]]
Een '''duve''' of '''doeve''' ([[Latien]]: ''Columbidae'') is een veulveurkoemende [[voegel]]soorte. In [[Nederlaand]] koemen een antal duvesoorten veur, waorvan sommigen d'r stark an de meens an-epas hem. De rotsduve bieveurbeeld is een veurouwer van de tamme [[stadsduve]] dee overal in de grote stejen an-etröffen kan wonnen, volgens sommigen luui soms zelfs in ''te'' grote getallen. Veur veul meensen is de [[stadsduve]] ''de'' duve, mar een duve as de [[Turkse tortel]] of de [[houtduve]] koemen oek iezig vake veur in [[Europa (continent)|Europa]].

==De duve as edomesticeerde voegel==
Duven wonnen allange ehouwen deur de meens; as [[pluumvee]], um ze (in [[duvetille|duvetillen]]) vet te messen en op te eten, mar veural oek as [[posduve]] vanwegen d'r uutstekende oriëntasievermeugen. Al in de vuufde dynastie van 't ouwe [[Egypte]] (±2000 v. Chr.) bestungen der al tamme duven. Hiervan bin tekeningen evunnen in een graf uut disse periode. In de [[Tachtigjaorige Oorlog]] wönnen de duve al gebruuk um tiejigen te doon vanuut belegerde stejen. In de [[Eerste Wereldoorlog]] gebruken zowel 't Duutse leger as de eallieerden posduven.

==De duve as symbool==
De duve steet symbool veur verschillende dingen.
*Personifikasie van de [[vrede]], in tegenstelling tot de [[raove]]. Dit is weerumme te haolen uut 't verhaol van [[Noach]].
*Een duvepaortjen is 't [[symbool]] van de [[liefde]]. Vake is dit 't attribuut van Venus.
*'t [[christendom|Christelijke]] symbool veur de [[Heilige Gees]], naor de woorden van [[Johannes de Deuper]]: ''En Johannes getugen: ‘Ik hebbe de Gees as een duve uut de [[hemel]] zien neerkoemen, en hij bleef op hum russen.’'' ([[Evangelie naor Johannes|Johannes]] 1:32).
*De [[ziel]]. Op ouwe [[schilderie]]jen steet soms een [[non]] of-ebeeld waorbie een duve uut de [[bakkes]] kump. De ziel verlaot 't [[lief]].
*Een duve mit een [[fles]]jen in de snaovel is 't attribuut van [[Remigius]].

==Nedersaksisch==
*[[Grunnegs]]: ''doef'', ''mok''
*[[Stellingwarfs]]: ''doeve'' of ''doewe''
*[[Veluws]]: 
**''duuf'', ''duve''
**''doeve''
**''deuve'' ([[Epe]], [[Vaossen]])
**''duif'' ([[Klaorenbeek]])
**''hoorn'' (ouwerwets, vriewel onbekend)
**''aorend'' (ouwerwets, vriewel onbekend)
*[[Achterhooks]]: ''doeve''
*[[Urkers]]: ''deuf''

{{commonscat|Pigeons}}

[[Kattegerie:West-Veluws artikel]]
[[Kattegerie:Dier]]

[[af:Duif]]
[[ar:حمام]]
[[ast:Palomba]]
[[cy:Colomen]]
[[de:Tauben]]
[[el:Περιστέρι]]
[[en:Dove]]
[[eo:Kolombedoj]]
[[es:Paloma]]
[[fr:Pigeon]]
[[gl:Pomba]]
[[hu:Galamb]]
[[io:Kolombo]]
[[it:Columbidae]]
[[ja:鳩]]
[[ko:비둘기]]
[[la:Columba (avis)]]
[[lt:Karveliniai]]
[[nl:Duiven en tortels]]
[[nn:Duefamilien]]
[[no:Due]]
[[pl:Gołębiowate]]
[[pt:Columbidae]]
[[simple:Dove]]
[[sv:Duvor]]
[[zh:鸠鸽科]]
