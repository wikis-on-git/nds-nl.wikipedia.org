De '''Sint-Lambertuskarke''' in Hiemse ([[Hardenbarg (gemiente)|Haddenbarreg]], [[Overiessel]]), ok wel enuumd '' 't Witte karkie'',  is 'n karkgebouw van de Protestaanse Gemiente Haddenbarreg-Hiemse.

==Oorsprong: Holt==
Um de eerste sporen van 't karkgebouw te ontdekken mut wi'j teruggegaon töt de 8e eeuwe. Zo rond 750 n.Chr. kwaam de zendelingen Lebuïnus en Marcellinus naor Noordoost-Overiessel um 't evangelie te prediken. Zi'j hebt veul heidenen töt 't christendom bekeerd.

Ok in Hiemse gebeuren det. Völngs geschiedschriever Brumanus waren de Hiemsenaren daor zo bliede met, det zi'j 'n holten kapelletie ebouwd hebt. In welk jaor det gebeuren weet wi'j nie, maor 't mut veur 762 ewes wèèn, umdet Marcellinus in det jaor is overlèden.

De karke is waorschienlijk op 'n Saksische offerplaase ebouwd. De offerstiene die daoran herinnert lig nog aaltied an de voete van de karktoren.

De volkslegende wil det bi'j dizze karke de 8e-eeuwse missionaris en heilige Lebuïnus van Dèmpter 'n Saksisch jong kört veur 't voltrekken van 't mèènsenoffer redde van de offerstiene. 

==Oorsprong: Stiene==
Kört nao 't jaor 1200 wed de Hiemser karke vervangen deur 'n stienen gebouw. Um de karke op 'n stevige ondergrond te bouwen, wedden grote zwarfkeien in de grond eplaast. Tussen dizze stienen wed veul specie an-ebracht.

Op de zwarfkeien met specie wedden de muren ebouwd. Die muren waren emaakt van iezeroerblokken. Iezeroer is 'n netuurstiene waorin veul iezer zit. Vrogger is 't in Sallaand veul gebruukt, umdet 't hier in grote hoeveulhèden veurkwam. De stadsmuure van Haddenbarreg is ok emaakt van iezeroer. Dizze stiensoort halen men uut de bedding van de [[Vechte]]. Et wed met schepen an-evoerd. Det waar nie aaltied zonder risico. In 1209 wed 'n gebedsdag eholden veur de mannen die in noodweer waren verdrunken, toen zi'j stienen halen veur de karke in Hiemse.

Later wedden de karkmuren emaakt van bakstiene. Men hef berekend det de karke waorschienlijk 6,30 meter breed waar en 15,50 meter lange. Vanof de 19e eeuwe is 't gebouw bepleisterd. Daordeur bint de iezeroerblokken nie meer te zeen.

{{Dialekt|sdz}}

{{Bron|http://wittekerk.noordoosten.nl/}}
[[Kategorie:Sallaands artikel]]

[[nl:Sint-Lambertuskerk (Heemse)]]
