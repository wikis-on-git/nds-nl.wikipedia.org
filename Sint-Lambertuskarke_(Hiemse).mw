[[Ofbeelding:Witte_Kerkje_Heemse.JPG|thumb|right|Sint-Lambrechts-Kerk, te Hiemse]]

De '''Sint-Lambertuskarke''' in [[Hiemse]] ([[Hardenbarg (gemiente)|Haddnbarreg]], [[Overiessel]]), ok wel enuumd as ''Witte karkie'' (Nederlaans: ''Witte kerkje''),  is n karkgebouw van de Protestaanse Gemiente Haddnbarreg-Hiemse. Dizze karke beheurd töt 't arfgoed Haddnbarreg.

==Oorsprong: Holt==
Umme de eerste speurn van 't karkgebouw te ondekkn mu-w teruggegaone töt de 8e eeuwe. Zo rond 750 n.Chr. kwaamn de [[zendeling|zendelingn]] [[Lebuïnus]] en [[Marcellinus]] naor Noordoost-Overiessel umme 't evangelie te predikn. Zi'j hebt völle [[heidendom|heidenn]] töt 't [[christendom]] bekeerd.

Ok in Hiemse gebeurn dat. Volgns geschiedschriever [[Brumanus]] waarn de Hiemsenaarn daor zo bliede met, dat zi'j 'n hooltn kapellechie ebouwd hebt. In wulk jaor dat gebeurn wee-w nie, mar 't mut veur 762 ewes ween, umdat Marcellinus in dat jaor is overleedn.

De karke is waorschienlijk op 'n [[Saksen (volk)|Saksische]] offerplaatse bouwd. De offerstiene die daoran herinnert, lig nog aaltied an de voete van de karketoorn.

==Oorsprong: Stiene==
Kört nao t jaor 1200 werd de Hiemser karke vervangn deur n stienn gebouw. Umme de karke op n stewig ondergrond te bouwn, werdn grote zwarfkeien in de grond eplaast. Tussen dizze stienn werd völle specie an-ebrach.

Op de zwarfkeien met specie werdn de muurn ebouwd. Die muurn waarn emaakt van iezeroerblokkn. [[Iezeroer]] is n netuurstiene waorin veul iezer zit. Vrogger is t in [[Sallaand]] veul gebruukt, umdat t hier in grote hoeveulheedn veurkwaamn. De stadsmuure van Haddnbarreg is ok emaakt van iezeroer. Dizze stiensoort haaln men uut de berring van de [[Vechte]]. t Werd met scheepn an-evoerd. Dat was nie aaltied zonder risico. In 1209 werd n gebedsdag eholln veur de mannen die in noodweer waarn verdrunkn, toen zi'j stienn haaldn veur de karke in Hiemse.

Later werd de karkmuurn emaakt van [[bakstien|bakstiene]]. Men hef bereeknd dat de karke waorschienlijk 6,30 meter bried was en 15,50 meter lange. Vanof de [[19e eeuw|19e eeuwe]] is t gebouw bepleisterd. Daordeur bint de iezeroerblokken nie meer te zien.

==In de karke==
In de karke bevind zich enkele opmarkelijke veurwarpn.
Allereerst de eikn hooltn preekstoele, uut 1681. Dat jaortal is an-ebrach in 't 'plafond' van de preekstoele.
Verder een bewarkt doopvont van Bentheimer zaandstene uut plm. 1200 (van 1681 töt 1937 stönd e in de tuune van de pastorie!), enkele grafstienen (ingank töt grafkelders van o.m. de Heren van Hiemse) en uuteraord de klokkn.

In de toorn, die trouwns eigendom is van de burgerlijke gemiente, hangt twee klokkn. De grootste (de Sint Lambertusklokke) is emaakt in 1520 deur Hendrick van Dortmund. Hi'j hef ok 'n klenere klokke maakt, mar die is in 1829 vervangn deur n ni'je. Nood-edwungn, umdat t oorsprunkelijk exemplaor deur lange en hard te luudn tiedns 't zgn. karstluudn in 1827 was ebarstn.

De klokke die in 1829 et kapotte exemplaor verving is emaakt door de firma Petit en Fransen uut Aarle-Rixtel. 

==Volkslegende==
[[Ofbeelding:Hardenberg Heemse Witte Kerk Offersteen.JPG|thumb|De zwarfkeije of, zo as an-enummn, de offerstiene. Welke lig bi'j de karketoorn.]] 

Nao de val van 't Romeinse Riek göngn missionarissn, waoronder de 8e-eeuwse missionaris Lebuïnus (nuumd: 'apostol der friezen'), 't Saksische gebied in. Zi'j brachn hier 't christendom en waorbi'j deur de christenn völle heidnse heiligdommn werdn of-ebreukn, heilige boomn werdn umme-hakt en heilige diern werdn eslacht. Mar van de Roomse Karke möchn de Saksn wel deurgaon met hun offeri'je, mar allene in de ni'j ebouwde hooltn karkies die op de plaats van de oolde heiligdommn werdn ebouwd.

Op dizze dezölfde meniere is ok 't Witte karkie te Hiemse uut de grond ereezn. Aaltied stiet nog stieds naos dizze karke de oolde offerstiene (waor op waorschienlijk in lange vervleugn tiedn mienig maol 't iene en aander is offerd), waor over de volgnde legende bestiet:

' Hoewel de 10e eeuwse leevnsbeschrieving van de heilige Lebuïnus van [[Dèventer|Deempter]] (''Vita Sancti Lebuini'') niks löslöt over vermiende meensnoffers, wil de volkslegende te en over Hiemse oons toch vertelln dat Lebuïnus op n keer tiedns zien zendingsreis in dizze buurte een Saksisch jonk ered hef van de dood op n offerstiene, dit gebeurn waor now 't hudige Witte karkie stiet, en Lebuïnus zol net optied ewes ween: kört veur t voltrekkn van t offer. '

{{Bron|http://wittekerk.noordoosten.nl/}}

{{Dialekt|sdz}}
[[Kategorie:Sallaands artikel]]
[[Kategorie:Keark in Oaveriessel]]
[[Kategorie:Nedersaksiese kultuur]]
[[Kategorie:Geschiedenis van Oaveriessel]]
[[Kategorie:Hardenbarg]]


[[nl:Sint-Lambertuskerk (Heemse)]]
