[[Ofbeelding:Witte_Kerkje_Heemse.JPG|thumb|right|Sint-Lambrechts-Kerk, te Hiemse]]

De '''Sint-Lambertuskarke''' in [[Hiemse]] ([[Hardenbarg (gemiente)|'n Arnbarreg]], [[Oaveriessel]]), ok wel nuumd as ''Witte karkie'' (Nederlaands: ''Witte kerkje''),  is 'n karkgebouw van 'n Protestaanse Gemiente 'n Arnbarreg-Hiemse. Disse karke heurd töt 't arfgoed 'n Arnbarreg.

==Oorsprung: Hoalt==
Umme d' eerste speuren van 't karkgebouw achter an te kommen mu'w weerumme töt de 8e ewe. Umme en noabi-j 750 n.Chr. kwaam de zeandlings [[Lebuïnus]] en [[Marcellinus]] op Noordoost-Oaveriessel an umme 't evangelie te predeken. Zi-j haren toe barre weanig luu töt 't [[christendom]] bekeren kön, aans as wat d' heiligenverhalen oons vertellen doet.

Ok in Hiemse bint ze der ok langes ekommen. Voolgs geschiedschriever [[Brumanus]] waren de Hiemsenaren zo bliede met 't evangelie, da'zi-j 'n hoalten käpelgie bouwd hebt. Op wök joar as dat gebeuren we'w nie, mar 't mut veur 762 ewest hebben, umdat Marcellinus op dat joar uut de tied kommen.

De karke is op 'n oalde, Saksiese offerplaatse bouwd. De stien wat ter veur de deure lig zol din oalden offerstien ewest hebben.

==Oorsprunk: Stien==
Kört noa 't joar 1200 wörden de Hiemser karke vervangen deur 'n stienen gebouw. Umme de karke op 'n stewigen ondergrond te bouwen, wörden groten zwarfkeeien in 'n grond edoane. Tussen disse stienen pleren ze völle specie.

Op de zwarfkeeien met specie wörden de muren ebouwd. Die muren waren van iezeroerblokken emaakt. [[Iezeroer]] is 'n netuurstien woarin as völle iezer zit. Vrogger is 't in [[Sallaand]] völle gebroekt, umdat 't hier in groten hoevölheden veurkwamen. De stadsmure van 'n Arnbarreg is ok emaakt van iezeroer. Disse stiensoort halen zi-j uut de berring van de [[Vechte]]. 't Wörren met schepen der en-ebracht. Dat was nie aait zunder gedonder. Op 1209 wörren der 'n gebedsdag hoalden veur din keerls din in neudweer verdrunken waren, toe zi-j stienen halen veur de karke in Hiemse.

Later wörren de karkemuren emaakt van [[bakstien|bakstiene]]. Luu hebt berekkend dat de karke woarschienlik 6,30 meter breed war en 15,50 meter laank. Vanof de [[19e eeuw|19e eewe]] is 't gebouw bepleisterd. Doardeur bint de iezeroerblokken nie meer te zeen.

==In de karke==
In 't karkie hebt zi-j nog eankeln bezundere veurwarpen.
Allereersten 'n eiken hoalten preekstoele, uut 1681. Dat joartal is anebrach in 't 'plafond' van de preekstoele.
doarbi-j ok 'n bewarkten deupvont van Bentheimer zaandstiene uut plm. 1200 (van 1681 töt 1937 stönnen e in 'n tune van de pastorie!), eankele grafstienen  (ingaank töt grafkelders van o.m. de Heren van Hiemse) en tuulk de klokken.

In de toren, din eagendom is van de burglike gemiente, hankt tweeë klokken. De grootsen (de Sint Lambertusklokke) is emaakt in 1520 deur Hendrick van Dortmund. Hi-j hef ok 'n kleanere klokke maakt, mar din is in 1829 vervangen deur 'n ni-je. Neuddwungen, umdat 't oorsprunklike exemplaar deur laank en hard te luden tiedens 't zgn. karstluden in 1827 ebarsten war.

De klokke din in 1829 't kapotten stuk vervung is emaakt deur de firma Petit en Fransen uut Aarle-Rixtel. 

==Volkslegende==
[[Ofbeelding:Hardenberg Heemse Witte Kerk Offersteen.JPG|thumb|De zwarfkeije of, zo as anenömmen, de offerstiene. Wukke lig bi-j de karketoren.]] 

Noa de val van 't Romeinse Riek göngen missionarissen, woarvan de 8e-eewsen missionaris Lebuïnus (enuumd: 'apostel der friezen'), 't Saksiesen gebied in. Zi-j hoppen hier 't kristendom te brengen en doarmet kristenen slim völle heiligdomms van de Saksen deun ofbrekken, heiligen beume gooien ze umme en heilige dieren slachten zi-j. Mar van de Roomsen Karke möchten de Saksen wel deurgoan met eure offeri-jen, mar allinnig in de ni-je hoalten kärkies din op de plaatse van de oalde heiligdommen ebouwd wörren.

Op d'zölfde meniere is ok 't Witte karkie in Hiemse ebouwd. Aait stiet nog steeds nöast disse karke de oalde offerstien (woar op as ter in laank verlidden tied völle 't iene 'n aander offerd is), woar oaver de voolnde legende bestiet:

" Doar de 10e eewsen leavensbeschrieving van d' heiligen Lebuïnus van [[Dèventer|Dempter]] (''Vita Sancti Lebuini'') niks lös löt oaver meansenoffers, wol de volkslegende in en oaver Hiemse oens toch vertellen dat Lebuïnus op 'n moal tiedens zien zendingsreis in disse buurte 'n Saksiesn jonk ered hef van de dood op 'n offerstiene, dit gebeuren woar noe 't hudige Witte kärkie stiet, en Lebuïnus zol net optied ewest hebben: kört veur 't doe van 't offer. "

{{Bron|http://wittekerk.noordoosten.nl/}}

{{Dialekt|sdz|[[Vechte|'t Vechtdal]]|ANS}}
[[Kategorie:Sallaands artikel]]
[[Kategorie:Keark in Oaveriessel]]
[[Kategorie:Nedersaksiese kultuur]]
[[Kategorie:Geschiedenis van Oaveriessel]]
[[Kategorie:Hardenbarg]]
