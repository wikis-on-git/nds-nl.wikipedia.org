[[Ofbeelding:Witte_Kerkje_Heemse.JPG|thumb|right|Sint-Lambrechts-Kerk, te Hiemse]]

De '''Sint-Lambertuskarke''' in [[Hiemse|Heymse]] ([[Hardenbarg (gemiente)|den Hardenbarg]], [[Overiessel|Overyssel]]), ouk wel ''Witte karky'' in de volksmond enöömd,  is een karkgebouw van de Protestantse Gemeynte den Hardebarg-Heymse. Disse karke höyrt töt et arvgood van Hardenbarg.

==Oorsprüng: Holt==
Ümme de eyrste sporen van et karkgebouw achter an te kummen müttet wy torügge töt de 8e ewe. Ümm' en nåby 750 n.Chr. kwamen de sendelingen [[Lebuïnus]] en [[Marcellinus]] op Noordoost-Overyssel an ümme et evangely te preadiken. Et was esr toon wel elükket enkele heydense Sassen töt et [[kristendom]] te bekeyren. Mar der kwamt al rap een verset up, dat ear wark ungedån maakten. Karel de Groten sol uutendelik alle Sassen med geweld bekeyren.

Ouk up Heymse bint de missyonarissen ewest. Volgens geskydskryver [[Brumanus]] waren de heydense Heymsenaren so blyde med et evangely, dat se en holten kapellegy ebouwed hebbet. Up wülk jår as dat gebören weytet wy neet, mar et müt vöär 762 ewest hebben, ümdat Marcellinus up dat jår uut de tyd kummen.

Nå et verhaal sol de karke is up een heydense ovverplaatse ebouwd  hebben. De steyn wat der vöär de döre ligt sol de olde ovversteyn weysen.

==Oorsprüng: Steyn==
Kört nå et jår 1200 wördden de Heymser karke vervangen döär een steynen gebouw. Ümme de karke op een steawige undergrund te bouwen, wördden grote swarvkeien in de grund edån. Tüsken disse steynen plearden se vöäle specy.

Up de swarvkeiwn med specy wördden de müren ebouwd. Dee müren waren van yseroorblokken emaaket. [[Yseroor]] is een natüürsteyn wårin as vöäle yser sit. Vrogger is et in [[Salland]] vöäl gebrüket, ümdat et hyr in grote hovöälheiden in vöärkwamen. De stadsmüre van den Hardenbarg is ouk emaket van yseroor. Disse steynsoorte haalden sy uut de bedding van de [[Vechte]]. Et wördden med skeypen der hen-ebrachet. Dat was neet altyd sunder tramelant. Op 1209 wördden der een gebedsdag ehöälden vöär de kerls den in noodweyr verdrünken waren, toon sy steynen haalden vöär de karke in Heymse.

Later wördden de karkemüren emaket van [[bakstien|baksteyn]]. Lüde hebbet bereakend dat de karke wårskynlik 6,30 meyter bread was en 15,50 meyter lank. Vanoaf de [[19e eeuw|19e ewe]] is et gebouw bepleisterd. Dårdöär bint de yseroorblokken neet mear te seen.

==In de karke==
In et karky hebt se noch enkele bysundere vöärwarpen.
Allereyrsten een eyken holten preakstool, uut 1681. Dat jårtal is anebrachet in et 'plafond' van de preakstool.
dårby ouk een bewarkten döypvont van Bentheimer sandsteyn uut plm. 1200 (van 1681 töt 1937 stünden he in de tüne van de pastory), enkele gravsteynen  (ingang töt gravkelders van o.m. de Heren van Heymse) en tüürlik de klokken.

In de toren, dee eigendum is van de bürgerlike gemeynte, hangt twey klokken. De grootsen (de Sint Lambertusklokke) is emake in 1520 döär Hendrick van Dortmund. Hy hevt ouk en kleindere klokke emaket, mar den is in 1829 vervangen döär een nye. Nood edwüngen, ümdat et oorsprüngelike eksemplaar döä lange en hard te lüden tydens et karstlüden in 1827 ebarsten was.

De klokke dee in 1829 et kapotte stük vervüngen is emaket döär de firma Petit en Fransen uut Aarle-Rixtel.

==Volkslegende==
[[Ofbeelding:Hardenberg Heemse Witte Kerk Offersteen.JPG|thumb|De zwarfkeije of, zo as anenömmen, de offerstiene. Wukke lig bi-j de karketoren.]] 

Nå de val van 't Romeynse Ryk göngen missyonarissen, wårvan de 8e-eewsen missyonaris Lebuïnus, 't Saksiske gebyd in. Eer beduling was üm hyr 't kristendom te brengen. Wat se döön was heylige böme ümhoun, tempels ovbrekkn en heylige dyrn slachn. Mar van de Roomse Karke möchen de Saksen wel verdan gån met eer ovveryen, mar allene in de nye holten karkn den op de plaatse van de olde tempels eboud wödn.

So is 't Witte karky in Hymse eboud. Ayt nog styt nöäs de karke de åle ovverstyn. Dår bestyt de volgnde legende over:

" Doar de 10e eewsen leavensbeschrieving van d' heiligen Lebuïnus van [[Dèventer|Dempter]] (''Vita Sancti Lebuini'') niks lös löt oaver meansenoffers, wol de volkslegende in en oaver Hiemse oens toch vertellen dat Lebuïnus op 'n moal tiedens zien zendingsreis in disse buurte 'n Saksiesn jonk ered hef van de dood op 'n offerstiene, dit gebeuren woar noe 't hudige Witte kärkie stiet, en Lebuïnus zol net optied ewest hebben: kört veur 't doe van 't offer. "

{{Bron|http://wittekerk.noordoosten.nl/}}

{{Dialekt|sdz|[[Vechte|'t Vechtdal]]|ANS}}

[[Kategorie:Sallaands artikel]]
[[Kategorie:Nedersaksiese kultuur]]
[[Kategorie:Keark in Oaveriessel]]
[[Kategorie:Geschiedenis van Sallaand]]
[[Kategorie:Hardenbarg]]
