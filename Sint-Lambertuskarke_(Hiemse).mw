[[Ofbeelding:Witte_Kerkje_Heemse.JPG|thumb|right|Sint-Lambrechts-Kerk, te Hiemse]]

De '''Sint-Lambertuskarke''' in [[Hiemse|Hymse]] ([[Hardenbarg (gemiente)|'n Arnbarg]], [[Overiessel|Overyssel]]), ok wel ''Witte karky'' in de volksmond enüümd,  is 'n karkgebou van 'n Protestaanse Gemynte 'n Arnbarg-Hymse. Disse karke höört töt 't arvguud 'n Arnbarg.

==Oorsprüng: Holt==
Ümme d' eerste spöörn van 't karkgebou achter an te kommen mü'w terügge töt de 8e ewe. Ümm' en nåby 750 n.Chr. kwaam de sendelingn [[Lebuïnus]] en [[Marcellinus]] op Noordoost-Overyssel an ümme 't evangeely te preedekn. 't Was eer tu wel elükt enkele heydnse Saksn töt 't [[kristendom]] te bekeern. Mar der kwamp al rap een verset op, dat eer preedekingn ongedån maakn. Karel de Grootn sol üütendelik alle Saksn met geweld bekeern.

Ok in Hymse bint de missyonarissn ewest. Volgens geskydskryver [[Brumanus]] waren de heydense Hymsenaarn so blyde met 't evangely, dat se 'n holten kapellegy eboud hebt. Op wük jår as dat geböörn wee'w ny, mar 't müt vöör 762 ewest hebben, ümdat Marcellinus op dat jår üüt de tyd kommen.

Nå 't verhaal sol de karke is op 'n heydense ovverplaatse eboud  hebben. De styn wat der vöör de döre lig sol de åle ovverstyn ween.

==Oorsprüng: Styn==
Kört nå 't jår 1200 wödn de Hymser karke vervangen döör 'n stynen gebou. Ümme de karke op 'n stewige ondergrond te bouen, wödn grootn swarvkeyen in 'n grond edåne. Tüssn disse stynen pleren se völle speesy.

Op de zwarfkeeien met specie wörden de muren ebouwd. Die muren waren van iezeroerblokken emaakt. [[Iezeroer]] is 'n netuurstien woarin as völle iezer zit. Vrogger is 't in [[Sallaand]] völle gebruukt, umdat 't hier in groten hoevölheden veurkwamen. De stadsmure van 'n Arnbarreg is ok emaakt van iezeroer. Disse stiensoort halen zi-j uut de berring van de [[Vechte]]. 't Wörden met schepen der en-ebracht. Dat was nie aait zunder tramelaant. Op 1209 wörden der 'n gebedsdag hoolden veur din keerls din in neudweer verdrunken waren, toe zi-j stienen halen veur de karke in Hiemse.

Later wörden de karkemuren emaakt van [[bakstien|bakstiene]]. Luu hebt berekkend dat de karke woarschienlik 6,30 meter breed was en 15,50 meter laank. Vanof de [[19e eeuw|19e ewe]] is 't gebouw bepleisterd. Doardeur bint de iezeroerblokken nie meer te zeen.

==In de karke==
In 't karkie hebt zi-j nog eankele bezundere veurwarpen.
Allereersten 'n eiken hoolten preekstoele, uut 1681. Dat joartal is anebrach in 't 'plafond' van de preekstoele.
doarbi-j ok 'n bewarkten deupvont van Bentheimer zaandstiene uut plm. 1200 (van 1681 töt 1937 stönnen e in 'n tuune van de pastorie!), eankele grafstienen  (ingaank töt grafkelders van o.m. de Heren van Hiemse) en tuulk de klokken.

In de toren, din eagendom is van de burglike gemiente, hankt tweeë klokken. De grootsen (de Sint Lambertusklokke) is emaakt in 1520 deur Hendrick van Dortmund. Hi-j hef ok 'n kleanere klokke maakt, mar din is in 1829 vervangen deur 'n ni-je. Neuddwungen, umdat 't oorsprunklike exemplaar deur lange en hard te luden tiedens 't zgn. karstluden in 1827 ebarsten was.

De klokke din in 1829 't kapotten stuk vervung is emaakt deur de firma Petit en Fransen uut Aarle-Rixtel. 

==Volkslegende==
[[Ofbeelding:Hardenberg Heemse Witte Kerk Offersteen.JPG|thumb|De zwarfkeije of, zo as anenömmen, de offerstiene. Wukke lig bi-j de karketoren.]] 

Noa de val van 't Romeinse Riek göngen missionarissen, woarvan de 8e-eewsen missionaris Lebuïnus (enuumd: 'apostel der friezen'), 't Saksiesen gebied in. Zi-j hoppen hier 't kristendom te brengen en doarmet kristenen slim völle heiligdomms van de Saksen deun ofbrekken, heilige beume gooien ze umme en heilige dieren slachten zi-j. Mar van de Roomse Karke möchten de Saksen wel deurgoan met eur offeri-jen, mar allinnig in de ni-je hoolten karkies din op de plaatse van de oolde heiligdommen ebouwd wörden.

Op d'zölfde meniere is ok 't Witte karkie in Hiemse ebouwd. Aait stiet nog steeds nöast disse karke de oolde offerstien (woar op as ter in lange verlidden tied völle 't iene 'n aander offerd is), woar oaver de voolnde legende bestiet:

" Doar de 10e eewsen leavensbeschrieving van d' heiligen Lebuïnus van [[Dèventer|Dempter]] (''Vita Sancti Lebuini'') niks lös löt oaver meansenoffers, wol de volkslegende in en oaver Hiemse oens toch vertellen dat Lebuïnus op 'n moal tiedens zien zendingsreis in disse buurte 'n Saksiesn jonk ered hef van de dood op 'n offerstiene, dit gebeuren woar noe 't hudige Witte kärkie stiet, en Lebuïnus zol net optied ewest hebben: kört veur 't doe van 't offer. "

{{Bron|http://wittekerk.noordoosten.nl/}}

{{Dialekt|sdz|[[Vechte|'t Vechtdal]]|ANS}}

[[Kategorie:Sallaands artikel]]
[[Kategorie:Nedersaksiese kultuur]]
[[Kategorie:Keark in Oaveriessel]]
[[Kategorie:Geschiedenis van Sallaand]]
[[Kategorie:Hardenbarg]]
