[[Ofbeelding:Schaardijk Kralingse Veer.jpg|thumb|right|250px|Et Kralingse veer in 1750]]
'''Jan de Beijer''' ([[Aarau (stad)|Aarau]] ([[Zwitserlaand]]), [[24 september]] [[1703]] - [[Emmerik]], [[15 februari]] [[1780]]) was nen [[Nederland]]sen [[tekenaar]] van stads- en darpsgezichten uut de [[18e eeuw|18de eeuwe]].

==Laevensloop==
Jan de Beijer is geboaren in Zwitserlaand, woar zien vader Johan Jacob de Beijer [[huurling]]en weerf veur de [[Republiek der Zeuven Veraenegde Provinsien]]. Toon hi-j 6 joar old was verhuusden Jan de Beijer met ziene olders noar [[Emmerik]].

Rundumme [[1722]] ging Jan de Beijer noar Amsterdam um bi-j [[Cornelis Pronk]] et tekenvak te leern. Cornelis Pronk (Amsterdam, 1691-1759) was in dee tied den bekendsten topografiesen tekenaar van de Nederlanden. Noadeen wonden De Beijer in Emmerik en [[Vierlingsbeek]] van woaruut hi-j tochten undernam um tekeningen te maken in [[Limburg (Nederlaand)|Limburg]], [[Gelderlaand]], Oostelek [[Noord-Braobant|Braobant]] en et gebeed van den Nederrien van Emmerik en [[Kleef]] tot Uerdingen. Völ van ziene warken wodden as ofbeelding in beuke op-enommen, woaronder "Het Verheerlykt Nederland", ne uutgave in 9 delen van 1745 tot 1774. Ok wodden ziene tekeningen völ deur partikulieren ekocht.

In [[1751]] vestigden De Beijer zich in Amsterdam, woarnoa den noadrök van zien wark op et gebeed rundumme Amsterdam en Haarlem kwam te liggen.

Noa ziene warkzaome tied in Amsterdam ging De Beijer vort noar et gebeed rundumme Kleef (woar is unbekand). Hi-j oaverlaed in Emmerik.

==Tentoongesteld wark van Jan de Beijer==
Warken van Jan de Beijer wodt onder meer bewoard in:
* [[Rieksprentenkabinet]] in [[Amsterdam]].
* [[Stadsarcheef Amsterdam]].
* Museum  B.C. Koekkoek-Haus  in Kleef
* Rheinmuseum in Emmerik
* [[Windsor Castle]] bi-j [[Londen]]: ofbeeldingen van Emmerik en [[Xanten]]
* Städelsches Kunstinstitut in [[Frankfurt am Main]]
* Gemeentemuseum in [[Arnem]]
* Staedelek Museum in [[Zwolle]]

{{commonscat|Jan de Beijer}}

{{DEFAULTSORT:Beijer, Jan De}}
[[Kattegerie:Achterhooks artikel]]
[[Kattegerie:Kultuur]]

[[de:Jan de Beijer]]
[[en:Jan de Beijer]]
[[nl:Jan de Beijer]]
