[[Ofbeelding:Schaardijk Kralingse Veer.jpg|thumb|right|250px|Et Kralingsen veer in 1750]]
'''Jan de Beijer''' ([[Aarau (stad)|Aarau]] ([[Zwitserlaand]]), [[24 september]] [[1703]] - [[Emmerik]], [[15 februari]] [[1780]]) was nen [[Nederlaand]]sen [[tekenaar]] van stads- en darpsgezichten uut den [[18e eeuw|18den eeuwe]].

==Leavensloop==
Jan de Beijer is geboaren in Zwitserlaand, woar zien vader Johan Jacob de Beijer [[huurling]]en wierf veur den [[Republeek der Zeaven Vereanigden Proveensien]]. Toon hi-j 6 joar old was verhuusden Jan de Beijer met zien olders noar [[Emmerik]].

Rundumme [[1722]] ging Jan de Beijer noar Amsterdam um bi-j [[Cornelis Pronk]] et tekenvak te leern. Cornelis Pronk (Amsterdam, 1691-1759) was dee tied den bekendsten topogroafischen tekenaar van den Nederlaanden. Noadeen wonden De Beijer in Emmerik en [[Vierlingsbeek]] van woaruut hi-j tochten undernam um tekeningen te maken in [[Limburg]], [[Gelderlaand]], Oostelek [[Braobant]] en et gebeed van den Nederrijn van Emmerik en [[Kleef]] tot Uerdingen. Völ van zien warken wödden as ofbeelding in beuke op-enommen, woaronder "Het Verheerlykt Nederland", nen uutgave in 9 delen van 1745 tot 1774. Ok wödden zien tekeningen völ deur particulieren gekoft.

In [[1751]] vestigden De Beijer zich in Amsterdam, woarnoa den noadrök van zien wark op et gebeed rundumme Amsterdam en Haarlem kwam te liggen.

Noa zien warkzamen tied in Amsterdam ging De Beijer vort noar et gebeed rundumme Kleef (woar is unbekand). Hi-j oaverlead in Emmerik.

==Tentoongesteld wark van Jan de Beijer==
Warken van Jan de Beijer wödden onder meer bewoard in:
* [[Rieksprentenkabinet]] in [[Amsterdam]].
* [[Stadsarcheef Amsterdam]].
* Museum  B.C. Koekkoek-Haus  in Kleef
* Rheinmuseum in Emmerik
* [[Windsor Castle]] bi-j [[Londen]]: ofbeeldingen van Emmerik en [[Xanten]]
* Städelsches Kunstinstitut in [[Frankfurt am Main]]
* Gemeentemuseum in [[Arnem]]
* Stedelek Museum in [[Zwolle]]

{{commonscat|Jan de Beijer}}


[[Kattegerie:Achterhooks_artikel]]
[[Kattegerie:Kultuur]]

[[de:Jan de Beijer]]
[[nl:Jan de Beijer]]
