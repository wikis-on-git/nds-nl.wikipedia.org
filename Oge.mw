{{Zie dv|Kiekt op [[mèenselijk oge]] veur 't orgaan van mèensen.}}
[[Ofbeelding:Nautilus Palau.JPG|thumb|Een [[nautilus]], een inktvissensoorte, mit zien gattiescamera-oge]]
[[Ofbeelding:Snail eye (xndr).jpg|thumb|Een slakke zien ogies]]
't '''Oge''' is een waornemingsorgaan ([[zintuug]]) daor aj mit kunt zien. Ogen neemt [[locht (straoling|locht]] waor en zet det binnen [[zenuwcel]]len umme in electrochemische prikkels. Dizze prikkels wördt hen de [[harsens]] estuurd, waor de informatie ummezet wördt in een [[visuele waorneming]].

Mèensen en wieduut de mieste diersoorten hebt ogen. Bij ienvoldige [[meercellige]]n bestiet een oge uut niet meer as lösse, [[lochtgevulige cel]]len, of uut koelties mit lochtgevulige cellen, daor as de organismes in kwestie niet of nauwelijks een bield mit kunt vörmen. Bij hogere diersoorten is 't oge een hoogontwikkeld orgaan, zoas de [[facetoge]]n van insecten of de mit een [[lens (optica)|lens]] uuteröste ogen van [[gewarvelden]] en [[inktvis]]sen.

Niet alle dieren neemt de wereld in dezölfde kleuren waor. Ie hebt dieren die [[ultraviolet]] locht kunt waornemen (wat 't mèenselijke oge niet kan); bij aandere dieren ontbreekt de cellen veur bepaolde kleuren. Veur zowied bekend bint de eerste ogen ontstaon tiedens de [[Cambrische uutbarsting]], de "oerknal van 't lèvend". Van veur die tied bint der gien fossiele bewiezen veur ogen evunden.

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Lichem]]
[[Kategorie:Dierenanatomie]]
