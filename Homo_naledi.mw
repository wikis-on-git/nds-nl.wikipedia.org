

'''''Homo naledi''''' is [[Archaïsche means|archaïsche meansen]] soort die evunnen is in de Cradle of Humankind in de Rising Star Cave in [[Zuud-Afrika]]. De resten bint 236.000 töt 335.000 jaor old en komt uut het [[Midden-Pleistoceen]] ([[Chibanian]]). Als eerstens bint er 15 verschillende skelettenn evunnen, die uut 1550 verschillende exemplaren bestaot. De ördening met andere resten van het geslacht ''Homo'' is niet met wissigheid te benuumen.


Samen met andere ''Homo'' soorten die tegelieke leafden had ''Homo naledi'' kenmärken van de veurolder ''[[Australopithecus]]'' en vrogge ''Homo'' soorten. Het belangriekste kenmärk hiervan is de kleine schedel (465-610 cc) in vergelieking met de [[Mense|mederne means]] (1270-1330 cc). Berekkend is dät ''Homo naledi'' deursnee lengte 143,6 cm was met een gewicht van 39,7 kg. De härsens waren vri'j klein in vergelieking met de grootte van zien lief. Toch blik de vörm van de härsens vergeliekbaor te wean met tegelieke ''Homo'' soorten. Dit zol dan kunnen wiezen op geliekweerdige wärken van de härsens.
