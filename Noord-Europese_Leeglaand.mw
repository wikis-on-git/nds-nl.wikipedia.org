[[Ofbeelding:Europe landforms - North European Plain.svg|thumb|right|250px|'t Noord-Europese Leeglaand]]
't '''Noord-Europese Leeglaand''' is een [[geomorfologie|geomorfologische]] [[streek]] in [[Europa]], die bestiet uut de lege vlaktes die heur uutstrekt van de [[Centraol-Europese Hooglaanden]] in 't zuden töt de [[Noordzee]] en de [[Oostzee]] in 't noorden. Dizze zeeën bint van menaar escheiden deur 't [[schiereilaand]] [[Jutlaand]]. De streek is verbunden mit 't [[Oost-Europese Leeglaand|Oost-Europese (of Russische) Leeglaand]]; mit mekare vörmt ze de [[Europese Vlakte]].

==Gebied==
't Noord-Europese Leeglaand, det tussen de 0 en 200 mèter boaven de zeespiegel lig, umvat [[België|België (Vlaandern)]], [[Nederlaand]], [[Noord-Duutslaand]], [[Denmaark|Denemarken]] en 't mieste van [[Polen]]. Ok rak 't an [[Tsjechië]] en zuudwestelk [[Zweden]]. Dielen van [[Engelaand|Oost-Engelaand]] kuj ok bi'j 't gebied rèken vanwege heur lege ligging en umdet ze in de [[Pleistoceen|leste iestied]] diel uutmaakten van 't continent. Dielen van [[East Anglia]], [[The Fens]] en [[Lincolnshire]] liekt biester veule op 't Nederlaandse laandschop.

==Kenmarken==
[[Ofbeelding:Nebelostfriesland.jpg|thumb|250px|[[Dook|Mörgendook]] in [[Oostfrieslaand]]]]
An de Noordzeekuste hej de [[Waddenzee]], de binnenzee tussen de [[Waddeneilaanden]] en 't vastelaand, mit zaandplaoten die bi'j [[eb]] dreugvalen. An de Oostzeekuste hej een köppel [[haf|zuutwaterhaffen]]; straandmeren die an zee ligt, mar daorvan of-esleuten bint deur een [[schoorwal]]: 't [[Oderhaf]], 't [[Wislahaf]] en 't [[Koerse Haf]].

Grote [[stroomgebied|revierbekkens]] bint onder meer, van west naor oost, de [[Rien]], de [[Ems]], de [[Wezer]], de [[Elbe]], de [[Oder]] en de [[Wiessel]].

't Duutse diel van 't Noord-Europese Leeglaand nuumt ze ok de [[Noord-Duutse Leegvlakte]]; een fiks diel daorvan lig minder as 100 meter boaven de zeespiegel. An de noordzeekuste is de vlakte slim plat. Mit dit kenmark is ok de populaire name ''plat/Platt'' verbunden veur de oorspronkelijke taal van dizze streek, 't [[Nedersaksisch]] en [[Platduuts]] (vergeliekt [[Hoogduuts]], de taal die in de hoger elègen, zudelijkere dielen van Duutslaand ontstaon is). De [[Waddeneilaanden]] bint een extensie van 't Noord-Europese Leeglaand, deur [[middelieuwen|middelieuwse]] overstromings of-escheiden van 't vastelaand.

't Poolse leeglaand nuumt ze de Poolse Vlakte (''Nizina Polska''), die heur uutstrekt van de Oostzee in 't noorden töt de [[Sudeten]] en de [[Karpaten]] in 't zuden. In Polen en Tsjechië hej ok de [[Silezische Leeglaanden]].

==Uutgaonde verwiezing==
*[http://lowlands-l.net/ Lowlands-L, een praotforum oaver de culturen en talen van 't Noord-Europese Leeglaand]

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Geografie]]

[[cs:Středoevropská nížina]]
[[da:Nordeuropæiske Lavland]]
[[en:North European Plain]]
[[eu:Iparraldeko Europako ordokia]]
[[fr:Plaine d'Europe du Nord]]
[[ja:北ヨーロッパ平野]]
[[no:Det nordeuropeiske lavlandet]]
[[nn:Det nordeuropeiske låglandet]]
[[pl:Nizina Środkowoeuropejska]]
[[ro:Câmpia Europei de Nord]]
[[sv:Nordtyska låglandet]]
[[vi:Đồng bằng Bắc Âu]]
[[zh:北德平原]]
