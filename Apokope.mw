'''Apokope''' is in de [[fonologie]] n benaeming veur n [[stielfiguur]] waorbi'j de laeste [[lettergrepe]] van n woord vortvaalt, veural bi'j onbeklemtoonde lettergrepen. t Begrip ''apokope'' komt van t [[Grieks]]e ''apokoptein'', dat "ofknippen" betekent, t is in feite n starke vorm van [[elisie]]. 

Apokope komt ok veur in de [[dichtkeunst]] (mar dan hiet t [[elisie]]), t wordt vaeke toepast om n goed [[ritme]], [[riem]] en/of [[metrum]] te kriegen, t diel dat dan vortvaalt wordt dan angeven mit n [[ofkappingsteken]] (') of n [[dakkien]] (^), bv.  ''(...), meer hebt ge niet noô'' (noô = neudig, J. Nolet de Brauwere van Steeland) aandere veurbielden binnen: ''dees' aard''' of ''Neêrlands vreê''.

==Historiese klaankveraanderings==
===Apokope van de e in t Nedersaksies en t Nederlaands===
In t [[Middelnederlaands]] was de slot-e in zelsstaandige naemwoorden en warkwoorden nog dudelik anwezig. De e-apokope begun in de [[13e eeuw|13e ieuw]] en pas laeter, in t Ni'jnederlaands van de [[17e eeuw|17e ieuw]], wordde woorden mit e-apokope standerdtael, zo wordde ''ic wone'',  > ''ik woon'' en ''stemme, vogele, taele'' > ''stem, vogel, taal''. In t grootste gedielte van t Nedersaksiese taelgebied het de e-apokope niet plakvunnen, in elk geval niet in de meerste woorden. In t [[Drents]] het de e-apokope wel plakvunnen (mit uutzondering van t Zuudwest-Drents), en ok in gedielten van t Groningse, Twentse en Achterhoekse taelgebied komt e-apokope veur. In t [[West-Veluws]] komt e-apokope standerd veur (mit uutzondering van t [[Nunspeets]]), daor he'j woorden as: ''kees/kaos, kark, kies'' en niet ''keze, karke, kieze/koeze'' zo as in t [[Oost-Veluws]] en t [[Nunspeets]]. 

De e-apokope het overal wel in meer of mindere maote plakvunnen. t Vortvalen van de e in partie woorden zu'we ongetwiefeld te daanken hebben an de invloed van t [[Standerdnederlaands]] op onze dialekten, zo zeden ze in t [[Ooldsaksies]] ''tala'' ([[Middelnederlaands]]: ''tale'') en in t laetere Ni'jnederlaands zonder e (taal) dit het dezelde ontwikkeling ondergaon as t Stellingwarfse woord ''tael''. In t iene dialekt zie'j de e-apokope in partie woorden ok vaeker of minder vaeke veurkommen, vergeliek:
*Uutgang -is(se): geschieden'''isse''' (Nunspeets) > geskieden'''is''' (Stellingwarfs)
*Kaort (Urkers) > kaort'''e''' (Stellingwarfs)
*Boan (Noord-Grunnings) > boan'''e''' (Oost-Grunnings)

===Verlies van n onrekte (neus)klaank===
*Volkslatien ''pan[em]'' > Spaans ''pan'' ("brood")
*Volkslatien ''lup[um]'' > Fraans ''loup'' ("wolf")

===Verlies van aandere klaanken===
*Latien ''illu[d]'' > Spaans ''ello''

==Informeel taelgebruuk==
Partie informele woorden ku'j as apokope klassifiseren:
*Engels ''animation'' > van: ''Japanese 'anime-shon' '' (Japaanse animaosie) > ''anime''
*Engls ''photograph'' > ''photo'' (foto)
*Spaans ''fotografía'' > ''foto'' (fotografie)
*Fraans ''réactionnaire'' > ''réac'' (reaksionaer)
*Engels ''synchronization'' > ''sync'', ''synch'', ''syncro'', of ''synchro'' (synchronisaosie)
*Fraans ''sympathique(s)'' > ''sympa'' (aordig)
*Spaans ''televisión'' > ''tele'' (televisie/tv)

== Verwaante begrippen ==
t Vortlaoten van mit naeme onbeklemtoonde klaanken gebeurt ok vaeke an t begin of in t midden van n woord, dan hiet t opienvolgends [[prokope]] en [[synkope]].

Bi'j [[krasis]] smelten verskillende angreenzende klaanken saemen. Apokope is t tegenoverstelde van [[paragoge]].

[[Kategorie:Stellingwarfs_artikel]]
[[Kategorie:Sproakleer]]

[[nds:Apokoop]]
[[an:Apocope]]
[[ar:حذف آخر]]
[[br:Apokoptenn]]
[[ca:Apòcope]]
[[cs:Apokopa]]
[[de:Apokope]]
[[en:Apocope]]
[[es:Apócope]]
[[et:Lõpukadu]]
[[eu:Apokope]]
[[fi:Loppuheitto]]
[[fr:Apocope]]
[[gan:詞尾音消失]]
[[gl:Apócope]]
[[it:Apocope]]
[[ja:語尾音消失]]
[[kk:Апокопа]]
[[nl:Apocope]]
[[nn:Apokope]]
[[no:Apokope]]
[[pl:Apokopa (proces fonetyczny)]]
[[pt:Apócope]]
[[ru:Апокопа]]
[[sk:Apokopa]]
[[sv:Apokope]]
[[uk:Апокопа]]
