t '''Schaarpezeels''' is n overgangsdialekt van t [[Utrechts-Alblasserweerds]] naor t [[Nedersaksies]] en wort esproken in t [[Gelderlaand|Gelderse]] daarp [[Schaarpezeel]]. t Dialekt wort meestal erekend tot de [[Utrechts-Alblasserweerds]]e dialektgroep, en beheurt dus niet tot t Nedersaksies. t Schaarpezeels geniet net as de meeste dialekten van t Utrechts gien hoge staotus binnen de gemeenschap, t wort vaok ezien as onbeschaofd, daorum praoten de meeste minsen tegenswoordig Nederlaands.  

Net as in t Utrechts en in de meeste Nedersaksiese dialekten wort de /aa/ [aː] uutesproken as n /ao/ [ɔː]. In tegenstelling tot de meeste Nedersaksiese dialekten worren zowat alle aa's in t Schaarpezeels n ao, dus ok: ''kaomer, vaok, zaog, graof'' waor de Midden- en Noord-West-Veluwse dialekten meestal ''kamer, vaak/vake, zaag/zage, graaf'' zeggen. De korte a wort uutesproken op z'n Utrechts, achterin de moend.

De oo wort in t Schaarpezeels veur ''d, n, s of t'' uutesproken as n ao, dus: ''laod'' (lood), ''baon'' (boon), ''daos'' (doos) en ''paot'' (poot), dit verschiensel komt niet in de West-Veluwse dialekten veur, mit uutzoendering van t de dialekten van [[Lunteren]] en [[Otterlo]], dit laot n dudelike Utrechtse verkleuring zien. Ok t vurtlaoten van de ''g'' (zo as bv. in ''ezeid'') zo as dat in t o.a. in t [[Barrevelds]] en t [[Niekarks]] gebeurt, komt in t Schaarpezeels niet veur, daor klinkt t as ''gezeid''. De belangriekste [[isoglosse]]n die bepaolen of t dialekt nog bie t Nedersaksies erekend wort of niet bin de ''ijs/ies''-isoglosse en de ''lope/lopen''-isoglosse. De ''ij'' wort nog wel deels uutesproken as ''ie'', en ok de ''ui'' deels as ''uu'', maor de ''lopen''-isoglosse hout hier op, hiermee eindigt ok geliek t Nedersaksiese taolgebied.

==Uutgaonde verwiezing==
*[http://oudscherpenzeel.nl/noe-begriep-k-joe/ Oud Scherpenzeel: Noe begriep 'k joe]

{{Dialekt|wvel|Barreveld|Algemene Nedersaksiese Sjriefwieze}}

[[Kategorie:Veluws]]
