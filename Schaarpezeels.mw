t '''Sjaarpezeils''' is n overgangsdialekt van t [[Utrechts-Alblasserweerds]] naor t [[Nedersaksies]] en wordt gesproken in t [[Gelderlaand|Gelderse]] daarp [[Sjaarpezeil]]. t Dialekt wordt meestal tot de [[West-Veluws]]e dialektgroep van t Nedersaksies gerekend. t Sjaarpezeils geniet net as de meeste dialekten van t Utrechts gien hoge staotus binnen de gemeenschap, t wordt vaok gezien as onbeschaofd, daorom praoten de meeste minsen tegenwoordig Nederlaands.  

Net as in t Utrechts en in de meeste Nedersaksiese dialekten wordt de /aa/ [aː] uutgesproken as n /ao/ [ɔː]. In tegenstelling tot de meeste Nedersaksiese dialekten worden zwat alle aa's in t Sjaarpezeils n ao, dus ok: ''kaomer, vaok, zaog, graof'' waor de Midden- en Noord-West-Veluwse dialekten meestal ''kamer, vaak/vake, zaag/zage, graaf'' zeggen. De korte a wordt uutgesproken op z'n Utrechts, achterin de mond.

De oo wordt in t Sjaarpezeils veur ''d, n, s of t'' uutgesproken as n ao, dus: laod (lood), baon (boon), daos (doos) en paot (poot), dit verschiensel komt in aandere West-Veluwse dialekten niet (veul) veur, dit laot n duidelike Utrechtse verkleuring zien. Ok t vurtlaoten van de ''g'' (zo as bv. in ''ezeid'') zo as dat in t [[Niekarks]] en t [[Putters]] gebeurt, komt in t Sjaarpezeils niet veur daor klinkt t as ''gezeid''. De ''ui'' en ''ij'' worden uutgesproken as ''uu'' en ''ie'', dit is ok n belangrieke [[isoglosse]], ten zujen van [[Sjaarpezeil]], waor de uu/ie ophouwen, eindigt ok geliek t Nedersaksiese taolgebied.

==Uutgaonde verwiezing==
*[http://oudscherpenzeel.nl/noe-begriep-k-joe/ Oud Scherpenzeel: Noe begriep 'k joe]

{{Dialekt|wvel|Sjaarpezeil|Algemene Nedersaksiese Sjriefwieze}}

[[Kategorie:Veluws]]
