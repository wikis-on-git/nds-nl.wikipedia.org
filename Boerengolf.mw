[[Ofbeelding:Farmer's Golf action.jpg|thumb|300px|Boerengolf spöllen in de weide.]]
'''Boerengolf''' is ne spölse oetvoering van den klassieken [[Golf (sport)|golfsport]].

== Naamn ==
Andere namen veur boerengolf, mangs met iets andere spölregels, bunt ''klompgolf'', ''boerenklompgolf'', ''plattelandsgolf'', ''boerderijgolf'' of ''agrogolf''. Den name "Boerengolf®" is op [[14 juni]] [[2007]] registreerd as Europees woordmark deur t bedrief Farmersgolf Int. Doarumme wodt de andere naamn gebroekt door de meeste andere aanbeders van t spel. Et spel wöd op meer as 350 lokaties in Nederland espöld, meest boerderi-jen.

== Spölruumte ==
Den ''green'' is gin vlak grösveld moar besteet meesttieds oet een of meerdere weiden. Den ''klub'' is ne holten stelle met nen massieven klomp van zo'n achttien centimeter der-an vast-emaakt. Den ''hole'' is nen in-egraven emmer met doarbi'j ne vlagge met n nummer. Den spölbal is umsgeveer 16 cm in deursnae. Bezundere klaere bunt neet neudeg, stiefel of olde skone um met deur et weiland te lopen is genog. Et spel wödt normalerwieze veur de gemeudelekheid espöld, moar der besteet ok n kampioenskap.

== Nederland ==
Noar eigen zeggen is et spel oet-evonden in 1991 deur Peter Weenink oet [[Leeuweld]], anderen zegt dat et al sunds de joaren zesteg in den [[Achterhook]] besteet. 
Boerengolf wöd vake spölt deur toeristen of bi-j n bedriefsoetstäpken, bi-j n bezeuk an ne (kamping)-boerderi-je woar t spel an-eboaden wöd. In [[2004]] wodden veur t eerst n "Open Nederlands Kampioenskap Boerengolf" organiseerd in Leeuweld. In [[België]] wöd t spel espöld suns [[2003]], en ok in [[Duutslaand]] en [[Oostenriek]] hef et zienen intree emaakt.

[[Kattegerie:Achterhooks artikel]]
[[Kattegerie:Spel]]

[[en:Farmersgolf]]
[[nl:Boerengolf]]
[[sv:Boerengolf]]
