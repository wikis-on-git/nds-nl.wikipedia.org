[[Ofbeelding:Map DK Odense.PNG|right|thumb|Stee van Odense in Denmaark|250px]]
'''Odense''' is n stad op t [[Denmaark|Deense]] aailaand [[Funnen]] en is ook de heufdstad van t aailaand en de provinzie [[Funnen]], dij mit ingang van 1 jannewoari 2007 bie de nije regio ''[[Zuuddenmaark (regio)|Syddanmark]]'' heuren gait. Odense is mit 186.595 inwoner en n oppervlak van sikkom 304,3 km² de twijde grootste stad van Denmaark (noa [[Kopenhoaven (stad)|Kopenhoaven]]). 

Odense ligt aan t [[Odensefjord]] en de revier [[Odense Å]]. In t hoogsaizoen binnen hier boottochten op te moaken. 

Ook ligt Odense aan de weg dij [[Jytlaand]] en [[Seelaand]] verbindt. Veur de komst van de [[Grode belt brog]] in 1998 was Odense vanof Seelaand allend beriekboar mit n boot. Nau is de raaistied tuzzen [[Kopenhoaven (stad)|Kopenhoaven]] en Odense ain en n vörrel uur. Dizze ''Storebeltsbroen'' is de twijde laangste hongbrog van de wereld. 

Odense staait veuraal bekind om t fait dat de vernuimde schriever [[Hans Christian Andersen]] der geboorn is. Zien geboortehoeske staait den ook nog steeds in Odense. t Is van aachter te betreden via n museum. As man de rondlaaiden volgt, komt man automoatisch in t hoeske oet. 

In de Domskèrk van Odense liggen de lichoamen van geestelke laaiders van Odense en de stoffelke overschotten van olle Deense [[koning|keunengs]]. Dizzent binnen vonden in n [[tombe]] in n wale van de keller van de kèrk en liggen nau in de keller zölf.

<gallery>
Ofbeelding:Odense_stroatke.JPG|n Stroatke in Odense
Ofbeelding:HC_Andersen_hoes.JPG|H.C. Andersen hoes
Ofbeelding:Roadhoes_van_Odense.JPG|t Roadhoes van Odense
Ofbeelding:Lichoamen_geestelke_laaiders.JPG|Lichoamen in Domkèrk
</gallery>

[[Categorie:Grunnegs artikel]]
[[Categorie:Denmaark]]

[[en:Odense]]
