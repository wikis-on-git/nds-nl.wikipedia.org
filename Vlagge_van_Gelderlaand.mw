[[Ofbeelding:Gelderland-Flag.svg|thumb|right|250px|Vlagge van Gelderlaand (ratio 9:13; de facto 2:3)]]
De '''vlagge van Gelderlaand''' is ne horizontoale dreekleure in de kleuren (vanof boaven) blauw, geal en zwart. De vlagge wodden op [[15 april]] [[1953]] deur [[Previnsiaole Stoaten]] vast-esteld.

== Et zinnebeeldegen ==
De dree kleuren bunt of-eleid van et [[woapen van Gelderlaand]]. Dit woapen teunt n schild dat wöd edroagen deur twee leeuwen. De linkerhelfte van et schild teunt den golden leeuw den in ne latere uutvoering van et woapen van et [[Gelre|Hartogdom Gelre]] op n blauw schild stoand. De rechterhelfte hef den zwarten leeuwe van [[Gulik (laand)|Gulik]], den vanof de [[14e eeuw|14de eeuwe]] ok deel uutmek van et Gelderse woapen, umdat de hartoagen van Gulik et gezag oaver Gelre verkreagen. Dizzen leeuw wöd op nen golden achtergroand weer-egoaven.<ref>Flags of the World (2002): [http://www.fotw.net/flags/nl-ge.html Gelderland Province (The Netherlands)], e-roadpleegd op 6 juni 2007.</ref> De dree kleuren blauw, gold (geal) en zwart staot dus centroal in et Gelderse woapen en bunt doarumme de Gelderse kleuren.

==Untwarp==
De [[Heugte-breedteverholding (vlagge)|heugte-breedteverholding]] is officieel 9:13, ne ungebrukeleke verholding. In de praktiek holdt zi-j mangs de gebrukelekere verholding van 2:3 an, dee ok van toopassing is op de [[Vlagge van Nederlaand|Nederlandse vlagge]].

Alle dree de banen nemt n darde van de heugte in.<ref name="PSGelderland">Provinsioale Stoaten van Gelderlaand (15 april 1953): 'Vaststelling van een vlag voor de provincie Gelderland', ''Provinciaal Blad van Gelderland'', nummer 66.</ref>

==Geskiednis==
In de rundumme eerste 15 joar noa den [[Tweede Wereldoorlog|Tweeden wealdkrieg]] gingen de Nederlandse previnsies eure vlaggen anneamen. De previnsie Gelderlaand wol op groand van et previnsiewoapen ne blauw-geal-zwarte vlagge, mit nen hartoghood op de geale middenbane. Dee mös et olde hartogdom Gelre zinnebeelden, woaran de previnsie zienen name hef ontleend. Den [[Hogen Road van Adel]] was echter teggen de opnaome van nen veurstelling op de dreekleure, woarnoa de vlagge van vandage is an-enommen.

De vlagge wodden op [[15 april]] [[1953]] an-enommen deur middel van de uutgave van et vlagbesluut in et ''Previnsioal Blad van Gelderlaand''.<ref name="PSGelderland"/> Et untwarp kon op algemeane instemming rekkenen van de leaden van de Previnsioale Stoaten.<ref>Redaktie De Gelderlander (14 april 1953): 'Gelderland krijgt eigen vlag', ''De Gelderlander'', p. 7.</ref>

==Rifferenties==
<references />

{{DEFAULTSORT:Vlagge Gelderlaand}}
[[Kattegerie:Achterhooks artikel]]
[[Kattegerie:Vlagge|Gelderlaand]]
[[Kattegerie:Gelderlaand]]

[[el:Σημαία του Χέλντερλαντ]]
[[en:Flag of Gelderland]]
[[id:Bendera Gelderland]]
[[jv:Gendéra Gelderland]]
[[nl:Vlag van Gelderland]]
[[no:Gelderlands flagg]]
[[pl:Flaga Geldrii]]
