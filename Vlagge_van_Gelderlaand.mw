[[Ofbeelding:Gelderland-Flag.svg|thumb|right|250px|Vlagge van Gelderlaand (ratio 9:13; de facto 2:3)]]
Den '''vlagge van Gelderlaand''' is nen horizontoalen dreekleure in de kleure (vanof boaven) blauw, geal en zwart. Den vlagge wöd op [[15 april]] [[1953]] deur [[Proveensiaole Stoaten]] vast-esteld.

==Et zinnebeeldigen==
Den dree kleure bunt ofgeleid van et [[woapen van Gelderlaand]]. Dit woapen teunt nen schild dat wödt edroagen deur twee leeuwen. Den linkerhelfte van et schild teunt den golden leeuwe dee in nen loateren uutvoering van et woapen van et [[Gelre|Hartogdomme Gelre]] op nen blauwen schild stoand. Den rechterhelfte hef den zwarten leeuwe van [[Gulik (laand)|Gulik]], dee vanof den [[14e eeuw|14den eeuwe]] ok dele uut maakt van et Geldersen woapen, umdat de hartogen van Gulik et gezag oaver Gelre verkreagen. Dizze leeuwe wödt op nen golden achtergroand weer-egoaven.<ref>Flags of the World (2002): [http://www.fotw.net/flags/nl-ge.html Gelderland Province (The Netherlands)], e-roadpleegd op 6 juni 2007.</ref> Den dree kleuren blauw, gold (geal) en zwart staot dus centroal in et Geldersen woapen en bunt doarumme de Geldersen kleure.

==Untwarp==
Den [[Heugte-breedteverholding (vlagge)|heugte-breedteverholding]] is officieel 9:13, nen ungebruukeleken verholding. In de praktiek holdt zi-j mangs den gebruukeliekeren verholding van 2:3 an, dee ok van toopassing is op den [[Vlagge van Nederlaand|Nederlaandsen vlagge]].

Alle dree de boanen nemt nen darde van den heugte in.<ref name="PSGelderland">Proveensioale Stoaten van Gelderlaand (15 april 1953): 'Vaststelling van een vlag voor de provincie Gelderland', ''Provinciaal Blad van Gelderland'', nummer 66.</ref>

==Geskiednis==
In de rundumme eersten 15 joar noa den [[Tweede Wereldoorlog|Tweeden wealdkrieg]] gingen de Nederlaandsen proveensies eigen vlaggen anneamen. Den proveensie Gelderlaand wol op groand van et proveensiewoapen nen blauwen-gealen-zwarten vlagge, mit nen hartoghood op den gealen middenboan. Dee möst et olde hartogdomme Gelre zinnebeelden, woaran den proveensie zien name hef ontleend. Den [[Hogen Road van Adel]] was echter teggen den opnaome van nen veurstelling op den dreekleure, woarnoa den vlagge van vandage is an-enommen.

Den vlagge wöd op [[15 april]] [[1953]] an-enommen deur middel van den uutgave van et vlagbesluut in et ''Proveensioal Blad van Gelderlaand''.<ref name="PSGelderland"/> Et untwarp kon op algemenen instemming rekkenen van den leden van Proveensioale Stoaten.<ref>Redactie De Gelderlander (14 april 1953): 'Gelderland krijgt eigen vlag', ''De Gelderlander'', p. 7.</ref>

==Rifferenties==
<references />

[[Kattegerie:Achterhooks_artikel]]
[[Kattegerie:Vlagge]]

[[nl:Vlag van Gelderland]]
[[no:Gelderlands flagg]]
[[pl:Flaga Geldrii]]
