[[Bestaand:WalletMpegMan.jpg|thumb|right|300px|Ne knippe met verskeaidene väks]]
Ne '''Knippe''' is n buulken of täsken woerin at geeld bewoard wörd. Aandere wöarde hievuur beent '''portemonnee''' wat van t [[Fraans]]e: ''porte'' (dreagn) + ''monnaie'' (meuntgeeld) ofkeump, en '''portefeuille''', woerin at ''feuille'' breefgeeld beteeknt. In t [[Tweants]] wordt disse wöarde as gräpken nog wal es bie mekoar edoan: ''portemoknippe''. Aandere wöarde beent ''geeldbuul'' of ''beurze''.

n Naamn ''knippe'' keump woarskienlik van de oolderwetse sloeting dee't op wat oolde knipn zat. Det warn twee iezerne pennkes dee't achter mekoar haakn, woerduur n buul wat an de knippe zat of eslötn was. Um de knippe lös te doon mossen de pennekes laanks mekoar hen eskeuwn wordn.

Rechtevoort wordt knipn zo in-edeeld det dr beaide meunt- en breefgeeld in kan. Ook wordt dr spesjale väks emaakt woerin a'j betaalkaartn in köant skoewn. Mangs hebt ze zelfs spesjale väks vuur t [[riebewies]] en de [[OV]]-joarkaarte vuur studeantn.

Knipn bestoat in verskeaidene vörme, mear de meest gebroekelike beent de wat kleaindere modeln dee at in n boksntuk estökn köant wordn. Knipn vuur vrouwleu verskilt mear in grötte, umdet dee t deenk nog was es in n haandtäske doot.

== Neersassies ==
t Neersassies keant n antal oetdrukkings dee at met de knippe van doon hebt. As ene bv. völle mut betaaln, kan'e zegn: ''Det dut mie zear in de knippe''. Kleaingeeld bie mekoar zeukn wörd ook wal ''in de knippe krabn'' eneumd, en as dr betaald mut wordn, doot leu ''de knippe trekn''.

* [[Grunnegs]]: 
** ''puut'' of ''pong(e)(l) (letterlieks vertoald noar t Nederlaands: ''zakje''/''buideltje'')
*** "Penningmeester": ''puutholder''
** ''knip'' of ''klip'' (noam komt van t ding mit de Nederlaandse noam "klapportemonnee")
** ''buutse'' (figuurlieks: ''sìnten ien buutse'' = ''geld op zak'')
* [[Tweants]]:
** ''knippe''
** ''portemonnee''
** ''beurze''
* [[Veluws]]: ''knip{{small()|pe}}''

[[Kategorie:Tweants artikel]]

[[ar:محفظة نقود]]
[[bar:Gödtåschn]]
[[bg:Портмоне]]
[[bjn:Salipi]]
[[bs:Novčanik]]
[[ca:Cartera]]
[[cs:Peněženka]]
[[da:Portemonnæ]]
[[de:Geldbeutel]]
[[en:Wallet]]
[[eo:Monujo]]
[[es:Billetero]]
[[fi:Lompakko]]
[[fr:Portefeuille]]
[[ga:Tiachóg]]
[[he:ארנק]]
[[id:Dompet]]
[[io:Burso]]
[[ja:財布]]
[[jv:Dhompèt]]
[[ko:지갑]]
[[nl:Portemonnee]]
[[pl:Portfel]]
[[pt:Carteira]]
[[ru:Кошелёк]]
[[sh:Novčanik]]
[[simple:Wallet]]
[[sk:Peňaženka]]
[[su:Dompét]]
[[sv:Plånbok]]
[[tr:Cüzdan]]
[[wuu:钱包]]
[[zh:錢包]]
[[zh-yue:荷包]]
