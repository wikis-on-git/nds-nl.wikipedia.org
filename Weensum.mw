{{Zie dv|Andere betiekenissen van de name '''Windesheim''' viej op [[Windesheim (deurverwiespagina)]]}}
[[Ofbeelding:Zwolle Windesheim Klooster.jpg|thumb|260px|De [[Protestaantse Karke Nederlaand|PKN]]-karke in Windesheim, vrogger 't brouwhuus van 't klooster van de [[Congregatie van Windesheim]]]]
'''Windesheim''' is een dörp in de [[gemiente]] [[Zwolle]] in de [[Nederlaand|Nederlaandse]] [[pervincie]] [[Oaveriessel]]. 't Lig ten zuden van Zwolle, een endtien ten oosten van de [[Iessel]]. Op Windesheim woont zo'n 800 mèensen. Net buten 't dörp stiet de [[Windesheimer meule]] an de [[Pervinciaole weg 337|N337]].

Windesheim lig op een [[revierduun]] die evörmd is in 't [[Preboreaol]], een tiedvak binnen 't [[Holoceen]]. De oldste speuren van bewoning stamt uut de [[jonge stientied]].

Töt 1944 stund in 't dörp 't Huus te Windesheim. Een [[Geallieerden (Tweede Wereldoorlog)|geallieerde]] bom hef dit Huus verwoest.

Van 1866 töt 1936 had Windesheim een [[stesjon Windesheim|treinstesjon]] an de spoorliende Dèventer - Zwolle.

==De Congregatie van Windesheim==
In de late [[Middelieuwen]] stund in Windesheim een [[Windesheim (kloosterörde)|klooster]]. Van hieruut is de [[Congregatie van Windesheim]] ontstaon, de kloostergemienschop van [[Augustienen (kloosterörde)|Augustiener]] [[kanunnik|koorheren]]. 't In 1387 in-ewijde klooster was toonangevend in de religieuze hervörmingsbeweging van de [[Mederne devotie]], naor de ideeën van [[Geert Grote]].

't Klooster hef waorschienlijk ten zuden van de dörpsstraote elegen. Tiedens de [[Riffermaotie]] en de [[Tachtigjaorige Oorlog|opstaand tègen Spanje]] wördden 't deur de Oranjegezinde [[geus|watergeuzen]] verrinneweerd. Vandage viej d'r nog twee kelders en de brouweri'je van 't kloostercomplex. Dizze brouweri'je wördden in 1634 in gebruuk eneumen as [[Nederduuts Hervörmde Karke]].

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Plaatse in Oaveriessel]]
