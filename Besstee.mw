Een '''besstee''' of '''bedstee''' is een [[bedde]] dee in-ebouwd is in een muurkaste. Bessteeën wönnen vrogger veul gebruuk, veural op 't plattelaand in [[boerderieje]]n, ze bin noen nog steeds te zien in ouwe boerderiejen mar wonnen neet zo vake meer gebruuk as vrogger, in de plaose van de bessteeën bin noen gewone bedden ekommen, der bin echter nog steeds [[mense|mensen]] dee derin slapen.

Een van de veurdelen van een besstee was dat e in de [[woenkamer]] in-ebouwd kon wonnen, terwijl e overdag deur de of-esleuten [[deure]]n toch onzichbaor was. Een amparte [[slaapkamer]] was daordeur overbeudig. Een aander veurdeel was dat een besstee in de [[wienter]], deurdat 't een vrie kleine ruumte was (de kaste was neet groter as 't bed zelf), deur de lichaomswarmte van de slapers makkelijk op-ewarmd kon wonnen. Hierdeur hoefde der neet esteuk te wonnen um toch redelijk geriefelijk te kunnen slapen.

[[Categorie:West-Veluws_artikel]]
[[Categorie:Woenen]]

[[nl:Bedstee]]
