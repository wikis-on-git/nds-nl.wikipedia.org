[[Ofbeelding:Gehwegparken.jpg|right|thumb|360px|Ien summege steden mout man de auto dails op de riepe paarkern, zodat der genog roemte over blift op stroat veur aander autos dij der laangs willen.]]

n '''Riepe''' is n dail van de [[verkeer]][[verkeersinfrastructuur|sinfrastruktuur]]. t Is n verhoogd of ôfschaaiden paart van de weeg dat bedould is veur [[voetganger|lopers]]. Op dizze menaair binnen lopers vaileg veur voartugen as autos, fietsers en vrouger veur peerden en koaren. Ien Nederlaand binnen riepen voak tegeld mit [[rieptegel]]s van standerdiseerde vörm en ôfmeten.

De riepe bestaait al sunt de [[Romeinse riek|Reumse]] tied, dou riepen bedould waren as dreugstee veur t woater dat deur de legerlegende stroaten strulde. De riepen aan baaide kaant wazzen dou verbonden deur stapstainen dij ook bie de riepe rekend worden kon.

Bie oversteekploatsen binnen riepen voak wat verleegd, sikkom tot aan hoogte van stroat tou. Dit wordt doan zodat mìnsken mit [[kinderwaogen|kinderkoar]]en, rollators of leveransiers mit konteners veur winkels makkelk tegen riepe omhoog kommen kinnen. Dit kin ook doan worden deur n apaarte schune rieperaand der tuzzen te ploatsen.

==Etymologie==
Middelkerwies komt t woord ''riepe'' van t latainse ''ripa'', wat n laankrekte strook laand is aan de raand van iets. n Riepe is den ook n laankrekte strook laand/grond dat noast n stroat ligt. Dit ''ripa'' komt ook veur ien ploatsnoamen zo as [[Zairiep]] bie [[Delfziel]] en [[Hardegariep]] bie [[Liwwadden|Leeuwerd]].

==Leegsaksisch==
*[[Grunnegs]]: ''riepe'', ''tegelpad'' (nait [[stoup]]!)

[[Kattegerie:Grunnegs artikel]]
[[Kattegerie:Verkeer]]

[[da:Fortov]]
[[de:Gehweg]]
[[en:Sidewalk]]
[[eo:Trotuaro]]
[[fr:Trottoir]]
[[he:מדרכה]]
[[nl:Trottoir]]
[[pl:Chodnik (droga)]]
[[ru:Тротуар]]
[[sv:Trottoar]]
