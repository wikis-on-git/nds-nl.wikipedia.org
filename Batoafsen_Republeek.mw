[[Ofbeelding:Flags of the Batavian Republic.jpg|260px|thumb|Vlaggen gebruikt in de Bataafse Republiek.]]

Den '''Batoafsen Republeek''' ([[1795]]–[[1801]]) (in den toonmoaligen spelling '''Bataafsche Republiek''') was nen [[republeek]] dee et grootsten dele van et [[Nederlaand]] van vandage umvatten. Den republeek was evörmd noar veurbeeld en mit kriegs steun van den [[Fraansen Republeek]], woarvan den Batoafsen Republeek nen bondgenot en feitelek nen [[vazalstoat]] was. Dizzen steun wierd duur betoald: den Republeek mös teentallen miljoenen guldens betalen veur den Fraansen tröppen dee in Nederlaand eleagerd wödden ([[Verdrag van Den Haag]]). Ok in den lateren tied blek den 'soamenwarking' mit Frankriek vr-j eenziedig. In hun stried teggen den [[Engelaand|Engelsen]] en bi-j den doarop volgende vredesunderhaandelingen waren den Fraansen moar al te geerne bereid um in ruul veur toozeggingen van Engelaand Nederlaandsen koloniën of te stoan.

== Geskiednis ==
Den '''Batoafsen Republeek''' wöd noa den [[Batoafsen Revolusie]] uut-eroopen op [[19 januari]] [[1795]], éne dag noadat [[stadholder]] [[Willem V van Oranje-Nassau|Willem V]] noar [[Engeland]] vlögten.

In teggenstelling tot in Frankriek, woar in den beginne van den [[Fraansen Revolusie]] dizzen rap ingriepend wödden en den [[Guillotine]] oaveruren dre-jden, wödden den [[revolusie|revolusienere]] veraanderingen in den Batoafsen Republeek vr-j vreedzoam deur-evoerd. Et laand was al tweehonderd joar nen [[Republeek der Zeaven Vereanigde Nederlaanden|republeek]], en had dan ok moar weinig verzet van [[aristocratie|edelleu]] dee aanders miskien 'in-ekort' mössen wödden. Ok was in Frankriek, noa den valle van [[Robespierre]], den revolusie inmiddels nen veul gemoatigder verlöp in-egoan. 

Den umwenteling van [[1795]] was in feite nen herhoaling van den umwenteling van den [[Patriotten]], dee in [[1787]] mit help van nen Pruusisch leager was underdrökt. Veul leiders van den Batoafsen Republeek waren Patriotiesen politeeke leu, dee in 1787 noar Frankriek waarn vlögt. Noe kreggen zi-j, mit Fraansen steun, den meugelekheid um alsnog hun idealen te verweazenleken.

Den olde [[Republeek der Zeaven Vereanigde Nederlaanden]] was altied al vri-j kort ewest, en heur tekortkommingen waarn mit et verstrieken van den tied steeds ernstiger wödden. Den ofzunderleken proveensies waarn [[soevereiniteit|soeverein]], ieders instemming was dus neudig veur nen besluut, woardeur den gezoamenleken besluutvörming soms joaren kon duren. Doarnoast was veul machte samen-etrokken ewest in hende van dee zogeneumden [[regenten]], dee in feite ploatselieken [[oligarchie]]ën vörmden. Den Batoafsen Republeek maakten dan ok den oavergäng noar nen meer gecentroalisierden regering, mit algemenen rechtsproak, munteenheid, moaten en gewichten, belastingheffing. Wieter kreggen den katholeeken, dee al meer dan 200 joar as tweederangsinwonners nen darden dele van den bevölking uutmaakten, vanof dee tied gelieke bürgerrechten, moar zol et nog tot [[1853]] duren veurdat den karkeleken hiërarchie in den Nederlaandsen karkproveensie hersteld mocht wödden.
Ondanks den anti-orangistiesen holding van den Patriotten zag iederen noadenkende bestuurder den noodzoak veur veraandering en aldus wödden veul van hun politeeken en bestuurleken hervörmingen noa den Fraansen tied handhaafd in et [[Vereanigd Könninkriek der Nederlaanden]], dat in [[1815]] tot staand kwam.

Den Republeek wöd verneumd noar den [[Batoaven]], nen Germaansen stamme dee ten tiede van [[Julius Caesar]] den Nederlaandsen [[riveerdelta|delta]] bewonden. Tiedens dee vrög ni-jerwetsen tied wödden dizzen Batoaven steeds meer ezeen as den veurolders van den inwonners van den Zeaven Proveensien. 

In teggenstelling tot Frankriek kreg den ni-jen Republeek gene schrikbewind. In den Republeek stoanden [[democratie|democratiesen]] beginsels hooge in et voandel. Den [[Eersten Nasionalen Vergoadering|Nasionalen Vergoadering]], den eersten Nederlaandsen [[volksverteggenwoordiging]], kwamen op [[1 meert]] [[1796]] veur den eersten keer in zitting bi-j mekaar. [[Pieter Paulus]], den veurzitter, steerf enkele dagen doarnoa, deur nen longuntsteaking dee hi-j opleep bi-j den inwieding. Den veule commissies leidden tot heanigen besluutvörming, boavendeen ontstoand doar groten oneanigheid oaver den proveensie bevoogdheden. Den enigen tekkenen van politeeken zwakte waren wat [[stoatsgreep|stoatsgrepen]] in 1798, toon revolusionere bevelhebbers kreggel wödden deur et heanigen tempo van den demokratiesen hervörmingen. Nen stoatsgreep in januari [[1798]] leidden tot den noodzoakeleken ''ene- en ondeelboarheid''. Den federalisten mösten et ofleggen teggen den unitariërs.


Nen groandwetswieziging in 1801 luudden et ende van den Batoafsen Republeek in. Den stoat wöd veurtgezet under den name [[Batoafsen Gemenebest]].

Op kriegs gebeed was et noa den vri-j vreedzoamem oavernoame rüstig ebleaven. Den Republeek lag neet binnen dee gebieeden woar den veldtochten ploatsvonden (Duutslaand, Italië, Bohemen). Wal vond in et noajoar van [[1799]] nen Brits-Russiesen inval plaetse in den kop van Hollaand. Den geallieerden namen [[Alkmaar]] in, moar wödden wier versloagen in den [[Slag bi-j Castricum]].

== Departementen ==
{|
|-----
|
1798-1801
*[[Ofdealingen van den Amstel]] 
*[[Departement van den Delf]] 
*[[Departement van den Dommel]] 
*[[Departement van den Eems]] 
*[[Departement van den Olden Iessel]] 
*[[Departement van den Rijn]] 
*[[Departement van den Schelde en Maas]]  
*[[Departement van Tessel]] 
|}

==Literatuur==
* Rosendaal, J.G.M.M., ''Bataven! Nederlandse vluchtelingen in Frankrijk 1787-1795'' (Nijmegen 2004).
* Rosendaal, J.G.M.M., ''De Nederlandse Revolutie. Vrijheid, volk en vaderland 1783-1799'' (Nijmegen 2005).
* Schama, S., ''Patriotten en bevrijders. Revolutie in de Noordelijke Nederlanden, 1780-1813'' 4e druk (Amsterdam 2005).
* Sutherland, D.M.G.,''Revolutie en contra revolutie. Frankrijk van 1789-1815 3e druk (Nijmegen 1989)

==Zee ok==
*[[Batoaven]]
*[[Fraansen tied in Nederlaand]]




[[Kattegerie:Achterhooks_artikel]]
[[Kattegerie:Nederlaand]]
[[Kattegerie:Geschiedenis]]

[[af:Bataafse Republiek]]
[[br:Republik batav]]
[[ca:República Batava]]
[[da:Bataviske Republik]]
[[de:Batavische Republik]]
[[en:Batavian Republic]]
[[eo:Batava Respubliko]]
[[es:República Bátava]]
[[et:Bataavia Vabariik]]
[[fi:Batavian tasavalta]]
[[fr:République batave]]
[[fy:Bataafske Republyk]]
[[he:הרפובליקה הבטאווית]]
[[id:Republik Batavia]]
[[it:Repubblica Batava]]
[[ja:バタヴィア共和国]]
[[ka:ბატავიის რესპუბლიკა]]
[[la:Res publica Batava]]
[[nl:Batoafse Republiek]]
[[nl:Bataafse Republiek]]
[[pl:Republika Batawska]]
[[pt:República Batava]]
[[ro:Republica Batavă]]
[[ru:Батавская республика]]
[[sl:Batavska republika]]
[[sr:Батавијска Република]]
