[[Bestaand:Rivier de Dinkel.jpg|thumb|right|300px|n Deenkel bie Losker]]

De [[Rivier]] n '''Deenkel''' begeent in de [[Duutslaand|Duutse]] [[deelstoat]] [[Noordrijn-Westfoaln]], tusken [[Koesveeld]] en [[Oahoes]]. Bie [[Losker]] in [[Tweante]] keump n Deenkel [[Nederlaand|Neerlaand]] binn. Bie [[Deankaamp|Deanekaamp]] geet'e Neerlaand wier oet, en löp oet in de [[Vechte]] bie [[Niejnhoes]], den at Neerlaand wier binn keump bie de [[Haandrik]] as de [[Oaweriessel]]se Vechte.

In Duutslaand hebt ze n Deenkel stoark recht etrökn tusken 1970 en 1980. t Eerste gedeelte binn Neerlaand hef zin oolde gaank beheuldn laanks t [[Lutterzaand]]. Wieterop is'e an epast um inzieging vuur waterwinning makkeliker te maakn. Bie [[Harseveeld]] op t noordwestn van Deanekaamp, steet t [[Skoevnhuuske]], det n Deenkel oonder t kanaal [[Almelo]]-[[Nordhorn]] duurvoort. Zes emesselde kokkers met stoalne skoewn bepoalt hier wovöl water at dr in t kanaal keump.

n Deenkel wörd eneumd in de eerste regel van t Tweantse Volksleed: ''Dr ligt tusken Regge en Deenkel nen laand...''.

== Leankte en stroomgebeed ==
n Deenkel is umdebie 93 km laank. Doarvan lignt:

* 38 km in t Duutse NoordRijn-Westfoaln.
* 46 km in Tweante.
* 9 km in de Duutse deelstoat [[Niedersachsen|Neersasn]]

== Ziedwatern ==
* Glanerbekke
* Snoeyinksbekke
* Bethlehemschebekke
* Gelle bekke
* Peuntbekke
* Goorbach / Rühenbergerbekke

[[Kategorie:Tweants artikel]]
[[Kategorie:Revier in Nederlaand]]
[[Kategorie:Woater in Oaveriessel]]

[[da:Dinkel]]
[[de:Dinkel (Fluss)]]
[[en:Dinkel]]
[[fr:Dinkel]]
[[ka:დინკელი]]
[[nl:Dinkel]]
[[nn:Dinkel]]
[[no:Dinkel]]
[[pl:Dinkel]]
[[ru:Динкель]]
