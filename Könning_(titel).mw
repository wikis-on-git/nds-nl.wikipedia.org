[[Ofbeelding:Denmark crown.jpg|thumb|De krone van [[Denemarken]], et ambtstekken van nen könning]]
Den '''könning''' is noa [[keizer]] den heugsten [[Vorst (heerser)|vörsteleken]] [[adel|titel]], en mit dizzen titel wöd et (mannelek) stoatsheufd van n [[monarchie|könninkriek]] an eduud. Den vrouweleken geliekweerdegen name is ''[[könningin (titel)|könningin]]''.

Mangs wödt n könninkriek [[monarchie]] eneumd. Weliswoar is n könninkriek ne monarchie, moar neet iedere monarchie hef nen könning of könningin as stoatsheufd: in [[Monaco]] en [[Liechtenstein]] wöd den betrekking van stoatsheufd woar-enommen deur nen [[vorst (heerser)|vörst]] en in [[Luxemburg (laand)|Luxembarg]] deur nen [[groothartog]].

== Geskiednis ==
Histories wierd bi-j sommege [[stam (antropologie)|stammen]] en [[volk]]eren den titel van ''könning'' egeaven an den hoogsten gezagsdrager. Eurspronkelek wierd den könning mangsmoal ekozzen. Bi-j de [[Germanen]] waren dit bi-jveurbeeld veurnoamelek 'vegetatiekönningen', dee de vröchtboarheid van et gewas en de oaverwinning in den stried mossen verzeakeren. Allengs wierd den titel arfelek. Zo wödden de könningen van [[Frankriek]] anvankelek ekozzen. Van [[Adalbero van Reims]] is et citoat;
:''Et könningschop kriegt ze neet op groand van arfrecht; ze mot slechts um op de trone verheffen, den zich zowal deur ziene lichameleke wal-eschoapenheid as deur ziene geesteleke wiesheid underscheidt, den deur et geleuf estarkt en deur grootmeudegheid esteund wöd.''

Hiermet maakten hi-j den weg vri-j veur de verkezing van [[Hugo Capet]]. In de twee eeuwn doarnoa verkreg dizze familie echter dusdoanig veul anzeen dat den titel alsnog arfelek wierd.

Eurspronkelek drogen de könningen ne [[Krone (heraldiek)|krone]] op eure [[Helm (heufddekkel)|helmen]], nen golden baand dee van boaven mit bledvörmege opstaandingen versierd was. De Nederlaandse [[Könningskrone]] wierd in [[1816]] vast-esteld bi-j Könninklek Besluut of kabinetsorde (24.6.1816 nr. 77).

Umdat den könning den hoogsten persoon van et laand is mek hi-j ''gene'' deel uut van den [[adel]], moar steet doarboaven.

== Nederlaand ==
In [[Nederlaand]] bestond den titel van [[1813]], toon de [[soevereiniteit]] wodden op-edroagen an Willem Frederik, [[Prinse]] van [[Nederlandse monarchie|Oranje-Nassau]], ofwal doarna Könning [[Willem I der Nederlaanden|Willem I van Nederlaand]] eneumd. Eerstmoal vuurden Willem I den titel van ''Soevereine [[Vorst (heerser)|Vorst]]'', moar noa de vereaneging mit [[België]] op et [[Congres van Wenen]] mocht Willem noa nen meujzoame politeeken drök den titel ''Könning'' dragen.

Nederlaand wöd al meer as 100 joar eregeerd deur ne könningin, umdat de opeenvolgende wetteleke arfgenoamen gene manneleke opvolgers hadden. Sinds de joaren tachtig is in Nederlaand de [[Salische Wet|Saliesen wet]] vort egoan, hierdeur zal prinsesse [[Catharina-Amalia der Nederlaanden|Catherina-Amalia]] kroonprins [[Willem-Alexander der Nederlaanden|Willem-Alexander]] opvolgen, ok as doar n prinsjen wöd geboarn. In Nederlaand neumt zi-j den echtgenoot van de könningin den [[prins-gemoal]]. Noar den vörm is [[Beatrix der Nederlaanden|Könningin Beatrix]] den ''[[Könning der Nederlanden]]'', umdat de Nederlaandse groandwet de uutsproake ''Könningin'' veur nen regerenden vörst neet kent.

== België ==
Noa de umwenteling van [[1830]], en doarbi-j de stichting van [[België]] as zelfstaandig laand, wöd België tot op vandage geregeerd deur könningen. Deur de strenge toopassing van de [[Salische Wet|Saliese wet]] ging tot [[2003]] den groandwetteleken macht van den könning bi-j arfopvolging oaver op de wettege, natuurleke en manneleke noakommelingen van Z.M. [[Leopold I van België|George Christiaan Frederik van Saksen-Coburg-Gotha]] (Könning [[Leopold I van België]]). In [[1992]] is de Groandwet wier anepast woardeur ok vrouwleu künt opvolgen. Sinds [[1993]] regeert [[Albert II van België|Könning Albert II]] den zienen breur [[Boudewijn I van België|Boldewien]] opvolgden noa zienen dood.

Meer informasie under [[Belgischen monarchie]].

== Europeesen könninkrieken ==
Deur de tied hen hef Europa verschillende Könninkrieken gekend; sommigen bunt vort deur veroavering, anderen deur samengoan.

=== Könninkrieken ===
* [[België]]
* [[Denemarken]]
* [[Nederlaand]]
* [[Noorwegen]]
* [[Spanje]]
* [[Verienigd Keuninkriek|Vereanigd Könninkriek]]
* [[Zweden]]
* [[Monaco]]

=== Veurmalige Könninkrieken ===
* [[Frankriek]]
* [[Italië]]
* [[Griekenlaand]]
* [[Joegoslavië]]
* [[Roemenië]]
* [[Bulgarije|Bulgari-je]]
* [[Portugal]]
* [[Albanië]]
* [[Polen]]
* [[Montenegro]]
* [[Ierlaand (laand)|Ierlaand]]
* [[Ieslaand]]

=== Europese könninkrieken uut vrogge tieden ===
* [[Heilige Roomse Riek]] der Duutse noatie
* [[Könninkriek Navarra]]
* [[Skotlaand]]
* [[Engelaand (olde könninkriek)|Engelaand]]
* [[Polen]]
* [[Hongaarnlaand|Hongari-je]]
* [[Könninkriek Bourgondië|Bourgondië]]
* [[Könninkriek Sardinië|Sardinië]]
* [[Könninkriek Beieren|Beieren]]
* [[Könninkriek Noapels|Noapels]]

== Zee ok ==
* [[Könningshuus]]
* [[Nederlaans koningshuus]]
* [[Lieste van gevallen könningshuze]]

{{DEFAULTSORT:Konning}}

[[Kategorie:Achterhooks artikel]]
[[Kategorie:Monarchie]]
