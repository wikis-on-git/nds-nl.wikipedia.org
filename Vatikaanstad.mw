[[Bestaand:Flag of the Vatican City.svg|thumb|200px|De vlagge van Vatikaanstad]]
'''Vatikaanstad''' ([[Latien]]: ''Status Civitatis Vaticanae'', [[Italiaons|Italiaans]]: ''Città del Vaticano'') is t [[soeverein]]e gebied van t kleinste onofhankelike land ter wereld, t wördt umringd deur de stad [[Rome]] en hef n eigen stadsmure, waordeur is n [[enklave]] is in [[Italië]]. 

t Wördt vertegenwoordigd deur de [[Heilige Stoel]] en huusvest de heufdzaetel van de [[Rooms-Katholieke Karke]]. t Staotsheufd van Vatikaanstad is de [[paus]], zien offisiële verbliefplaatse is t [[Apostolies Paleis]]. De paus hef n zien eigen kamerheer, die n ''[[camerlengo]]'' eneumd wördt. 

t [[Dwargstaot|Dwargstötien]] is in [[1929]] ontstaon as gevolg van t [[Verdrag van Lateranen]], dat [[Paus Pius XI]] en [[Benito Mussolini]] ondertekenden. Daorin is naodrukkelik op-eneumen dat t n nieje staot is. Formeel kan t dus niet ezien wörden as voortzetting of herlaeving van de [[Karkelike Staot]].

Der wonen zo'n 900 mensen op n oppervlakte van 0,44 km², mar der kommen dageliks duzenden toeristen. 

De stad hef n eigen pliesiedienst die geheel uut [[Zwitserlaand|Zwitsers]] bestiet, de [[Zwitserse garde]], dit is n aoverbliefsel van t oorspronkelike leger van de paus. t Tradisionele uniform is ontwörpen deur kommandant [[Jules Repond]] en niet deur [[Michelangelo]], zo as vake edacht wördt.

Vatikaanstad is gien lid van de [[Europese Unie]], mar nemp wel deel an verschillende internasionale organisasies. t Stiet sinds 1984 op de [[Wereldarfgoedlieste]] van [[UNESCO]].

== Uutgaonde verwiezingen ==
{{commons|Vaticano}}
* [http://www.vatican.va/ Offisiële webstae van Vatikaanstad]

{{Dialekt|sdz|Wieje|Algemene Nedersaksiese Schriefwieze}}

[[Kategorie:Laand]]
[[Kategorie:Europa]]
