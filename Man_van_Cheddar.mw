[[ofbeelding:Cheddar Man scull.jpg|thumb|right|250px|De skedel van de man van Cheddar]]
[[ofbeelding:Cheddar Man upper body.JPG|thumb|right|250px|Et boavenlichaam van de man van Cheddar]]
De '''man van Cheddar''' is en menselik fossyl van en man evünden in [[Engelaand (regio)|Engelaand]] ([[Somerset]]). De resten bint evünden in de [[grot van Gough]] in [[Cheddar Gorge]]. De resten van disse man komt üüt et [[Europääsk Mesolithicum]], sou ungeveyr 9100 jår eleden (9100 yr BP). Et lik erop det e döär geweld üüt de tyd is egån. De man hev mogelik en botinfekty boaven syn rechterooge ehad.

De man is evünden in 1903. Hyrmed is et et oldste komplete skelet van [[Groot-Brittannie|Grout-Brittannye]]. De resten wördt bewäärd in et [[Natural History Museum]] in [[Londen]], in de Human Evolution gallery.

Üüt ondersöök van syn nucleaire DNA blik det hee en typisk West-Europääsk persoun was üüt dee tyd. Sou was hee [[laktose-intolerant]], wårskynlik med en lichte klöär ogen (wårskynlik gröön, maar blauw of hazel kon ouk), donker bruun of swart hår en en donkere/donkere töt swarte hüüd. En ''intermediate'' hüüdsklöär was ouk mogelik.

== Nucleair DNA ==
In 2018 is döär et Natural History Museum nucleair DNA üüt syn [[rotsbeyn]] ([[slåpbeyn]]) ehaald. Et DNA ([[:en:Single-nucleotide_polymorphism|snp]]) det hyrüüt ehaald was, was neet kompleet. Syn resultåten suggereyrd det hee wåarskynlik grööne ogen had, donker krüllig/golvend hår en en donkere/donker töt swarte hüüd (''intermediate'' was ouk mogelik). Hee was laktose-intolerant. Syn resultåten bint baseyrd up de resultåten van modarne lüü wårvan et üüterlik bekend isse. Disse kenmarken bint typisk vöär de lüü üüt West-Europa üüt dee tyd. De West-Europääske lüü üüt dee tyd wördt ouk wel [[West-Europääske jager-versamelaars]] (WHG) enöömd. En aander vöärbeyld is de [[man van Loschbour]]. Gemiddeld kump 10% van et DNA van de lüü üüt [[Groot-Brittannie|Grout-Brittannye]] sünder recente immigranten vöärolders van disse lüü.

== Genetiske veranderings sinds et Mesolithicum ==
Bruune ogen, laktose-toleranty en en lichte hüüd komt nu vake vöär by modarne lüü in et gebeed. Disse genen komt van latere migratys. Et meyste van twey groute migraty golven. De eyrste kümp van [[Neolithicum|Neolithiske buren]] ([[Vrogge Europääske buren|Vrogge Europääske buren, EEF)]] üüt et [[Midden-Oosten|Midden-Ousten]], de tweyde van pastoralisten üüt de [[Bronstied|Bronstyd]] ([[Westelike Steppe Harders|Westelike Steppe Harders, WSH]]), üüt et gebeed van de [[Pontiske Steppe]]. See hebt wårskynlik de [[Indo-Uropese taolen|Indo-Europese språken]] med höär med ebracht.

Syn Y-DNA [[Haplogroep|haplogrup]] was en süster lynde van I2-L38 (I2a2). Disse lynde kümp nog altyd vöär in [[Groot-Brittannie|Grout-Brittannye]] en aandere deylen van Europa. Üüt syn mitochondriaal DNA blik det hee [[Haplogrup U5|haplogrup U5b1]] was. En Y-DNA haplogrup wördt van en vader up syn sönne döäregeaven, en mitochondriaal DNA haplogrup van moo up dochter.

{{Dialekt|sdz}}
[[Kategorie:Prehistorie]]
[[Kategorie:Geschiedenis van Engelaand]]
