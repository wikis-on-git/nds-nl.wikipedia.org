't '''Kruus van Bentheim''' ([[Duuts]]: ''Herrgott von Bentheim'') is 'n [[crucifix]] uut de [[11e eeuw|elfde ewe]] in de [[Duutslaand|Duutse]] plaatse [[Bad Bentheim]].

==beschrieving==
't Beeld is emaakt van [[Bentheimer zaandstien]] in [[romaanse kunst|romaanse stiel]] en beeld 'n [[Jezus (traditioneel-christelijk)|Kristus]] an 't kruus uut. 't Hef weerde umdat dit beeld iene van 'n oaldsten veurwarp is van 't Kristendom in dit deel van Duutslaand. Der wödt edacht dat 't beeld kenmarken hef van de [[Saksen (volk)|Saksische]] kultuur. De meniere hoe as 'n arms van Kristus ebeugen bint, zol gelieke ween met 't gebaar van 'n Germaansen rechter, wenneer as 'e sprekken deud. 't Kruus is 2,45 m hoge en 1,40 m breed.

==Geschiedenisse==
In [[1828]] hebt ze 't kruus op 'n akker körtbi-j [[Schulte-Kolthoff]] evunnen. 't Beeld zol drumme 'n [[wegkruus]] ewest kunnen hebben, wat noa 't begön van de [[rifformatie]] in 1544 is ummegooid en doarnoa onder 't zaand ekommen is. In [[1868]] wörren 't beeld op de binnenplaatse van [[Kasteel Bentheim]] ezet. Op din plaatse göngen 't in [[1945]] kepot deur 'n [[Geallieerden (Tweede Wereldoorlog)|geallieerd]] legervoertuug. Doarnoa hebt ze 't restaureerd en in [[1951]] trugge-zet.

==Trivia==
* ''Herrgott von Bentheim'' was vrogger nen [[vluuk]], woar de laandwarkers met skölden


{{Dialekt|sdz}}
