[[Bestaand:Telefon t-sinus-700.jpg|thumb|250px|Tillefoontoetsel]]
[[Bestaand:1896 telephone.jpg|thumb|250px|Ouwe tillefoon uut 1896]]
De '''tillefoon''' (op are plekken op de [[Veluwe]] oek wel ''luldraod'' of ''luliezer'' eneumd) is een toestel waordeur je praoten kunnen mit iemands anders die oek een tillefoontoestel het. Een veurwaorde is wel da-j alletwee an-esleuten moen wezen op een tillefoonnetwaark. 't Tillefoonsysteem maakt 't meugelijk dat twee minsen een gesprek voeren, terwiel ze buten geheurbereik van mekaar bin. De tillefoon is uut-evunnen deur [[Alexander Graham Bell]] hier komt dus oek 't woord ''bellen'' vandaon.

In striktere zin wort mit ''tillefoon'' 't oenderdeel van een tillefoontoestel bedoeld dat 't ontvangen tillefoonsignaal umzet in geluud.

== Belang van de tillefoon ==
Tegesworig kunnen de meeste minsen niet meer zoender tillefoon, 't wort namelijk dikkels gebruukt deur zakeluui en is maotschappelijk iezig belangriek eworren, zelfs zo belangriek dat der laoter [[mobiele tillefoon]]s uut-evunnen bin. In 't begin waren disse tillefoons iezig groot, 't had daorum oek wel de bienaam ''[[keie|baksteen]]'', mar ze bin staorigan kleiner eworren. 

Op straot staon vaak oek nog tillefooncellen (of in sommige gevallen tillefoonpaolen). Hier ku-j haost altied betalen mit de chipknip (een soort pasjen um kleine bedragen mee te betalen) mar oek muntstukken of bankpasjes worren meestentieds wel eaccepteerd.

== Herkomst van 't woord ==
't Woord ''tillefoon'' is of-eleid van 't [[Grieks]]: τηλε (''tèle'', veer) en φωνη (''phónè'', geluud). In 't [[Putters]] betekent 't dus oengeveer zoks as: "veer praoten".

== Zie oek ==
* [[Antwoordapperaot]]

{{Dia|Dit artikel is eschreven in 't [[Putters]]}}
{{commonscat|Telephones}}

[[Kategorie:West-Veluws artikel]]
[[Kategorie:Tillefoon]]
