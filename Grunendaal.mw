'''Grunendaal''' ([[Nederlaans|Nederlands]]: ''Groenendaal'') is n [[gehucht]] en natuurgebied in de gemeente [[Apeldoorne (gemeente)|Apeldoorne]], in de [[Nederlaand|Nederlandse]] [[pervincie|provinsie]] [[Gelderland]].

Grunendaal is t meest zujelike punt van de gemeente Apeldoorne en ligt in-eklemd tussen de [[A50]] en natuurgebied de [[Loenermark]]. De woonkern hef één straote, mit de name Grunendaal, die administratief onder t 6 kilometer noordoosteliker elegen [[Loenen (Apeldoorne)|Loenen]] völt. Der staon zes huzen en n landgoed mar ok [[sleurhutte]]npark. Hoewel t gehucht pal naost de snelweg ligt, ku'j t mit de auto alleen via n lange umweg bereiken. Wel liggen der an weerskanten van de A50 in- en uutritten veur liendebushalten veur Grunendaal, mar die alleen gebruukt kunnen worden as de [[spitsstrook|spitsstroken]] esloten bint. Tiejens de spitsuren riejen der pendelbussen op de [[parallelweg|prelleweg]].

Grunendaal was in de 20e eeuw veural n [[landbouwenklave]]. In 1993 wordden t zujelike gedeelte van t akkergebied (60 bunder) an-ekocht deur de [[Vereniging Natuurmonumenten]]. In t begin mos t nog gebruukt worden veur de landbouw, mar tussen 1998 en 1999 wordden de [[rikkige]] vortehaald (in verband mit onderzuuk naor interaksies tussen verschillende diersoorten is t in fases edaon), waordeur [[Schotse hooglaander (rund)|Schotse hooglanders]] en andere wildsoorten uut de angrenzende gebiejen Loenermark en [[Imbosch]] t konnen begrezen. De noordelike landbouwenklave (83 bunder) is in 2002 van de pachter ekocht deur t ''Bureau Beheer Landbouwgronden'', die t weer deurverkocht an Natuurmonumenten. Hiermee is ok dit terrein deel eworden van de natuurlike eenheid [[Veluwezeum]].

==Uutgaonde verwiezing==
{{Commonscat|Grunendaal (Apeldoorn)}}

{{Apeldoorne}}
{{Dialekt|ovel|Apeldoorne|Algemene Nedersaksiese Schriefwieze}}

[[Kategorie:Plaotse in Gelderlaand]]
