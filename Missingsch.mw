'''Missingsch''', ok '''Messingsch''', is mengtaal van [[Hoogduuts]] (Standaardduuts) mit [[Platduuts]], ontstaon toe as moedertaalpraoters van 't Platduuts Hoogduuts mussen (perberen te) leren. 't Wördt ekenmarkt deur Hoogduutse woorden en vörmen mit een Platduutse zinsstructuur, en ok typische Platduutse uutdrokkingen. Een vergeliekber begrip in Nederlaand is [[regiolect]].

In hiel Noord-Duutslaand kump Missingsch veur; steden mit bekende variaanten dervan bint onder meer [[Hambörg]], [[Bremen]], [[Builefeld]] en [[Chöttingen]]. 't [[Berliens]] wördt deurgaons niet as Missingsch eziene ([[Berlien]] is in een vrogger stadium as de rest van Noord-Duutslaand verhoogduutst), mar is det technisch wal.

Missingsch is ok bekend van de tillevisiestokken van 't Hambörger [[Ohnsorg-Theater]]. Op de bühne döt 't gezelschop an Platduuts, mar veur tillevisie is 't idee det der mit mengtaal meer mèensen bereikt wördt.

Typisch op Missingsch verteld wördt de Klein-Erna-moppen uut Hambörg, die de vörm hebt van körte lollige verhaalties ([[dööntje|dö(ö)ntjes]]). Een veurbield:

:''Klein Erna geht mit ihr'n Heini in Dunkeln spazieren. Und wie sie inne Gegend von Bismarckdenkmal sind und 'n büschen rumknutschen, sagt Klein Erna mit'n mal: "Heini, wis ma sehn, wo ich an Blinddaam opariert bin?"''
:''"O ja, Klein Erna, zeig mal her!"''
:''"Kuck mal, da unten, wo die vielen Lichter brennen, da is das Hafenkrankenhaus. Da bin ich an Blinddaam opariert!"''

==Veurbielden==

{| align=centre
|
{| border="1" align=right padding="2" cellpadding="4" cellspacing="0"  width="1100" style="background: #f9f9f9; border: 1px #aaaaaa solid; border-collapse: collapse; font-size: 100%;"
|style="border: 1px #aaaaaa solid;"|'''Missingsch'''
|style="border: 1px #aaaaaa solid;"|'''Hoogduuts (Standaardduuts)'''
|style="border: 1px #aaaaaa solid;"|'''Platduuts (in de [[Nysassiske Skryvwyse]])'''
|- 
|style="border: 1px #aaaaaa solid;"|Lang mich mal die Kanne Milch.
|style="border: 1px #aaaaaa solid;"|Gib/reich mir mal die Milchkanne.
|style="border: 1px #aaaaaa solid;"|Lang my mål de melkkan.
|- 
|style="border: 1px #aaaaaa solid;"|Sitzen gehen schallst du erst, wenn de Vadder da is.
|style="border: 1px #aaaaaa solid;"|Hinsetzen sollst du dich erst, wenn der Vater da ist.
|style="border: 1px #aaaaaa solid;"|Sitten gån schalst du ierst, wen de vadder dår is.
|- 
|style="border: 1px #aaaaaa solid;"|Das Bild is für ihr.
|style="border: 1px #aaaaaa solid;"|Das Bild ist für sie.
|style="border: 1px #aaaaaa solid;"|Dat bild is för ehr.
|- 
|style="border: 1px #aaaaaa solid;"|Der ist tot geblieben.
|style="border: 1px #aaaaaa solid;"|Er ist gestorben.
|style="border: 1px #aaaaaa solid;"|He is doodbleven.
|- 
|style="border: 1px #aaaaaa solid;"|Bei die aufe Tür kommp all so'n Viechzeug rein.
|style="border: 1px #aaaaaa solid;"|Bei offener Tür kommt alles mögliche Viehzeug herein.
|style="border: 1px #aaaaaa solid;"|By de oppe döör kümt al so'n krimmeltüüg rin.
|- 
|style="border: 1px #aaaaaa solid;"|Ich tu dich blots ankucken, denn wirst du klar kriegen, was die Klock geslagen hat.
|style="border: 1px #aaaaaa solid;"|Ich sehe dich nur an, dann weißt du, was die Stunde geschlagen hat.
|style="border: 1px #aaaaaa solid;"|Ik do dy bloots ankieken, den schalst du klårkriegen, wat de klok slån het.
|}
|}

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Nedersaksies]]
[[Kategorie:Duuts]]
[[Kategorie:Sproakleer]]
[[Kategorie:Nedersaksische taalkunde]]
