'''Lemele''' is een dörp in de [[gemiente Ommen (gemiente)|Ommen]] in de previncie [[Oaveriessel]]. 't ligt an de vuute van de [[Lemelerbarg]]. Op 1 jannewaori 2008 telden Lemele 1672 inwoners. <ref>[http://www.ommen.nl/index.php?simaction=content&mediumid=7&pagid=1231&fontsize=12&stukid=623 De Ommer webstee oaver 't inwonerantal]</ref>
De name Lemele is of-eleid van 't leem det vrúúger in en umme de Lemelerbarg is evunden. Uut vondsten bi'j ofgravingen is eblieken det 2000 jaor veur ooze jaortelling al mèensen op de barg ewoond hadden. De eerste keer det Lemele in oalde geschriften wördt vermeld is 1474.

== Febriek De Tichelerije ==
De in Leiden geboren Carel Godefroi de Moen koch in 1840 een lap grond aan de Ledeboerweg um er een [[stienpanne]]n- en [[tichel]]febriek op te richten. Onder de name De Moen en Compagnons kúúnden mit de mitwarking van ds. Van Raalte, Dirk Blikman Kikkert en Elias Ravenhorst zien plannen wörden uutevuurd. De Tichelerije beud wark an zo'n dartig mèensen. An de veut van de Lemelerbarg had e een mooi stekkie, umdet leem de belangriekste grondstof van de febriek was.

Toen in 1855 't [[Oaveriessels kenaol]] tussen [[Almelo]] en [[Zwolle]] wördden an-elegd, wördden de febriek noar de Kingmaweg an dit kenaol verhuusd. Maor in de loop der jaoren vertrökken alle compagnons stuk veur stuk uut de stienfebriek. As leste bleef Dirk Blikman Kikkert oaver en verkoch zien andeel an Marten Kingma. Tien jaor d'rnao had Marten Kingma de stienfebriek ummebouwd töt een zuvelfebriek, umdat de melkcentrifuge wördden uutevunden.

== Recreatie en toerisme ==
Lemele böd mit zien veule campings een schier plekkie veur de toeristen die wilt fietsen in de umgeving en wilt kuiern oaver de Lemelerbarg. An 't Zandeinde is een zörgboerderi'je, an de Kerkweg zit een eetcafé mit een terras in de zunne, an de Lage Esweg is een kleine golfbane, en an de Korteveldsweg zit disco Zaal Dijk.
Ok veur gehandicaptn is plek in Lemele; an de Lemelerweg hej vekaansiecentrum de Imminkhoeve.

== Rifferenties ==
<references />

[[en:Lemele]]
[[fr:Lemele]]
[[nl:Lemele]]
[[pt:Lemele]]

[[Kattegerie:Sallaans_artikel]]
[[Kattegerie:Plaatse in Oaveriessel]]
