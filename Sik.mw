[[Ofbeelding:Goat family.jpg|right|thumb|300px|Tamn sik]]
n Tamn '''Sik''' (''Capra aegagrus hircus'') is nen oondersoort van n weeldn sik oet Zuud-West Azië en Oost-Europa, den duur de meanskn etemd is. n Sik is n lid van de [[Bovidae]] femilie en is verwaant an t [[schoap]]. Disse beaidn beheurt tot de [[Sik Antiloopn]] oonderfemilie [[Caprinae]].

Tamme sikn beheurt tot de euldste temde beeste. Vuur doezende joarn wordt sikn al eheuldn vuur öar vleais, [[melk]], hoar en vel in n groot gedeelte van de wearld. In n lestn eew beent ze ook populair ewördn as hoesdeer.

n Mannelikn sik wörd nen ''bok'' eneumd, n vrouwelikn sik het gewoon ''sik''. n Joonk van n sik het n ''lam'', en n esneedn (kastreerdn) sik het nen ''wear(sik)''.

t Tweants keant verskeaidene oetdrukkings woerin n sik eneumd wörd:
*''lachn as n sik in de braandnetteln'' (Lachen as n boer met taandzeart)
*''Den kan n sik tusken de heurns kusn'' (Den hef n spits, mager köpken)

Ne aandere betekenis van sik is n kleain böardje an n kin. Dit hef t maakn met t plukn hoar van n sik.
*''Den har dr al nen sik van'' (den veun t neet mooi mear, den har dr gin wille mear an)

[[Kattegerie: Begin]]
[[Kattegerie: Tweants artikel]]
[[Kattegerie: Deer]]
