{{Zie dv|Dit artikel gef een aoverzicht van de Nedersaksische literatuur in de 20e ieuw. Zie ok de artikels [[Nedersaksische literatuur töt 1900]] en [[Nedersaksische literatuur in de 21e ieuw]].}}
De '''Nedersaksische literatuur in de 20e ieuw''' in [[Nederlaand]] is de literaire schrieverije in ienige variaant van 't [[Nedersaksisch]] in Nederlaand in de loop van die ieuw. Dizze schrieverije is een wiedere ontwikkeling van de [[Nedersaksische literetuur töt 1900|Nedersaksische literatuur uut de 19e ieuw]].

Allewal de 20e-ieuwse Nedersaksische literatuur gien ononderbreuken voortzetting is van de schrieverije in 't [[Middelnederduuts]], leuten ofzunderlijke schrievers heur daor wal ies deur inspireren. Zo maakten schrievers as [[Jan Naarding]] en [[Klaas Kleine]] heur eigen beriemings van 't dierepos aover [[Reintien de vos]], geïnspireerd deur de Middelnederduutse bewarking die in 1498 in [[Lubeke]] was verschenen.

==Literaire ambities en Nedersaksisch besef==
't Specifiek literaire gebruuk van 't moderne Nedersaksisch, aanders dus as de schrieverije zunder literaire bedoelingen, was anvankelijk betuun. 't Idee det ok streektaal in literaire zin kun wörden gebruukt, was nog een emancipatieslag neudig. In de jaoren vieftig gaven in de context van de [[Nedersaksische Beweging]] een köppel schrievers bliek van heur literaire ambities. Een wiedere emancipatieslag haj vanof de jaoren tachtig, toen [[Nedersaksische tiedschriften|literaire Nedersaksische tiedschriften]] as 't [[Drenthe|Drèentse]] ''[[Roet (tiedschrift)|Roet]]'', 't [[Grunnen (provìnzie)|Grunneger]] ''[[Krödde (tiedschrift)|Krödde]]'' en (later) 't [[Twente|Twèentse]] ''[[De Nieje Tied]]'' kats breuken mit de traditionele schrieverije.

Schrievers bleven typisch op heur eigen regio betrökken, wat beveurbield töt uutdrokking kwaamp in 't onstaon van ofzunderlijke standaardschriefwiezen veur elke regio. Toch was der wal een maote van baovenregionaol of zölfs internationaal (Nederlaands-Duuts) Nedersaksisch besef, en haj literaire kruusbestoeving. Zo wörrden naor 't veurbield van ''Roet'' de tiedschriften ''Krödde'' en 't [[Oost-Frieslaand|Oost-Friese]] ''[[Diesel (tiedschrift)|Diesel]]'' opezet, en verscheen sinds 1958 't tiedschrift ''[[De Moespot]]'' (eerst ''De Moospot'') as orgaan van 't [[Verbond veur Neersasse Dialektkringen]]. Dit verbond bestreek de Nedersaksische regio's [[Achterhoek]], [[Sallaand]], [[Veluwe|Oost-Veluwe]] en later ok [[Twente]]. Schrievers as [[Jan Poortman]] en [[Gerard Vloedbeld]] zetten romans van [[Platduuts|Platduutse]] schrievers umme in respectievelijk 't [[Drèents]] en 't [[Tweants]].

{{Dia|Dit stok is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Nedersaksiese schrieveri'je]]
