[[Ofbeelding:Gaul, 1st century BC.gif|thumb|340px|[[Gallië]] rond de 1e ieuw v.Chr., mit tussen Schelde en Samber 't gebied van de Nerviërs]]
De '''Nerviërs''' ([[Latien]]: ''Nervii'') waren een [[Germanen|Germaanse]] stam die in de tied van de veraovering van heur gebied deur [[Julius Caesar]] lèefde in wat now 't middendiel van [[België]] en een stok van [[Fraans-Henegouwen]] in [[Fraankriek|noord-Fraankriek]] is. Ze waren ien van de stammen die deur de [[Romeinse Riek|Romeinen]] de [[Belgae]] enuumd wördden, een verzamelname veur de [[Kelten|Keltische]] en Germaanse bewoners van [[Gallia Belgica]].

Ten westen van heur hadden de Nerviërs de revier de [[Schelde]] en ten oosten de revier de [[Samber]]. Ze hadden 't veur 't zeggen op een belangriek part van de [[Via Belgica]], de grote [[heerweg]] van Colonia Agrippina ([[Keulen]]) naor Samarobriva ([[Amiens]]).

In de tied van de Romeinse veraovering waren de Nerviërs ien van de starkste Belgische stammen en, volgens Caesar zien informatie, ien van de Belgische stammen die 't drokst waren op stried. As der houwerije was, reisden Nervische kriegers wal ies hiele enden um mit an te kunnen doen. Caesar miende wieder det ze, as volk in 't varre noorden, nog relatief onbedörven waren deur de [[beschaving]].

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Germoans vôlk]]
