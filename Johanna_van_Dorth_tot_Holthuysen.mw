[[Ofbeelding:Kasteel_harreveld.jpg|thumb|[[Huus te Herreveld]]]]
Johanna Magdalena Catharina Judith van Dorth ,  bekand as den freule Van Dorth gebaorn in Wansveld bi-j Zutfent op [[7 mei]] [[1747]] was nen orangist, weagens heugverroad executierd. Judith van Dorth blef ongetrouwd.

==Oranje revolusie==
Nog ene kere had [[Breevoort]] nen gans bescheiden rolle in et kriegsgebeuren, en wal tiedens den [[Batoafsen republeek]]. In september [[1799]] deed den Oranjen gezinden August Robert van Heeckeren van Suideras nen invalle vanuut [[Pruusen]] in de [[Achterhook]] um doar tegeliek met den Engelsen-Russiesen invalle in [[Noord Hollaand]] nen [[oranjerevosutie (1799)]] veur den in [[Engelaand]] verblievenden arfprinse Willem uut te lokken. Hi-j reep doartoo ok den Brevoortsen leu op. Moar de enige waopenfeiten waren nen vlagge hiesen op de karktoorn, en et umhakken van de vri-jheidsboom dee herinnerden an den [[Fraansen revolusie]]. Et Fraans-Batoafsen gezag was den toostaand rap te boaven, en veur stad en ambt Breevoort wöd den staot van beleg uuteroopen dee tot ende 1799 duurden. Den invalle verleep en kostten et leaven van ene persoon; Johanna van Dorth tot Holthuysen dee al te openlek veur Oranje leep te rearen.  Doar kwam nen underzook noar den toostaand en op [[18 september]] wöd Judith vast-enommen, op verdenking van oproerstokkeri-je en betrokkenheid bi-j den moord op Resink. Zi-j wöd op-eslotten in et tuchthuus in [[Arnem]]. Heur berechting wöd op-edroagen an nen kriegs[[tribunoal]] dat op [[5 oktober]] in Wenterswiek wöd eholden. Et bestoond uut vief officieren en underofficieren van den Nationoalen Garde, van wee moar éne uut den streek ofkumstig was. Dizzen lekenrechters wödden bi-j-estoan deur den [[drost]] van Breevoort, den harbargier W. Paschen, en deur de [[advocoat]] Bom uut Lechtenvoorde, den enigen jurist in den gröppe, dee as oppenboaren anklager optrad. Oaver den kwaliteiten en de moteeven van den rechters is völ te doon ewest.
[[Ofbeelding:Freule_van_dorth.jpg|thumb|Executie in Wenterswiek]]

==Den Sage==
Heur vader beheurden tot den edelleu, dat zich vermaakten deur uut den ramen van et huus Herreveld op zien burgerleu te scheeten. Den freule was al ens uut den gevängenis van et [[Zutfen]]sen stadhoes ontsnapt en zie zeiden dat zi-j mit hulp van heur breur hun vader dood-eploagd had. Al mit al beheurden zi-j tot et soorte leu zunder ontkommen et slachtoffer möt wödden bi-j dergeleken toostaanden.

Uut et [[vonnis]] van den kriegsrechtbank in [[Wenterswiek]] van [[21 november]] blik, dat zi-j hef bekand den oranjevlagge van den toorn van et [[huis Herreveld]] te hebben uut-estokken. Van [[Zwolle]] was zi-j noar [[Grolle]] egoan 'volop mit oranje versierd'. Teggen nen burger dee "Leave den Republeek!" reep zi-j  'Wacht menneken, wi-j zült ow wal kriegen'. En wieter had ze dingen eroopen as 'zie mötten allemoal kapot'.

Dat den doodstraffe allesbehalve mensleevend is voltrokken steet wal vaste, neet allenig uut den verkloaringen van ooggetuugen moar veural uut den wieze woarop den richter Paschen zich noaderhand hef probiert te verontschuldigen. Op nen ploatse noabi-j et teggenweurdigen stationspleine van Wenterswiek is et vonnis voltrokken. Den kapitein, zegt de ooggetuugen, was doarmoate in zien gemood etroffen dat hi-j den hand veur de ogen heeld en et heufd umdre-jden. 6 Schoten knalden. 'Der deurschotene, hier en doar gekwetst, doch in geene der kapitoalen leavensdele troffen, streumden et blood wal uut de völle too-ebrachten wonden, moar zi-j blef leavend en worstelden, dus in et zand liggende, mit den smarten des doods'. Zie legden heur in den kiste, moar dood was zi-j nog neet, want zi-j 'strekten heure ene hand nog ten heamel'. Nen soldoat schot nog ens in den kiste, bi-j wieze van genadeschot. Moar doarbi-j vlog den zieden jurke van den freule in braand. Soldoaten blusten dat brandjen in den liekkiste deur woater in hun steken te hoalen. Et blood drop uut den kiste. Den freule is in den hervormden karke van [[Lechtenvoorde]] begroaven. 

==Bronnen==
* [http://www.freewebs.com/wereldraadsels/index.htm Weald roadsels]
* [http://www.inghist.nl/Onderzoek/Projecten/DVN/lemmata/data/Dorth,%20Judith%20van Instuut van den Nederlaandsen geskiednis]
* [[Staring Instituut]] Stichting 800 Jaar Veste Bredevoort. 1988 ''BREDEVOORT. - Bredevoort een heerlijkheid.ISBN 90-9002135-3 (eersten uutgoave 1988)

[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Geskiednis van nen Achterhook]]
[[Kattegerie:Gelderlaand]]
[[Kattegerie:Sagen]]
