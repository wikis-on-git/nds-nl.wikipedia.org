[[Bestaand:Eik.jpg|thumb|250px|Vriestaonde eek]]
'''Eek''' of '''ekenbomen''' ([[Latien]]: ''Quercus'') is een geslachte van [[loofboom|loofbomen]].

A-w 't over de ''eek'' hemmen, dan bedoelen we daor meestentieds de ''zoemereek'' mee.

* Geslachte: Eek (''Quercus'')
** Soorte: ''Amerikaanse eek'' (''Quercus rubra'')
** Soorte: ''Hulseek'' (''Quercus coccifera'')
** Soorte: ''Kurkeek'' (''Quercus suber'') 
** Soorte: ''Moeraseek'' (''Quercus palustris'')
** Soorte: ''Moseek'' (''Quercus cerris'')
** Soorte: ''Wientereek'' (''Quercus petraea'')
** Soorte: ''Zoemereek'' (''Quercus robur'')
** Soorte: ''Steeneek'' (''Quercus ilex'')
** Soorte: ''Hongaarse eek'' (''Quercus frainetto'')

De eek is veur 't vortbestaon veural ofhankelijk van de [[mariekolver]].

== Giftigheid ==
De blaojen en de [[ekel]]s van de eek bevatten [[tannine]]s. Disse tannines kunnen op zich 't maagdarmstelsel irriteren. In 't lief wonnen 't dan ummezet tot [[pyrogallol]], een stark bloedgif, dat [[hemolyse]] verwek. [[Värken|Varkens]] bin 't minst geveulig veur disse gif en kunnen ekels goed verdragen. [[Peerd]]en, [[schaop|schapen]] en [[ko]]on bin der arg geveulig veur. [[Harte]]n bin der gek op.

== Geschiedenisse ==
De eek wönnen regelmaotig deur de veur-christelijke veurvaders in [[West-Europa]] gebruuk as [[boomheiligdom]]. De [[Heilige Eek]] van [[Den Hout]] (bie [[Oosterhout]]) is hier nog een bewies van.

== Parresieten ==
De eekgalwespe ''(Cynips queercusfolii)'' leeg op de onderkaante van eekblaojen dree centimeter grote gele tot rooie galappels. Der bin vuuftig verschillende galwespen dee op de eek leven.

De basterdsetienvlinder leeg in [[augustus]] heur eitjes op 't blad bovenin de boom. De larven eten een paor weken van 't greun van de eek en maken dan een gemeenschappelijk nes van spindraojen in de takken. Hierin [[wienter|overwienteren]] de [[larve]]n. As de eek weer blad krieg, vreten ze zich dik totdat ze volgreuid bin. Dit kan een beheurlijke anslag betekenen veur de eek. De eek overleef dit deur in juli alle slapende knoppen uut te laoten koemen.

== Foto-uutstalling ==
<gallery>
Ofbeelding:Quercus robur (xndr).jpg
Ofbeelding:Quercus ilex2.jpg
Ofbeelding:Quercus_lusitanica_-_Köhler–s_Medizinal-Pflanzen-253.jpg
Ofbeelding:Quercus robur.jpg
</gallery>

== Nedersaksisch ==
* [[Drèents]]: 
** ''eeik''
** ''eikenboom''
** ''ekeboom''
** ''ekkelboom''
** ''iek'', ''ieke''
* [[Grunnegs]]:
** ''aikenboom''
** ''ekkelboom''
* [[Sallaans]]:
**[[Vechtdals]]:
** ''eekn(boom)''
** ''iekn(noom)''
* [[Stellingwarfs]]:
** ''iek''
** ''ekkelboom''
* [[Tweants]]:
** ''eek{{small()|n}}''
** ''eeknboom''
* [[Veluws]]: 
** ''eek''
** ''eke{{small()|n}}boom''
** ''eike{{small()|n}}boom''
* '''Overig:''' [http://www.meertens.nl/pland/woordenboekartikel.php?term=Eik opzeuken]

{{commons|Quercus}}

[[Kategorie:West-Veluws artikel]]
[[Kategorie:Boom]]
