{{Zie dv|Rhode Island kan ok verwiezen noar t [[Rhode Island (eilaand)|eilaand Rhode Island]].}}
{{Amerikaanse staot
| naam = State of Rhode Island and Providence Plantations
| vlagge = [[Bestaand:Flag of Rhode Island.svg|right|125px|Vlagge van Rhode Island.]]
| wapen = [[Bestaand:Seal of Rhode Island.svg|right|125px|Woapn van Rhode Island.]]
| kaorte = Map of USA RI.svg
| biejnoam = ''The Ocean State''
* ''Little Rhody''
| motto = ''Hope''
| heufdstad = [[Providence (Rhode Island)|Providence]]
| oppervlak laand = 3,140
| oppervlak waoter = 13.9%
| inwoeners = 1,052,567 (2010)
| dichtheid = 390.78
| tiedzone = Oost, UTC-5/-4
| antal graafschappen = 5
| ofkorting = RI
| toe-etrejen = 29 meai 1790
}}

Den '''Ståt Rhode Island en Providence Plantagen''' (''en: State of Rhode Island and Providence Plantations''), ouk bekend as '''Rhode Island''', is nen [[Amerikaansen stoat|ståt]] van de [[Verienigde Staoten van Amerika|Vereynigde Ståten van Amerika]]. Et ligt in de historiske [[Ny England]]-streake. Et is den kleinsten ståt van de VS as et geyt oaver de uppervlakte. Et grenset an [[Konnektikut (stoat)|Konnektikut]] in t westen en [[Massachussetts (stoat)|Massachussetts]] in et noorden en ousten en hevt ne watergrense med [[New York (stoat)|Ny Yorks]] [[Long Island]] in et süüdwesten, ümdat [[Block Island]] der ouk noch by höyrt.

Rhode Island was den eyrsten van de [[Thirteen Colonies|13 eyrste kolonys]] wat syne unafhangelikheid uutröypen (up den 17 mei van [[1776]]), twey månd eyrder as andere ståten. Dårnåst was et den lätsten ståt wat den [[Amerikaansken Grundwet]] annöäm.

De officiäle byname van den ståt is de ''Oceaanståt'', wat slöt up de vöäle baaien en inhammen in de küstlyne. Allens by mekander is dat ungeväär 14% van et heyle ståtsuppervlak.

== De geskydenisse van de name ==
Anders as wat de name möägelik löt denken is Rhode Island vöär et grötste deyl land en gin eiland. De name ''Rhode Island  en Providenceplantages'' kümt van de twey oorsprungelike kolonys, dee uuteandelik by mekander eynen ståt wörden. ''Rhode Island'' verwist når et südelike deyl rund [[Newport]] en de eilanden van [[Narragansett Bay]], wårvan as [[Aquidneck Island]] et grötste is. ''Providenceplantages'' verwist når et land rund de höyvdstad [[Providence (Rhode Island)|Providence]].

''Rhode Island and Providence Plantations'' is de längste ståtsname in de VS. Up den 25. juni 2010 höld de Algemeyne Vergådering van Rhode Island ne volksstemming, of et lätste deyl (Providenceplantages) blyven must of nit. Dat kunde ja med slaverye verbunden worden. By ne nye stemrunde up den 2. november 2010, meynden 78% van de inwoaners at ''Providence Plantations'' der in blyven must.

== Landsbeskryving ==
[[Bestaand:National-atlas-rhode-island.png|thumb|right|250px|Kaarte van Rhode Island.]]
[[Bestaand:Rhode Island - NED500.jpg|thumb|left|200px|Grundsoartenkaarte van Rhode Island.]]

Rhode Island is ungeväär 3140 kilometer in et veerkant. Et grenset in et noorden en ousten an [[Massachusetts]], in et westen an [[Connecticut]] en in et süden ann den [[Atlantisken Oceaan]]. Der is 'n klein stüksken seygrense tüsken Rhode Island en [[Ny York]], tüsken [[Block Island]] en [[Long Island]]. 

Den ståt hevt ne döärsneyde höygde van 60 meter. De küststreake hevt stranden en is groutendeyls laegland, med ginne echte bargen. Et höygste natuurlike pünt is [[Jerimoth Hill]], wat 247 meter boaven de sey uutsteakt.

Med wal 30 verskillende eilanden is Narragansett Bay geologisk eseen et bysünderste an den ståt. Et eanigste eiland wat buten de baai ligt is Block Island
=== Geology ===
De steynsoarte [[Kumberlandyt]] kümt nargens anders up de wearld vöär. Et is vöärnamelik te vinden rund et städken [[Cumberland (Rhode Island)|Kumberland]].

=== Gråfskoppen ===
Rhode Island is underverdeyld in 5 gråfskoppen (''counties''): [[Bristol County, Rhode Island|Bristol]], [[Kent County, Rhode Island|Kent]], [[Newport County, Rhode Island|Newport]], [[Providence County, Rhode Island|Providence]] en [[Washington County, Rhode Island|Washington]].

=== Klimaat ===
Rhode Island hevt een vuchtig landklimaat. Dat düdet up warme, reagenachtige sommers en kule winters. Et heytste ooit emeaten was 40 °C in Providence, de laegste temperatuur was -32 °C in [[Greene (Rhode Island)|Greene]]. In döärsneyde wördt et der måndeliks tüsken de 28 °C töt -7 °C.

== Skiednisse ==
=== Kolonioale tied ===
[[Bestaand:Roger Williams and Narragansetts.jpg|thumb|right|225px|Roger Williams en de Narragansett-indioann.]]
[[Bestaand:King Philip's Seat.jpg|thumb|right|225px|[[Stool van Könnige Philip]], n plaatse woar n loatsen leaider van de Narragansettn wörn edöad, destieds nöch groond-ebeed van [[Massachussetts (kolonie)|Massachussetts]].]]
[[Roger Williams]] kömn öp n uuterste peunt van [[Narragansett Bay]] te wönn noadet hee was verbann uut n kolonie van [[Massachussetts (kolonie)|Massachussetts]] in 1636 ömdet hee oandre religiestaandpeunte har as de inwönners van dee kolonie. t Stök laand kreegn hee van n [[Narragansett (indioannstam)|Narragansett-indioannstam]] öm n niej leawen te moakn. Hee neumn t stök laand '''Providence''' en neumn t n plaatse van religievriejheaid.

Twea joarn loater, in 1638, kömn verskilnde mensken öp [[Aquidneck-eilaand]] wönn noadet zeeleu toostemmige van Williams ekreegn hebt. Doar baawn zee twea woonplaatse, [[Portsmouth (Rhode Island)|Portsmouth]] en [[Newport (Rhode Island)|Newport]]. n Tweaden plaatse önstoan noadet n gröpsken t nich eans war oawer t beleaid in Portsmouth.

Providence, Portsmouth en Newport kreegn öf roopn zölf öarn onofhaanklikheaid uut en neumn 'm zölf ''[[Colony of Rhode Island and Providence Plantations]]''.

Ondaanks det Rhode Island vreade har mit de ploatslike indioann harn de oandre stoatn dr oandre edaktn oawer. Zee trokn oft nichs an van n neutroaliteait van Rhode Island deur öp t ebeed van disse kolonie de Narragansett-stam uut te reujn, woarbiej de pögige van Rhode Island öm vreade te kriegn nich hölpn. De Narragansettn sloan trög deur Providence in n braand te doon, hoowal de inwönners dr an veurofgoand de toostemmige kreegn öm weg te goan.

n Kolonie wörn deil van n [[Hearskappie van Niej-Englaand]] in 1686, in ne pögige van [[James II van Englaand]] öm de onofhaanklike koloniejn önner ean könninklike oawerhearsige te kriegn. Noa de [[Gloriejeuze Revolusie]] kreegn t wear eaign onofhaanklikheaid as kolonie in 1688. t Wichtichste deil van de ekonomie war nöch steads agrikultuur (veural zuuvelboerderiejn), en visn. De produksie van timmerhoolt en boatbaaw kömn loater ok steads mear an te pas. In disse tied kömn dr ok sloavn, ondaanks det dr ginn wet war dee t ebruuk van sloavn toostoan. Sloavnhaandel wörn wal n wichtig deil van de ploatslike ekonomie deur n haandel in [[rum]].

Rhode Island war n earsten stoat öm 'm zölf onofhaanklik van n köninklike familie en t [[Verienigd Keuninkriek|Vereanigd Könninkriek]] in t eheal. Det was öp 4 mei 1776. t Was ok n loatsten stoat van de earste deartien stoatn dee onofhaanklik warn öm de Amerikoanse Groondwet te önnerteaknen. Det was öp 29 mei 1790, mear as 14 joarn noade't 'm zölf onofhaanklik verkloarn.

=== Revoluusie en industrioalisoasie ===
[[Bestaand:Providence, Rhode Island, 1858.jpg|thumb|left|225px|Providence in t midn van n 19en joarhönnert.]]
Döardet Rhode Island ne lange skiednisse van onafhaanklikheaidsevoolns har was t t wichtigste ebeed in n onofhaanklikheaidsstried teagn de Britn. In 1772 was hier t earste bloodvergietn van de [[Amerikoanse Revoluusie]]. Öp det möment valn n antal inwönnern van Providence nen boot in de hoawen an ömdet zee't nich eans warn oawer de haandlspriezn dee de Britn harn. t Was n earsten stoat öm de onofhaanklikheaid uut te roopn en n loatsten öm de Groondwet te önnerteaknen.

De Britn neamn Newport oawer tiejdns de revoluusie. n Leager bestoande uut Amerikoann en Fransn vektn öm hunne wear van Aquidneck Island te kriegn. n Ankömst van nen Fransen vloot dee n oawermacht har zörgn dr veur det de Britn 'm möstn trögtrekn. Det döadn zee öm öare skjeepn nich an de Fransn te mötn geevn. Vearder was Rhode Island n uutvalsboasis veur de Amerikoanse vekters dee de Britn in de oandre oawerhearste deiln verjoagn.

In 1787 vangn de industrieele revoluusie an in Amerika, öm preseas te wean in Rhode Island.  Hier, [[Thomas Somers]] moakn tekstielmasjienn dee hee uut Englaand hoaln. Loater wörn n tweaden tekstielfebriek van Amerika hier ebaawd. Deur disse revoluusie kömn völle mensken van t plättelaand öp de stad an, woar zee gin laand mear harn. Hierdöar harn zee ginne stemmerektn mear. In 1829 har 60% van de vrieje blaanke mensken van de stoat t rekt nich öm te stemn.

Zee pröbearn det pröbleam öp te losn, moar det gung oft nich good. [[Thomas Dorr]] moakn n veurstel öm t an te pakn, en det veurstel wörn in n referendum good-ekeurd döar de bevölkige. Moar n öp det möment zetnden veurzetter was t doar nich mit eans en weaigerdn t deur te voorn. Hierdöar önstoan n [[Dorr-öpstaand]]. Ondaanks det det nich zoo n greut sukses war kömn dr nen an-epasten versie. Dissen versie zea de'j stemn könn a'j laand in oewe bezittigen har, öf a'j $1 betoaln biej t stemn zölf.

In dee tied was Rhode Island t ebeed in Amerika mit de measte sloawen. t Was ok t wichtigste deil van Amerika veur de sloawenhaandel. In de joarn aachter de revoluusie hoaldn Rhode Island 60% töt 90% van n Amerikoansen sloawenhaandel.

=== Burgerkrieg en Progressieve Tied ===
Tiejnds n [[Amerikoansen Burgerkrieg]] was Rhode Island n earsten stoat öm troopn te stuurn noa n anvroag van Lincoln veur hulpe uut de stoatn. Rhode Island stuurn 25,236 männ. 1,685 gungn oet de tied. In t eaign ebeed ebruukn Rhode Island zinne industrieele voardigheaidn öm n krieg te winn.

In 1866 wörn t rasnverskil in de skooln önneruut ehoald in n healen stoat.

In n Earsten Wearldkrieg stuurn Rhode Island 28,817 männe, woarvan 612 oet de tied gungn. Noa n krieg wörn n stoat etröfn döar n [[Spoanse Griep]]. In de tied van 1920-1930 ha't plattelaand van Rhode Island ne enörme toonoame van lidmoatskop öp de [[Klu Klux Klan]] an.

{{Verenigde Stoaten}}

[[Kategorie:Tweants artikel]]
[[Kategorie:Staoten van Amerika]]
