{{wiu}}
[[File:Map of USA RI.svg|right|250px]]
[[File:Flag of Rhode Island.svg|right|150px]]
[[File:Seal of Rhode Island.svg|right|150px]]
De '''Stoat van Rhode Island en Providence Plantagen''' (''en: State of Rhode Island and Providence Plantations''), ok bekeand as '''Rhode Island''', is nen [[Amerikaansen stoat|stoat]] van de [[Verienigde Staoten van Amerika|Verenigde Stoaten van Amerika]], eleegn in [[New England]]. t Is n kleainsten stoat van de VS as t geet oawer de oppervlakte. t Greanzt an [[Konnektikut]] in t weastn en [[Massachussetts]] in t noordn en t oostn, en t hef ne watergreanze met [[New York (stoat)|New Yorks]] [[Long Island]] in t zuudweastn ömdet t [[Block Island]] in zinne bezittigen hef.

Rhode Island was n earsten van de [[Thirteen Colonies|13 earste kolönien]] dee zinne onofhaanklikheaid uutroopn (op 17 Meai 1776), twea moand veurdet aandere stoatn det ok deedn. Doarnoast was t n lesten stoat wat n [[Amerikaansen Groondwet]] an nöm.

Nen offisjeeln biejnaam van de stoat is [[The Ocean State]], wat verwis noar t feait det n stoat völle [[baai|baain]] hef, en ok n groot antal inhamn; aals tesaamn gef t önnevear 14% van de oppervlakte van n stoat.

== De skiednisse van n noam ==
Ondaanks det n noam oanders anwiest is Rhode Island veur t greutste deil laand en gin eailaand. De noam ''Rhode Island and Providence Plantations'' kömt van de twea kolönien dee t earst warn moar loater soamn egoan warn in ean stoat. ''Rhode Island'' verwiest noar t zuudlike gebeed roond [[Newport]] en de eailaandn van [[Narragansett Bay]], woarvan [[Aquidneck Island]] t greutst is. ''Providence Plantations'' verwiest noar t laand roond de heufdstad [[Providence]].

''Rhode Island and Providence Plantations'' is n langsten noam van nen stoat in de Verenigde Stoaten. Öp 25 juni 2010 stemdn de [[Rhode Island General Assembly]] n referendum onner de bevölkige öf ze wildn öf nich det n noam ''Providence Plantations'' weg mötn, ömde't mit sloaverieje verbönn worn könn. Als det öp 2 növember 2010 eholdn wör veendn wal 78% van de inwönner det ''Providence Plantations'' bliewn mötn.

== Geogroafie ==
[[File:National-atlas-rhode-island.png|thumb|right|250px|Koart van Rhode Island.]]
[[File:Rhode Island - NED500.jpg|thumb|left|250px|Groondsöartekoart van Rhode Island.]]
Rhode Island besloat n gebeed van önnevear 3,140 km2, en is in t noardn en eastn begreanst deur [[Massachusetts]], in t weastn deur [[Connecticut]] en in t zuudn deur de Atlantische Oceoan. Er is n kleain stuksken seagreanze tusken Rhode Island en New York tusken [[Block Island]] en [[Long island]]. De gemidlte heugte is 60m.

t Deil an sea hef stroandn en is greutndeils loaglaand met ginne echte bargn. t Heugste noatuurlike pönt is [[Jerimoth Hill]], det 247m boawen seaniveau ligt.

Narragansett Bay is t öpmarklikste veurkömn van n stoat. Erbinn ligt wal 30 verskilnde eailaandn. t Eanigste eailaand det buutn de boai ligt is Block Island.

=== Geologie ===
D'r kömt ean soart stean veur det nergns oanders öp de wearld evönn wörn kan, [[Cumberlandiet]]. t Kömt t meast veur roond t städsken [[Cumberland, Rhode Island|Cumberland]].

=== Groafskopn ===
Rhode Island is önnerverdeild in 5 groafskopn (''counties''): [[Bristol County, Rhode Island|Bristol]], [[Kent County, Rhode Island|Kent]], [[Newport County, Rhode Island|Newport]], [[Providence County, Rhode Island|Providence]] en [[Washington County, Rhode Island|Washington]].

{{Verenigde Stoaten}}
[[Kattegerie: Tweants artikel]]
[[Kattegerie: Stoaten van Amerika]]
