[[Ofbeelding:Molen_leiden_2003.jpg|thumb|225px|Éne van den mölle in [[Leiden]] ]]
[[Ofbeelding:Osterbruch muehle 07.JPG|thumb|225px|Möllesteen]]
Nen '''möllenoar''' of '''mulder''' is iemand dee zich beazigholdt mit het moalen van iets op nen [[mölle]]. Mangsmoal wödt doar iemand met an-eduud dee [[groan]] vermoalt tot [[meal]]. Et is nen eeuwnold zelfstaandig beroop. Mangsmoal wöd et moalbedrief op nen wind- of woatermölle van va op zünne oaver-edroagen.<br />

Nen [[koornmölle]] was vrögger nen bi-jnao onmisboar underdele van den voodselveurzeening van nen stad of darp woardeur den koornmöllenoar in den darpsgemeenschop nen belangrieken plaetse innam.

In veul gevallen was den Möllenoar pachter van nen koornnmölle en was den lokoalen adel, nen [[gästhuus]] of et stadsbestuur eigenoar van den mölle. Toch waren vrögger veul möllenoars eigenoar van den mölle dee zie bemoalden. Poldermöllenoars waren in deenst bi-j et woaterschop woarin den mölle stoand. Mangsmoal konden dizzen möllenoars van hun loon neet rundkommen en verhuurden zi-j zich in den zommer (as poldermölle toch weagens waotertekort buuten warking waren) as boernknechte.

===Ambacht===
Et ambacht van koornmöllenoar hef veule kanten: hi-j hef neet allenig verstaand van et moalen van [[groan]], hi-j möt as windmöllenoar ok verstaand hebben van et [[weer (meteorologie)|weer]] . Bi-jveurbeeld möt hi-j de wolkenvörmen good kennen, um te wetten wanneer hi-j den windmöllenoar nog veilig kan laten dri-jen. Wanneer den mölle bi-j te starken wind lös geet, besteet et gevoar dat den mölle in braand vlüg. Vrögger verloar hi-j dan ok veur langen tied zien inkomstenbronne.

Noast et moalen van groan en et umgoan mit den grillen van et weer, möt nen groanmöllenoar de möllesteen' good künnen scharpen. Dat is iets wat reagelmoatig neudig is um nen good product te künnen kriegen.

Den [[bescharmheiligen]] van den möllenoars is [[Victor van Marseille]].

===Boerngemoal===
Doa was ok verskil in möllenoarsbedrieven. Dit hing nauw soamen mit et gebruuk van den mölle. Sommige möllenoars moalden allenig veur den [[bakkeri-je|bakker]]s. Anderen bruukten hun mölle um noast et groan veur den bakkers ok veur et vee van den boern te maolen: et zogeneumden ''boerngemoal''. Dit ebeurden vri-jwal oaveral op de mölle in den wat kleineren doarpen. Doar kump et spreakweurd "Wee et eerst kump, dee et eerst moalt" vandoan.

===Betoaling in gooderen===
Vrögger wöd den möllenoar neet betoald in geld moar in gooderen. Hi-j schupten uut iederen toete dee hi-j emoalen had wat meal veur eigen gebruuk of veur wieteren verkoop (et schuprechte). Den möllenoars mit nen boerngemoal hadden et in den winter, as et vee op stalle stoand, arg drök. As doa dan genög wind stoand, wöd doar dag en nachte gemoalen. Tiedens windstille tieden waren doar gene inkomsten en wöd den tied nuttig gevuld mit bi-jveurbeeld onderhold an den mölle of den moalsteen'. Mangs ok had den möllenoar ter anvulling op zien inkommen nen neavenberoop zoas [[weerd (harbarg)|weerd]], [[bakker (beroop)|bakker]], [[kollenhandeloar]] of heeld hi-j doar wat [[pogge]]n of [[huunder|huunders]] bi-j.

===Mölle in Nederlaand===
Rundumme [[1900]] stoanden doa in [[Nederlaand]] rundumme 10.000 mölle. In elk stad of darp was doar wal éne of meer te vinden um in den eersten leavensbehooften van den bewonners te künnen veurzeen: noamelek groan tot meal te moalen um et daageleks [[stoete|breud]] te künnen bäkken. Ok was deb koornnmölle nen ontmootingsploatse veur den darpsleu. Den stoommachine, later den dieselmotor en den electromotor hebt den windmölle verdrongen. Later kwamen veur veevoer den zogeneumden ''hammermölle'', dee motories wödden an-edreaven en den onderholdsgeveulige moalsteen' oaverbodig maakten. Et [[mengvooder]] deed ok zien intreade, zodat den möllenoar meer handeloar wöd, en blef doar van et beroop van möllenoar neet veul meer oaver. Tot in den jaoren '50 van den veurigen eeuwe dri-jden echter nog enkele koornmölle veur et moalen van groan veur boer en bakker en poldermölle veur et verploatsen van woater. Vandage is nog moar nen klein antal leu beroops-möllenoar, dee uutsluutend veur menseleken consumptie moalen en allenig in uutzunderleken gevallen wödden nog poldermölle ebruukt.

===Monumentenzörg===
Vandage bunt doar in Nederlaand nog rundumme 1200 mölle oaver. Dee bunt veur et grootsten dele eigendomme van [[gemeente]]n of stichtingen en wödden mit hulp van [[monumentenzoörg]] onderholden.

Vanof [[1923]] is den [[Vereaniging Den Hollaandschen Mölle]] drök op et gebeed van et Nederlaandsen möllebehold. Den vereaniging hef nen eigen webstee mit nen lieste van alle Nederlaandsen mölle.

Veur et behold van nen mölle is et belangriek dat hi-j reagelmoatig dri-jt. Veul van den bestoanden mölle dri-jen weakeleks dankzi-j de inzet van deskundige vri-jwilligen möllenoars zodat wi-j gelükkig noo nog künt zeen hoo vrögger mit den mölle ewarkt wöd.

Um et eeuwnolde ambacht van möllenoar op ni-jen generoasies oaver te künnen bringen, is in Nederlaand vanof 1972 et [[Gilde van Vri-jwilligen Möllenoars]] (GVM) mit nen biezunder lesprogramma veur mölle. Den opleiding duurt in den reagel twee joar. Den leerling möllenoar möt minstens éne joar op verskillenden mölle hebben elearnt en ewarkt, woarnoa hi-j of zi-j nen regionaol examen wïdt of-enommen. Noa sloaging vindt anmelding plaots veur et laandelek examen. As den leerling möllenoar bi-j et examen van Den Hollaandschen Mölle blik hef egeaven van voldoonde kennis en voardigheid, kriegt hi-j of zi-j et deur den overheid erkanden getuugskrifte van Den Hollaandschen Mölle uut-ereikt. Doarnoast besteet in Freeslaand vanof 1973 et "Gild Fryske Mounders"(GFM) dat eavenens nen möllenoarsopleiding verzörgt.

==[[Nedersaksisch]]==
*[[Achterhooks]]: ''möllenoar'', ''mulder''
*[[Drèents]]: ''mulder'' ([[Zuudwest-Zuud-Drèents|ZWZ]])
*[[Stellingwarfs]]: ''mulder''
*[[Tweants]]: ''mulder/muller'', ''mölder/möller'', ''mölner''
*[[Veluws]]: ''mulder''

===In gebroek===
In t Tweants beent r verskeaidene oetdrukkings woerin at ne mölle vuurkeump:
*''Det is water op zinne mölle'' - Doar hef hee gemak van
*''Wat in de mölle hebn'' - Wat oonder mekaander hebn, wat aandern neet weetn magnt
*''Dr is wat in de mölle'' - Dr geet wat gebuurn
*''Dat is nog/he'w nog in de mölle'' - Det is nog neet beslist

== Uutgoande verwiezingen ==
* [http://www.vrijwilligemolenaars.nl Vri-jwilligen möllenoars]
* [http://www.molenaarworden.nl Gild Fryske Mounders (möllenoar wödden)]
* [http://www.molens.nl Mölle]
* [http://www.molendatabase.nl Mölledatabase]
* [http://www.molennet.nl Molennet.nl]
* [http://home-4.tiscali.nl/~t987027/dagboek.htm Dagbook van nen möllenoar]

[[Kattegerie:Achterhooks_artikel]]
[[Kattegerie:Mölle]]

[[de:Müller]]
[[en:Miller]]
[[fi:Mylläri]]
[[fr:Miller]]
[[he:טוחן]]
[[nn:Møllar]]
[[nl:Molenaar]]
[[pt:Moleiro]]
[[ru:Мельник]]
