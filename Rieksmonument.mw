[[Ofbeelding:Monumentenschildje.jpg|thumb|150px|Monumentenschildje]]
Een '''rieksmonument''' is ne zaak ([[gebouw]], veurwarp, stads- of darpsgezicht) dee van algemean belang is weagens de [[schoonheid]], de betekkenis veur de [[wettenschop]] of de kultuurhistoriese weerde. Dit steet umskreaven in de monumentenwet van [[1988]]. Der is ne minimum leaftied van 50 joar van de zaak um in anmerking te kommen veur et moatschoppelek anzeen van bescharmd rieksmonument. Rieksmonumenten bunt oaver et algemeen veurzeen van et internasionalen blauw-witte [[monumentenschildjen]] (zee ofbeelding).

Nederlaand hef rundumme 51.000 gebouwde rieksmonumenten, 1.500 [[archeologie|archeologiese]] rieksmonumenten en 350 [[Bescharmd stadsgezicht|bescharmde stads- en darpsgezichten]].

Dee rieksmonumenten bunt in-eskreaven in de Monumentenlieste (artikel 1 Monumentenwet 1988), dee'j vanzelf könt vinden in de veurwarpenverzameling van et (ODB), beheerd deur den [[Rieksdienst veur Archeologie, Kultuurlaandschop en Monumenten|RACM]]. De veurwarpenverzameling is neet publeekelek toogänkelek.

In [[2000]] wodden et untwarp "Actualisering Monumentenregister" an-evangen, um de laandeleke lieste bi-j te warken en betrouwboarder en toogänkeleker te maken. 

Veur et onderhold van Rieksmonumenten bestoat fiscale veurzeningen.

==Tiedeleken beleidsreagel anwiezing bescharmde monumenten==
Op [[1 juli]] [[2007]] ging nen tiedeleken beleidsreagel van kracht (''Tiedeleken beleidsreagel anwiezing bescharmde monumenten 2007'') in opdrächt van den minister van Onderwies, Kultuur en Wetenschop, R.H.A. [[Plasterk]] woarin de anwiezing van rieksmonumenten tot [[1 januari]] [[2009]] is op-eschort veur zaken ebouwd veur [[1940]]. Alleneg bi-j hoge uutzundering wodt bescharmde rieksmonumenten an-eweazen, alleneg wanneer de zaak beheurt tot den rundumme 100 meest weerdevolle monumenten dee ebouwd bunt in de tied 1940 / 1958 (de zo-eneumde [[wiederopbouw]]-tied). Dizze lieste wodden in den harfst van 2007 uutegeaven, zee: [[lieste van ni-je rieksmonumenten (2007)]]. Den minister kos veur dizzen beleidsreagel umdat hi-j rap mit de verni-jing van de [[monumentenzörg]] wol anvangen.

Nen vergeliekboaren moatregel gold veur de tied van juli [[2006]] tot juli 2007.

==Top 10 gemeenten mit de meeste monumenten==

{| {{prettytable}}
! Gemeente
! rieksmonumenten
! gemeenteleke monumenten
|-
| [[Amsterdam]] || 7453 || 876
|-
| [[Maastricht]] || 1666 || gin
|-
| [[Utrecht (stad)|Utrecht]] || ca. 1400 || ca. 1600
|-
| [[Leiden]] || 1365 || 1559
|-
| [[Haarlem]] || 1194 || 100
|-
| [[Middelburg (gemeente)]] ||  1158 || 110
|-
| [[Den Haag]] || 1155 || 1178
|-
| [[Dordrecht]] || 900 || 160
|-
| [[Schouwen-Doevelaand]] || 807 || 400
|-
| [[Delft]] || 709 || 757
|}

==Zee ok==
*[[Monumentenzorg]]
*[[Top 100 der Nederlaandsen UNESCO-monumenten]]

==Uutgoande verwiezingen==
*[http://wetten.overheid.nl/cgi-bin/sessioned/browsercheck/continuation=19321-002/session=013717282482535/action=javascript-result/javascript=yes Monumentenwet 1988]
* [http://www.nos.nl/nosjournaal/artikelen/2007/10/15/151007_monumenten.html Ni-je rieksmonumenten]

Bron: Gezicht op gebouwd erfgoed Delft - monumentennota 2007-2017, Gemeente Delft Vakteam Monumentenzorg & Bouwkwaliteit, December 2006

[[Kattegerie:Achterhooks_artikel]]
[[Kattegerie:Kultuur]]

[[da:Rijksmonument]]
[[de:Rijksmonument]]
[[en:Rijksmonument]]
[[fr:Rijksmonument]]
[[fy:Ryksmonumint]]
[[nl:Rijksmonument]]
