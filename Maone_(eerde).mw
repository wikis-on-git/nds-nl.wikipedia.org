[[Bestaand:Moon nearside LRO 5000 (2).png|thumb|Veurkaant van de Maone]]
De '''maone''' ([[file:Moon decrescent symbol (fixed width).svg|16px|☾]]) is de ienigste [[netuurlike maone]] van de [[eerde]] (der zweven ok een peer aandere kleine maonties in hoefiezervormige baenen rond de eerde waorvan [[Cruithne]] de meeste anspraoke maekt om as echte maone zien te wodden). De maone wodt bi'jtieden anduud mit heur [[Latien]]se en ok [[wetenschop]]pelike naeme '''Luna'''. 

De meeste maonen in et [[zunnestelsel]] bin slim klein, mar d'r bin een antal grote, pleneetachtige maonen. Oonze eigen maone heurt daor ok bi'j. Hoewel d'r maonen bin die nog groter bin as oonze eigen maone, wodden de eerde en de maone wel as ''dubbelpleneet'' anduud. Dit is omdat de maone in vergelieking mit de eerde slim groot is: de massa van de maone is 1/81 van die van de eerde. Allienig bi'j de [[dwargplaneet]] [[Pluto (dwargplaneet)|Pluto]] en zien maone [[Charon]] is de maone naor verholing nóg groter, naemelik 1/8 van de pleneetmassa.

De eerste meenske op de maone, in [[juli]] [[1969]], was [[Neil Armstrong]].

De moan is ook n [[simbool]] veur t vraawleke, de zunne stait veur t mannelieke. De moan as simbool komt underaandere veur binnen de [[alchemie]] en de [[vrijmezzelderij]].

== Inkelde gegevens van de maone ==
{|border="1" cellpadding="3" style="border-collapse:collapse;border:1px solid silver;margin:0 0em;"
|Diameter || 3475,6 kilemeter
|-
|Massa || 7,35×10<sup>22</sup> kg
|-
|Gemiddelde ofstaand tot de eerde || 384 450 km
|-
|Atmosfeer || gien
|-
|Kleur || gries (albedo 10%)
|-
|Keern || kleine iezerkeern
|-
|Ommelooptied rond de eerde || 27,3217 daegen (siderische maond)
|-
|Tied tussen twie volle maonen || 29,5306 daegen (synodische maond)
|-
|[[Zwaortekracht]] op de maone || 1,62 m/s<sup>2</sup>
|}

== Oppervlak ==
[[Bestaand:Mare Imbrium-AS17-M-2444.jpg|thumb|200px|Et maonoppervlak]]
=== Inslagkraoters ===
Et grootste diel van et maonoppervlak is bedekt mit inslagkraoters. De meerste daorvan liggen in de "Hooglaanden" van de Maone. Daor bin kraoters die uut de tied van et groot oerbombardement, waorin de resten van et ontstaon van et zunnestelsel terechte kwam op de planeten en maonen. Een minderhied van de kraoters, zoas Copernicus en Tycho, bin jonger. Deurdat de maone gien atmosfeer het zien de kraoters d'r nog goed bewaord uut nao 4 miljard jaor.

=== Vulkanisme ===
Een antal grotere en diepere inslagstrucuren bin laeter tiedens ien van de vulkaonische perioden van de maone opvuld raekt, waordeur de donkere maria (enkelvold: mare) ontstonden. Dit bin dus in feite hiele grote vulkanische vlakten en gien zeeën zas men vruger dacht het.
 
=== Waeter ===
De Amerikaanse satelliet LCROSS ontdekte op 13 november 2009 dat d'r waeter op de Maon te vienen is, vaeke in de kraoters an de zuud- en de noordpool waor de zunne et minste schient. Nao schattingen zin d'r ongeveer 1 liter per kubieke meter in de grond.

== Nedersaksisch ==
* [[Achterhooks]]:
** ''maone''
* [[Drèents]]:
** ''maon'' ([[Zuudoost-Zaand-Drèents|ZOZ]], [[Midden-Drèents|MD]], Kop van Drenthe)
** ''maone'' ([[Zuudwest-Noord-Drèents|ZWN]], [[Zuudwest-Zuud-Drèents|ZWZ]], [[Midden-Drèents|MD]], [[Zuudoost-Veen-Drèents|ZOZ]])
** ''duustermaon'' (donkere maon, ni'je maon)
** ''mönmaone'' (haalve maone, [[Ni'jlusen]])<ref>Schoemaker-Ytsma, A.C.M. (2009), ''"Zo zegge wi'j det" van A tot Z! (aanvulling) Woorden en gezegdes in het dialect van Nieuwleusen'', Ni'jlusen: The Readshop J. Hilbrink</ref>
** ''zicht'' (haalve maone, [[ZWZ]])
* [[Grunnegs]]: ''moan''
* [[Stellingwarfs]]: ''maone''
* [[Tweants]]: ''moan{{small()|e}}''
* [[Urkers]]: ''moon''
* [[Veluws]]: ''maon{{small()|e}}''

== Rifferenties ==
<references />

[[Kategorie:Stellingwarfs artikel]]
[[Kategorie:Steernskunde]]
