[[Bestaand:Helgoland - Vogelperspektive (1890-1900).jpg|thumb|Hellegolaand]]
'''Hellegolaand''' ([[Noordfrais]]: ''Deat Lun'' of ''Halaglun'', [[Duuts]]: ''Helgoland'', [[Latain]]: ''Terre Sacra'') is n [[eilaand|aailaand]] ien de [[Noordzee]]. t Is t ainege aailaand op haile zee van [[Duutslaand]] en binnen t Fraise woongebied.

Vrouger het t aailaand diel oetmôkt van [[Denmaark]] en [[Groot-Brittannie]], môr tegenswoordeg heurt t bie [[Duutslaand]]. Op t aailaand proaten de mìnsken oorspronkelk t ''Halunder freesk'', t [[Noordfrais]] van t aailaand. Doarnoast wordt op Hellegolaand Platduuts proat en veuraal Hoogduuts. 

t Aailand is veuraal bekend deur t toerisme en t drijjoarliekse kultureel festival [[Friesen-droapen]]. Hellegolaand vörmt n aaigense gemainte en heurt bie de dailstoat [[Sleeswiek-Holstain]]. t Môkt gain dail oet van t doewanegebied van de [[Europese Unie]], woardeur de priezen van produkten as [[sigaret]]ten, [[alkohol]] en [[lekkerroek]] slim loag binnen.

== Geogroafie ==
Hellegolaand het n oppervlak van 1,7 km² en het 1.131 inwoner. Op t aailaand ligt n straandje, môr t aailaand is veuraal bekìnd om zien roodkleurde rotskust. t Hoogste punt van t aailaand is 61 meter, de ''Pinnebaarg''. Sinds de störm van 1720/21 bestaait t aiglieks oet twij aailaanden:
* t Heufdaailaand Hellegolaand mit de rode rotskust en zien ''buppelun'' (bovenlaand, Duuts: „Oberland“) en ''deellun'' (onderlaand, Duuts: „Unterland“)
* t Lutjere aailaand Düne, wat as ain grote duun meer liekt op n Waddenaailaand.

== Noam ==
De noam betaikent t Hillege Laand, wat verwiest noar de traditsie van de olle Fraizen. Veur heur was t aailaand hilleg, woardeur der voak seremonies en oetegsten holden werren. Dit is ook de rezen woarom of t festival Friesen-droapen, n bieainkomst van aal Fraise gebieden, doar stee vindt. t Hillege aan dit aailaand wordt bevestegd deur de theorie van de [[leylienen]], wat energielienen wezen zollen dij over de eerde hìn lopen, liek as dat mìnsken energielienen ien heur lichoam hebben. Aal hillege gebaauwen, zowel oet de prehistorie, oldhaid en middelaiwen binnen apmoal op dizze lienen baauwt dij n bepoalde geometrie vörmen over de eerdbol. De zonuimde [[Sunt Maikel-lien]] lopt over t Britse kontinìnt van [[St. Michael's mount]] ien [[Kornwaal]] noar [[Hopton]] ien [[Norfolk]] en as man dizze lien deurtrekt lopt er over Hellegolaand hìn noar [[Skoane]] tou.

== Beraikboarhaid ==
Hellegolaand is op de volgende stees mit boot beraikboar:
* [[Grunnen (provìnzie)|Grunnen]]: [[Emshoaven]]
* [[Oostfraislaand]]: [[Wilhelmshoaven]], [[Hooksiel|Houkziel]], [[Wangerooge]], [[Spiekeroog]], [[Langeoog]] en [[Norderney]]
* [[Noordfraislaand]]: [[Sylt|Sult]], [[Amrum|Ammer]], [[Föhr|Feur]] en t Deens-Fraise Waddenaailaand [[Reumeroog]] (maai-septimber)
* Overg: [[Büsum|Busum]], [[Hamburg|Hambörg]], [[Wedel]], [[Bremerhoaven]], [[Bremen (stad)|Breem]] en [[Cuxhaven (stad)|Cuxhoaven]]

[[Kategorie:Grunnegs artikel]]
[[Kategorie:Sleeswiek-Holstain]]
[[Kategorie:Duuts eilaand]]
