[[Bestaand: Einstein1921 by F Schmutzer 2.jpg|thumb|right|250px|Doar he'j um wal]]
'''Albert Einstein''' ([[Ulm]], [[14 meert|14 meart]] [[1879]] - [[Princeton (Niej Jersey)|Princeton]] [[18 april]] [[1955]]) was nen [[Duutslaand|Duuts]]-[[Zwitserlaand|Zwitsers]]-[[Amerika]]ansen [[Netuurkunde|natuurkeundigen]] en [[oetveender]]. Hee wörd meesttieds ezeen as ene van de belangriekste natuurkeundigen oet de geskiedenisse, nöast [[Isaac Newton]] en [[James Clerk Maxwell]]. Zelf veund he det Newton völle belangrieker was, umdet den nöast ttheoretiese ook völle grote expirimentele ontdekkings dee. In t dagelikse leawen is n namen Einstein geliek ewörden met intelligeansie. Zin gezichte is ene van de bekeandste van de weareld.

Einstein was vuural bekeand van de beaide [[rellativiteatstheorie]]jen: de [[spesjale rellativiteatstheorie]] oet [[1905]] en de [[algemene rellativiteatstheorie]] van [[1915]] en doaropvolgende joaren, den at de spesjale theorie oetbreaidt duur ook andacht te hebben vuur de [[zwoartekracht]].

Hee was onmeundig belangriek vuur aandere natuurkeundige gebeden: hee kreeg de [[Nobelpries vuur Natuurkeunde]] in [[1921]] vuur zinne verkloaring van t [[foto-elektries effekt]] en ook zinne beskriewing van de [[Brownse beweaging]] was nen belangrieken duurbraak. Disse beaide verkloarings en de spesjale rellativiteatstheorie gaf he allemoal oet in zien [[Einsteins woonderjoar|woonderjoar]] 1905. Vearder hef he nog eskrewen oawer [[kwantummechaniek]], [[Statistiese Thermodynamiek]], [[kosmologie]], theorie oawer stroaling ([[foton]]en en e[[stimuleerden oetstoot]] en de theorie achter de [[laser]]) en de [[veeldentheorie]].

Um um te earen hebt ze ne eenheaid in de [[fotochemie]] noar um eneumd; n [[Einstein (eenheaid)|Einstein]]. Nen ''einstein'' is geliekweardig an t [[Getal van Avogadro]] vuur fotonen. t Chemiese elemeant [[einsteinium]] is ook noar um eneumd en ook de [[Einsteinreenk]] in de [[steernskunde|stearnkeunde]] en t [[Einsteincoëffisjent]] in de [[optiek]].

Albert Einstein wör in ne [[Jeuden|jödse]] femilie geboren in t [[Duutse Keizerriek]], woonden nen zet in [[Keuninkriek Italië (1861-1946)|Italië]], [[Zwitserlaand]] en t toomoalige [[Oostenriek-Hongarieje]] vuurdet he wierumme noar Duutslaand köm. In [[1933]], too at [[Adolf Hitler]] in Duutlaand an de macht köm, verhuusden he noar de [[Verenigde Stoaten]], woer't he zik in [[1940]] as Amerikaan leut inskriewen, en ofstaand dee van zinnen Duutsen achtergroond, mear n Zwitsersen wal beheuld. Op 18 april 1955 köm he duur [[aneurisme]] oet de tied. 
{{DEFAULTSORT:Einstein, Albert}}

[[Kategorie:Tweants artikel]]
[[Kategorie:Natuurkundige]]
