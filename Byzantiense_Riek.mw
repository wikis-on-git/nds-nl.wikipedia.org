[[Bestaand:Byzantine Empire animated2.gif|thumb|right|Opkomst en dalegaank van t Byzantiense Riek deur de joarn hen]]
t '''Byzantiense Riek''' of '''Oost-Romeinse Riek''' ([[Grieks]]: Βασιλεία Ρωμαίων, ''Basileía tôn Rhōmaíōn'') of '''Romania''' (Ῥωμανία, ''Rhōmanía'') is t [[riek (stoat)|riek]] wat in de [[late oaldheid]] en de [[middeleewn]] n groot deel van t oostelike [[Middellaandse Zee]]gebeed in haandn har, met as heufdstad [[Konstantinopel]]. Wat noe t Oost-Romeinse Riek neumd wörd, was de oaverblevvene oostelike helft van t [[Romeinse Riek]] noadat t westelike deel onner mear deur de [[Grote Volksverhuzing]] en onnerlinge steggelderiej doernde t [[5e eeuw|5de joarhonnerd]] verdeeld was wördn. Schoonwal de [[kultuur]], t [[geleuf]] en de sproak van t Riek heufdzakelik [[Grieks]] warn, zaggen de Byzantienen zichzölf as inwonners van t Romeinse Riek en ear bestuurders zaggen zichzölf as rechte opvolgers van de [[Lieste van Romeinse Keizers|Romeinse Keizers]]. t Riek was lange n oavergaanksgebeed tusschen [[West-Europa]] en t [[Arabiese Riek]] en [[Sentraal-Azië|Sentraal-Aziatiese]] riekn as de [[Seltsjoeknriek|Seltsjoekn]] en de [[Mongoolse Riek|Mongooln]].

t Byzantiense Riek drukn n groot steampel op de kultuur en kennis van West-Europa. Duur de Byzantienn wör de [[Weetnskop van de Klassieke Oaldheid]] opniej invoord in Europa, veur zowied doar nog wat van oaver was blevven bie de Byzantienn (en de Arabiern). Vanof [[1204]], doo't de [[kruusvoarders]] Konstantinopel plundern deudn, en t Riek heanig an oet mekaar völ, trökn völ Byzantiense geleardn en keunstenoars op t aal rieker wördnde Europa an. Veural [[Italië]] kreg hierdeur ne belangrieke instroom veur de [[Renaissance]]. 

In de letste joarhonnerde van t Byzantiense Riek was dr nich völ mear oaver as n kleen gebeed in [[West-Anatolië]] en [[Griekenlaand]], veural deurdat t [[Ottomaanse Riek]] opköm en völ van t Byzantiense Riek innöm. [[1453]] was t ofleupn met t Byzantiense Riek. Doo wör Konstantinopel innömn deur [[sultan (rank)|sultan]] [[Mehmet II]] va de Ottomaann.

[[Kategorie:Tweants artikel]]
[[Kategorie:Oldheid]]
[[Kategorie:Vroggeren staot]]
[[Kategorie:Romienen]]
