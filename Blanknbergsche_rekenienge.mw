[[Ofbeelding:Blankenberge vismarkt-Skarbina 1886.jpg|thumb|300px|Vismark in [[Blaankenbarg]], 1886]]
Een '''''Blanknbergsche rekenienge''''' ([[West-Vlaams]] veur Blaankenbargse reken) is een uutdrokking die gebruukt wördt veur een reken die zo stoer is dej der kats van in de biester raakt. De uutdrokking kump uut visserskringen in de tied det de [[België|Belgische]] stad [[Blaankenbarg]] (West-Vlaams: Blanknberge; Nederlaands: Blankenberge) nog een echte vissershaven was.

Veurdet de vissers an wal gungen, kregen ze eerst een "zootje" vis. Det was heur eerste andiel in de opbrengst. Wanneer de vis "gemynd" was ([[veiling bij ofslag|bij ofslag verkocht]]), kregen ze ok nog een beetien kleine vis van mindere weerde. Daorvan gaven ze een part an de arme lu die hölpen bij 't anleggen en 't van wal stikken van de vissersschuten. Wat of der in 't lest aoverbleef, wördden verkocht op straote en later an de "vismyne" (visofslag).

==Veurbield van een Blanknbergsche rekenienge==
Veertiendaagse reken:
Opbrengst: 180,35 fraank (fr)

Daorvan wödden ofetrökken: 
#'t "Myngeld": 2,27 fr
#'t Schrieversgeld: 9 fr
#'t "Loaversgeld" (11,04 fr) en 1/5 veur de reder (2,76): 13,80 fr
#De ''gemeene'' (eerste reservefonds) 20%, allennig in de zomermaonden ofetrökken
#Touwen: 5 fr
#'t Ofslaggeld: 2 fr
#Netten: 15 fr
:Bij menare: 52, 07 fr.
:Te verdielen bedrag: 128,28 fr

De bemanning had ofepraot 62,28 fr onder menare te verdielen veur eigen onkosten, waorvan de reder 1/5 kreeg. De netto opbrengst was daorumme 66 fr, te verdielen onder de baos, de reder (eigenaar van de boot) en de drei bemanningsleden.

De vissers, die gien al te grote schriftgeleerden waren, begrepen daor vanzölf niet te veule van. Vandaor de uutdrokking een ''Blanknbergsche rekenienge''. 

==Uutbetaling==
De vissers kregen nog wal ies te weinig uutbetaald. Oen geld kreeg ie aover 't algemien in 't kefee, det eigendom was van de reder. De reders behoefden daorumme niet lange te wachten veur ze 't geld weer in eigen buze hadden.

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Vlaamse streektael en dialekt]]
[[Kategorie:Uutdrokking]]
[[Kategorie:Geld]]
[[Kategorie:Visser]]
