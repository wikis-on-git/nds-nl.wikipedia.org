{{Zie dv|'''Noaberschap''' is neet te verwarren mit een '''[[buurtschop]]'''. Buurtschoppen bunt kleine woonpleatskes; et noaberschap is nen kulturelen angeleagenheid.}}

'''Noaberschap''' of '''naoberschap''' bunt de gezaomenleken noabers in nen kleinen socialen, oaverweagend agrarische soamenleaving. Binnen den noaberschap besteet den noaberplicht. Dit holdt nen verplichting in, dat de ''noabers'' mekaar bi-j möt stoan in road en doad indeen dat neudig is. Et begrip is veural bekand in den [[Achterhook]], [[Twente]] en andere delen van [[Oaveriessel]] en Drenthe, moar i-j kunt et eavenens in et westen van [[Duutslaand]] vinden ([[Graofschap Bentheim]] en umgeaving).

Vanof olde tieden was et noaberschap een heel rumen en diepgoanden vörm van noaberhulp, dee onmisboar was veur bewonners van boerderi-jen en in darpen dee neet künden rekkenen op goden oppenboaren veurzeningen.

==Noawas==
Ploatselek wödt veur ''noaberschap'' ok et weurd ''noawas'' ebruukt. Dit weurd kan ok wödden ebruukt um iemands toostaand as noaber an te duuden. Iemand kan dus noawas (neet ''nen naowas'') wean.

==Noasten noaber==
In et systeem van de noaberschap he-j mangs den ''noaste noaber'' of ''noaste noawas'', ok wal den ''eersten noaber''. Dat is deurgoans den meest noabi-jen noaber. Dit is mangsmoal den noaber an weens kante ow veurdeur zit. Dizze noasten noaber hef nen nóg starkeren ''noaberplicht'' as de wiedere noabers. Hi-j of zi-j verzorgt ow plaanten, post en mangs zelfs ow huusdieren a-j op vakantie bunt. Ok ondersteunt de noaste noaber ow bi-j zeekte en bi-j oaverlieden, en reagelt hi-j of zi-j uut name van alle ''noabers'' dingen as nen [[fruitmand]], [[kranse]], [[stoark]], [[Abraham]], [[Sara]], [[boag|trouwboag]] en [[meiboom]].

==Leavendegheid van de tradisie==
Deur ni-jerwetsen untwekkelingen zoas den ofname van et antal boeren, den toonemmenden bedriefsmechanisasie, den meugelekheid van bedriefshulp, den meugelekheid um zich teggen de kosten van nen begroavenis te verzekeren enzowieters nemt den praktischen beteakenis van den noaberschap en van den noaberplicht of. Den reagels mit betrekking tot den rechten en verplichtingen van den noaberschap raken doardeur in vergeatelheid. Moar et opzeggen van den noaberschap zunder goede reden of et neet noakommen van noaberplichten, veurzowiet dee nog bestoan, wödt echter binnen den noaberschap nog altied as nen biezunder ernstigen zoak op-evat.

{{Begin}}

[[Kattegerie:Achterhooks_artikel]]
[[Kattegerie:Achterhook]]
[[Kattegerie:Tweante]]
[[Kattegerie:Drenthe]]
[[Kattegerie:Nedersaksische cultuur]]

[[nl:Noaberschap]]
