[[Ofbeelding:IceBlockNearJoekullsarlon.jpg|thumb|300px|Een iesblok veur de kust van [[Ieslaand]]]]
'''Ies''' is [[woater|waeter]] dat tot een [[vaste stof|vaste vorm]] bevreuren is. Et komp veur in een bulte verschillende vormen, zoas [[ieskappe|ieskappen]], [[iesbarg|iesbargen]], [[gletsjer|gletsjers]], [[haegel]], [[roe-iezel|iezel]], [[iestakke|iestakken]] en [[sney|sni'j]]. Ofhaankelik van of der beveurbield dielties eerde of lochtbellen in et ies zitten, kan et deurzichtig wezen of meer of minder blauwig wit.

Ies is rejaol anwezig in et buten et [[zunnesysteem|zunnestelsel]]. Zels zo dichte bi'j de zunne as op 'e planeet [[Merkurius (planeet)|Merkurius]] is der ies. Ok op Eerde komp et vule veur, bovenal in et [[Noordpoolgebied]], op [[Antarktika]] en boven de [[sni'jgreens]]. Ies is een gebrukelike vorm van [[neerslag (atmosfeer)|neerslag]] en speult een belangrieke rolle in de [[waeterkringloop]] en et [[klimaot]]. Et vaalt daele as [[sni'jvlokke|sni'jvlokken]].

Praktisch al et ies op et eerdoppervlak en in de atmosfeer van de Eerde hef een [[heksagonaal kristalstelsel|heksagonale]] [[kristalstruktuur]], wat ies I<sub>h</sub> enuumd wodt. Wieder bin der pietsige bieties kubusvormig ies (ies I<sub>c</sub>) en rutenvormig ies (ies VII). De faseovergaank naor ies I<sub>h</sub> vient plaese wanneer vluiber waeter onder de nul graoden Celsius ekoeld wodt. Zok ies kan ok direkt ofezet wodden deur [[waoterdamp|waeterdaamp]], zoas gebeurt bi'j de vorming van iezel. De overgaank van ies naor waeter wodt smelten enuumd, en de direkte overgaank van ies naor waeterdaamp is [[sublimatie]] of vervlochtiging.

Ies wodt veur alderhaande doelen gebruukt, waoronder koeling, [[wintersport]] en et maeken van [[iesskulptuur|iesskulpturen]].

{{Dia|Dit stok is eschreven in et [[Stellingwarfs]] van de Kop van Overiessel.}}

[[Kategorie:Stellingwarfs artikel]]
[[Kategorie:Woater]]
