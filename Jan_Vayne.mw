[[Ofbeelding: Jan-vayne-1270406926.jpg|thumb|right|200px|Jan Vayne]]
'''Jan Vayne''', artiestnnaam van ''Jan Veenje'', ([[Zuudwolde]], [[9 juni]] [[1966]]), is nen [[Dreante|Dreantsen]] [[tengeltangel|pianospöller]].

==Leawnsloop==
Doo't he veer joar oold was begun he met pianolesn. Doo't he tiene was, gavn he al [[konsert (oetvoering)|oetvoerings]] en wun he zinne eerste prieze. In [[1990]] haaldn he bie t [[konservatorium]] zin solistndiploma.
Hei hef völle CD's op n naam stoan, woervan't dr verskeaidene [[platina]]stoatus hebt ekreegn. Ook gavn he völle konsertn. In [[1997]] gung he vuur t eerste noar de [[Verenigde Stoaten]], woer't he konsertn gavn in o.m. de [[Shakespeare Library]] in [[Washington D.C.]], vuur de tweide periode at [[Bill Clinton]] presideant van Amerika wör.
 
Zinne [[improvisasie (muziek)|Improvisasies]] op popverskes van oonder mear [[Queen]] zorgen at he in Neerlaand in de niegntiger joarn laandelik bekeand wör. Vayne is vuural bekeand um zinne lange höare.

Vayne hef ook al es met n Neerlaandsen producer en [[DJ]] [[Armin van Buuren]] saamn ewaarket. Doarmet maakn hei t album ''Classical Trancelations'' (ne mengeling van [[Trance (muziek)|trance]] met [[klassieken muziek]]), en hef he t nommer ''Serenity'' maakt.

Vayne dut vake met as gastspöller, mear verzorget ook zelf konsertn met [[symfonieorkest]]e, ensembles, solistn, zangers, [[harmonie]]orkeste en [[koor]]n.  De leste joarn dut Vayne völle met [[örgel|orgelspöller]]/komponist [[Martin Mans]] en zangeresse [[Petra Berger]].

==Plaatnriege==
===Albums===
{| class="wikitable"
|-
! Naam album !! joar !! doatum !! heugste plek !! antal wekn !! opmaarking 
|-
|-
|''Colours of my mind''||1991||07-12-1991||18||27||
|-
|''Living colours''||1992||26-09-1992||13||30||
|-
|''Hang on to a dream''||1993||16-10-1993||25||26||
|- 
|''Vanity''||1994||12-11-1994||34||10||
|-
|''Classics and pop''||1996||08-06-1996||48||18||
|- 
|''Secrets of silence''||1997||22-11-1997||57||10||
|- 
|''Paintings of the seasons''||1998||-||||||
|- 
|''Media plaza''||1998||-||||||
|-
|''Romantic popsongs''||1998||-||||||
|-
|''The Christmas album''||1998||26-12-1998||39||3||
|- 
|''Metamorphosis''||2000||28-10-2000||71||9||
|- 
|''Classical Trancelations''||2004||-||||||
|- 
|''Psalmen''||||-||||||
|-
|''Crystal''||2008||08-11-2008||69||2|| met [[Petra Berger]]
|}

===Singles===
{| class="wikitable"
|-
! Naam !! joar !! Doatum !! heugste plek !! antal wekn !! opmaarking
|-
||''Ik denk altijd nog aan jou''||04-10-2002||-||||||met [[Grad Damen]] / #18 in de Single Top 100
|- 
|''Serenity''||2005||16-07-2005||11||10|| met [[Armin van Buuren]]
|}

==Mooi um te weetn==
* Vayne spölt met in ne reklame van [[Unox]] vuur [[rookworst]]. Doarin keant zin döchterken um nit wier as he de kamer inlöp, umdet he zogenaamd ne [[pruke]] op hef. As zinne vrouwe um vrög of he waarket hef, bedech hei zik at hei zinne pruke nog op hef. Zogaauw at he dee ofneamp, keant um zin döchterken wier. Vayne hef nooit n kop kaal loatn skearn. Zinnen kaaln kop in de reklame is duur de visage zo maakt. De reklame haaln in [[2007]] de tweede pries in de [[Gouden Loeki]] joarverkiezing.
* Jan Vayne is [[vegetariër]]. De reklamamakers wusn det in t vuurtn neet. 
* Jan Vayne spöln met in ne ofleavering van t satiriese programma [[Koefnoen (tellevisieprogramma)|Koefnoen]].
* Vayne dut gearne dikke [[sigoare|bolknakkers]] rookn.

==Oetgoande koppeling==
*[http://www.janvayne.eu offisjele webstea van Jan Vayne]
*[http://www.twitter.com/janvayne twitterziede van Jan Vayne]
{{DEFAULTSORT:Vayne, Jan}}
[[Kattegerie: Tweants artikel]]
[[Kattegerie: Muzikaant uut Drenthe]]

[[en:Jan Vayne]]
[[nl:Jan Vayne]]
[[ru:Ян Вэйн]]
