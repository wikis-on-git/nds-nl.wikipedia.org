[[Ofbeelding:Beeld Gasselternijveenschemond.jpg|thumb|Gasselternijveensemond noar Knoal tou]]
De '''Drìntse Monden''' of simpel '''De Monden''' binnen dörpen dij ontstoan binnen in tied van de ontginnen van t [[Vene (grondsoorte)|veen]] in [[Grunnen (provìnzie)|Grönnen]] en [[Drìnthe]]. Deur t groaven van de ziedknoalen dij sikkom liek op t [[Stadsknoal (knoal)|Stadsknoal]] lagen, ontstonden de zonuimde Monden, dij dainden as ôfwatern van t veen en veur t vervoer doarvan. Laangs dizze Monden ontstonden dörpen. Dizze dörpen kregen apmoal de noam met van t dörp dat aan westkaande lag, richten de [[Hondsrug]].

==Toal==
Ook al liggen de Monden apmoal in Drìnthe, der wordt voornoamelek n [[Grönnegs]] dialekt proat, t [[Veenkelonioals]]. Dit deurdat de Monden veulal orienteerd binnen op t Grönnegse dörp [[Knoal (dörp)|Knoal]], moar meer nog omdat zie koloniseerd binnen vanuut gebieden woar t Grönnegs proat wuir. 

==De Monden van noordwest noar zuudoost tou==
* [[Gasselterboerveensemond]] (''Gasselterboerveenschemond'');
* [[Gasselternijveensemond]] (''Gasselternijveenschemond'');
* [[Draauwendermond]] (''Drouwenermond'');
* [[Nèjbunen]] (''Nieuw-Buinen'', vrouger: [[Bunermond]] (''Buinermond''));
* [[Eksloermond]] (''Eerste Exloërmond'');
* [[Twaide Mond]] (''Tweede Exloërmond''); 
* [[Valthermond]] (vrouger: [[Eerste Valthermond]]);
* [[Twaide Valthermond]] (''Tweede Valthermond'');
* [[Nèj-Wereng]] (vrouger: [[Werengermond]] (''Weerdingermond'')).

Al dizze dörpen binnen dus vernuimd noar [[Gasselternijveen]] (en [[Gasselte]]), [[Drouwen|Draauwen]], [[Bunen]], [[Eksel|Eksloo]], [[Valthe]] en [[Wering|Wereng]]. De dörpen liggen in de gemaintes [[Aa en Hunze]], [[Börger-Oring|Börger-Odoorn]] en [[Em (gemeente)|Emmen]].

De Monden worden vanuut t noorden noar t zuden aingoal wat laanger. [[Valthermond]] is t laangst en doarmet ook t laangstrekte dörp van huil Uropa.

De dörpen binnen typische [[lintdörp]]en. In de tied van de veenontginnen harren de dörpen twai knoalen: n ''Noorderdaip'' en n ''Zuderdaip''. Haalverwege de [[20. aiw]] binnen veul daipen dempt, zodat der waineg van de geschiedenis zichtboar overbleven is. De [[wieke]]n (ziedknoalen) binnen voak nog wel herkenboar.

{{DEFAULTSORT:Drintse Monden}}
[[Kategorie:Grunnegs artikel]]
[[Kategorie:Drenthe]]
[[Kategorie:Geografie]]
