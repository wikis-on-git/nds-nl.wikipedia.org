'''Assel''' is n gehucht in de gemeente [[Apeldoorne (gemeente)|Apeldoorne]], in de [[Nederlaand|Nederlandse]] [[provinsie]] [[Gelderland]]. t Wordt deur t [[Kroondomein t Loo|Kroondomein]] escheiden van t darp [[Hoog Soeren]]. Assel ligt op twee kilometer ofstand van de buurtschap [[Radio Kootwiek]] en ongeveer tien kilometer ten noordwesten van [[Apeldoorne (stad)|Apeldoorne]]. Assel is n gehucht van 12 woningen, n [[natuurbegraofplaatse]] mit n kapelle (de Heilige-Geestkapelle), n natuurkämping, n uutspanning (die zommers vake bezocht wordt deur bezukers van de Asselse Heed, n natuurgebied waor ie, veural saovends, veule wild zien kunt) en n huufkarverhuurbedrief. Eertieds ston Assel ok bekend vanwaegen de [[iezer]]winning. De grond zit vol (iezer)slekken.

Assel had sinds 1876 n eigen treinhalte: halte Assel. t Stasion wordden onder meer gebruukt deur [[Willem_III_van_Nederlaand|koning Willem III]] en later deur [[Hendrik van Mecklenburg-Schwerin|prins Hendrik]], die van daoruut naor t aordhuus reizen konden, n jachthuusjen in t Kroondomein dat in 1861 veur Willem III ebouwd is.

Tiejens de bouw van t zendstasion [[Radio Kootwiek]], estart in [[1918]], wordden der van Assel naor Radio Kootwiek n spesiaal enkelbaons spoorlientjen an-elegd veur t vervoer van bouwmaterialen.

Assel hef tegenswoordig gien ansluting meer op t openbaor vervoer, al wordt t gehucht wel deurkruust deur de spoorliende [[Amsterdam]] - Apeldoorne, töt an Zutfent ''Oosterspoorweg'' eneumd.

Bie t sentrum liggen akkers, die binnen de bosrieke umgeving n [[landbouwenklave]] vormen.

{{Apeldoorne}}
{{Dialekt|ovel|Apeldoorne|Algmene Nedersaksiese Schriefwieze}}

[[Kategorie:Plaotse in Gelderlaand]]
