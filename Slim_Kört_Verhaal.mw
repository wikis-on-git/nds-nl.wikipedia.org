'''Slim Kört Verhaal''' ('''SKV''') is een term die in de [[Nedersaksisch]]e schrieverije wal gebruukt wördt veur biester körte, al dan niet literaire verhaalties. Hoeveul woorden zokke verhaalties maximaal hebt, bint gien vaste riegels veur. Op de [[Dag van de Grunneger toal]] op 16 meert 2019 gaf de [[Grunnen (provìnzie)|Grunninger]] [[streektaalfunctionaris]] [[Ingeborg Nienhuis]] een workshop 'Slim Körte Verhoaltjes', waorbij 't antal van 99 woorden anehölden wördden.

Volgens Bert Wijnholds, redacteur van 't [[Grunnegs|Grunningstalige]] digitale tiedschrift [[Kreuze (tiedschrift)|''Kreuze'']], was 't Nienhuis die zo 't Slim Körte Verhaal in de Grunninger schrieverije introduceerde. In heur lessen Nederlaands op de middelbare schoele gebruukt ze 't Zeer Korte Verhaal, zoas 't in 't Nederlaands wal bekendstiet, um leerlingen te helpen heur taalverzörging en schriefveerdigheid te verbetern.

Slim Körte Verhaalties kuj sinds jaoren ok wal ies vienden in 't [[Drèents|Drèentstalige]] letterkundige tiedschrift [[Roet (tiedschrift)|''Roet'']], beveurbield van de haand van [[Ger Siks]] en [[Martin Koster]]. Van de Drèentse schriever [[Gerard Stout]] verscheen in 2013 bij zien eigen uutgeverije Ter Verpoozing de bundel ''Weense wals. Slim körte verhaolties''.

==Uutgaonde verwiezings==
*[https://www.webloug.nl/16-meert-tien-moal-dag-van-de-grunneger-toal-focus-op-nedersaksisch-grunneger-vraauwen-en-gronings-digitoal/ Webloug.nl aover Slim Körte Verhoaltjes op de Dag van de Grunneger toal]
*[https://www.bertwijnholds.nl/blog/348515_slim-koerte-verhoaltjes Bert Wijnholds aover Slim Körte Verhalen]
*[http://www.kreuzekeuze.nl/kreuzewebstee/skv.html#paul Slim Körte Verhalen in digitaal tiedschrift ''Kreuze'']
*[https://www.bertwijnholds.nl/skv Slim Körte Verhalen op de webstee van Bert Wijnholds]

{{Dia|Dit stok is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Literatuur]]
