'''Slim Kört Verhaal''' ('''SKV''') of '''Gloepens Kort Verhaal''' ('''GKV''') bint termen die in de [[Nedersaksisch]]e schrieverije mangs gebruukt wördt veur biester körte, al dan niet literaire verhaalties. Hoeveule woorden zokse verhaalties maximaal hebt, bint gien vaste riegels veur. De termen bint ent op de [[Nederlaands|Nederlaandse]] term ''zeer kort verhaal (ZKV)'', de betiteling waoronder de schriever [[A.L. Snijders]] dit genre begun 21ste ieuw in Nederlaand populariseerde.

==Drenthe==
Slim Körte Verhaalties kuj sinds jaoren wal ies vienden in 't [[Drèents|Drèentstalige]] letterkundige tiedschrift [[Roet (tiedschrift)|''Roet'']], beveurbield van de haand van [[Ger Siks]] en [[Martin Koster]]. Van de Drèentse schriever [[Gerard Stout]] verscheen in 2013 bij zien eigen uutgeverije Ter Verpoozing de bundel ''Weense wals. Slim körte verhaolties''.

==Twente==
In 2013 organiseerden de [[Kreenk vuur de Twentse Sproak]] en de [[TwentseWelle]] een 'Skriefwedstried GKV'. Mitdingende verhalen muchen niet meer as 220 woorden tellen. In 2019 belegde de Kreenk mit de [[Niejen Bodbreef|Bodbreef]] vanneis een GKV-wedstried. De verhaalties die daoruut voortkwamen wördden ebundeld onder de titel ''De rekkenlineaal'' (2019).<ref>[https://kreenk.nl/activiteiten/skriefwedstried/index.php Kreenk vuur de Twentse Sproak aover heur GKV-wedstried]</ref>

==Grunning==
Op de [[Dag van de Grunneger toal]] op 16 meert 2019 gaf de [[Grunnen (provìnzie)|Grunninger]] [[streektaalfunctionaris]] [[Ingeborg Nienhuis]] een workshop 'Slim Körte Verhoaltjes', waorbij 't antal van 99 woorden anehölden wördden.<ref>[https://www.webloug.nl/16-meert-tien-moal-dag-van-de-grunneger-toal-focus-op-nedersaksisch-grunneger-vraauwen-en-gronings-digitoal/ Webloug.nl aover Slim Körte Verhoaltjes op de Dag van de Grunneger toal]</ref> Volgens Bert Wijnholds, redacteur van 't [[Grunnegs|Grunningstalige]] digitale tiedschrift [[Kreuze (tiedschrift)|''Kreuze'']], was 't Nienhuis die zo 't Slim Körte Verhaal in de Grunninger schrieverije introduceerde. In heur lessen Nederlaands op de middelbare schoele gebruukt Nienhuis 't Zeer Korte Verhaal um leerlingen te helpen heur taalverzörging en schriefveerdigheid te verbetern.<ref>[https://www.bertwijnholds.nl/blog/348515_slim-koerte-verhoaltjes Bert Wijnholds aover Slim Körte Verhalen]</ref>

==Uutgaonde verwiezings==
*[http://www.kreuzekeuze.nl/kreuzewebstee/skv.html#paul Slim Körte Verhalen in digitaal tiedschrift ''Kreuze'']
*[https://www.bertwijnholds.nl/skv Slim Körte Verhalen op de webstee van Bert Wijnholds]

==Verwiezings==
<div class="references-small">
<references/>
</div>

{{Dia|Dit stok is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Literatuur]]
