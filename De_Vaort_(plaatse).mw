'''De Vaort''' (of ''Dedemsvaort''; [[Nederlaands]]: ''Dedemsvaart'') is een plaatse in de [[gemiente (bestuur)|gemiente]] [[Hardenbarg (gemiente)|Hardenbarg]]. 't Dörp is enuumd naor [[Willem Jan Baron Van Dedem]], die tussen [[Asselt]] en de [[Vechte]] bi'j [[Grambarge]] 't veertig kilometer lange [[Dedemsvaort (kenaol)|kenaal de Dedemsvaort]] leut graven veur 't vervoer van [[turf]].

't Dörp 'De Vaort' ontstund as gevolg van de anleg van 't gelieknamige kenaal en de vervening van de umliggende gronden die daordeur meugelijk wördden in de eerste helfte van de negentiende ieuw. De doemaolige gemiente [[Averiest]] wördden vanwege dizze ontginnings in [[1837]] uutebreid mit gedieltes van de gemientes [[Omm (gemiente)|Omm]] en Hardenbarg, waordeur ze 't karakter kreeg van een veenkolonie. In 1848 wördden de administraosie evestigd an De Vaort. De plaatse gruuiden uut töt 't belangriekste dörp van de gemiente Averiest.

In [[2006]] had 't dörp 11.905<ref name="CBS2">CBS Statline, [http://statline.cbs.nl/ "Statline: Kerncijfers wijken en buurten 2003-2005"]. [[1 jannewaori]], [[2006]]</ref> inwoners. D'r bint verskeiden skoelen veur basis- en vortezet onderwies. Bi'j 't dörp lig 't industrieterrein De Rollepaal. De gemiente Averiest is bij de gemientelijke herindieling van [[2001]] opegaon in de gemiente Hardenbarg.

==Kunnigheid==
In dizze lieste vien ie bekend volk van De Vaort.

*[[Hendrik van Haeringen (Heinbaas)]] (1793-1858), veenbaos, vervener, industrieel
* [[Lucas Jonker]] (1873-1948), skriever
*[[Lambert-Jan Koops]] (1975), kurendriever
*[[Reinier Paping]] (1931), wun op 18 jannewaori 1963 de twaalfde - en zwaorste - [[Elfstedentocht]]. Paping hef meer as de helfte van de tocht allenig gereden. Hi'j kwaamp nao 10 uur en 59 minuten oaver de finish, 22 minuten later evolgd deur nummer twei: Jan Uitham
*[[Mien Ruys]] (1904-1999), internationaol bekende tuunarchitecte

==De Vaort bezungen==
:'' 't Is stil an de bruggen en sluzen<br />
:''en de damp steg op uut 't kanaal.<br />
:''An De Vaort hej de winkels en huzen,<br />
:''een klein postkantoor, 't olde gemaal.<br />

:''[...]

:''Waor gras was, is asfalt ebouwd<br />
:''want 't mos nog veul better gaon lieken.<br />
:''Waor 't geluk met beton wordt verbouwd<br />
:''en dan muj noe es kieken.<br />

:Uut [http://www.ijsselacademie.nl/ija/taal/luuster.asp ''Stil an De Vaort''] deur [[Harm Jan Hilbrink]]

==Voetnoten==
<div class="references-small">
<references/>
</div>

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek, det ze ok an De Vaort praot.}}

[[Kattegerie:Drèents artikel]]
[[Kattegerie:Plaatse in Oaveriessel]]

[[en:Dedemsvaart]]
[[fr:Dedemsvaart (Overijssel)]]
[[fy:Dedemsvaart]]
[[nl:Dedemsvaart (plaats)]]
