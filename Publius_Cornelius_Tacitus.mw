[[Ofbeelding: Gaius Cornelius Tacitus.jpg|thumb|right|200px|Publius Cornelius Tacitus]]

''Publius Cornelius Tacitus'' (ong. [[50]]-[[120]]) was nen [[Romeinse Riek|Roomsken]] Geschiedenisoonderzeuker en skriewer en [[köjermeaister]]. Vake wördt hee neumd as n grötstn geschiedenisoonderzeuker van t Roomske Riek. Hee keus dudelik de [[republikein|republikeinse]] regearingsvörm boawn de [[keaizer|keaizers]]. Hee beskreef keaizers net zo gewoon as t gewone volk en gavn doarumme ne gooe kiek op t leawn van toew.

==Leawn==
Tacitus wör wellich  in [[55]] n. Chr. geboorn in ne laandelike femilie oet Gallia Narbonensis ([[Fréjus]] of [[Vaison-la-Romaine]]) of [[Gallia Cisalpina]] ([[Padua]]). In [[77]] trouwdn hee met n dochter van n roadsman van det joar, [[Gnaius Lulius Agricola]]. Den wördt in [[84]] terugge haald oet [[Brittania]] duur [[Domitianus]]. Van Agricola wördt doarnoa neet völle mear vernömn totdet hee oet de tied keump in [[93]]. Zinn oarfenis geet an Tacitus an de neuze vuurbie.

Mear toch weet Tacitus n goodn naamn op te bouwn. Eankele joarn noa zin trouwn is hee woarskienlik al ''XX-vir'' (leaidsman van n priesterroad van 20 man). Van G. Alföldy keump t idee det Tacitus duur [[Titus]] is an eduudt as [[quaestor augusti]]] (eenn den at de preakn van n keaizer skreef en vuurdreagn), duur ne grafsteen an de [[Via Nomentana]] in [[Rome]]. Woarskienlik hef hee dit woark edoan van 80 - 82. Op n 13en september 81 keump Titus oet de tied, en keump Tacitus in n [[Senaat]] as [[Homo Novus]] (eenn den as eerste oet zinne femilie in n Senaat keump). Ook blik oet zin grafskrift det hee in 84 of 85 t anbod van börgemeaister van Rome ofsleug en direkt volkstribuun (''[[tribunus plebis]]'') wör. In 88 is hee ''vuurganger'' ([[praetor]]) in de rechtsproak en heurt hee bie n priesterroad van Vieftene, woerduur at hee völle anzeen kreeg. In 89 wördt hee oet ezeundn noar ene van de Roomske proveensies. Hieroawer is neet völle bekeand.

As keaizer [[Domitianus]] op 18 september [[96]] wördt umme bracht, wördt Tacitus ekeuzn tot [[Consul Suffectus]] (vervangnd roadshear) vuur t joar [[97]]. Oonder n niejn keaizer [[Trajanus]] keump hee völle an geskiedenisskriewn too en beheurt hee tot de politieke top. In 112 en 113 is hee leaidsman oawer de proveensie [[Asia]], wat nen slim gewilden post was. In ongevear 120 is hee oet de tied ekömn.

==Woark==
[[Ofbeelding:Lipsius manuscript.jpg|thumb|t vuurblad van ne oetgave van Tacitus zin woarkn in ne versie van [[Justus Lipsius]] oet [[1598]].]]
===''De vita et moribus Iulii Agricolae'' (''Agricola'')===
''De vita et Moribus Iulii Agricolae of Agricola'' hef um en noabie de 30 bladziedn en beskrif zin skoonvaa Gnaius Lulius Agricola. Oet egeewn in [[98]], terwiel at TRajanus keaizer was.

Toch is t neet zomear ne [[leavnsbeskrieving|leawnsbeskriewige]], want Tacitus gebrok t leawnsverhaal van Agricolus um te loatn zeen wat vuur nen smearlap of [[Domitianus]] was, en um [[Nerva]] en Trajanus ne veare in t gat te stekn. t Is neet maklik leazn duur zinne oetgebreaide verslage van veeldtochtn, toosproakn en zinne oetgebreaide [[volksbeskriewiging|volksbeskriewige]] van [[Brittania]] en t volk wat doar woondn.

t Beukn hef ook spoers van [[köjerkeunst]], wat n kenmoark is van de stiel ''laudatio'', woertoo dit beukn heurt.

===De origine et situ Germanorum (Germania)===
[[De origine et situ Germanorum]] of ''Germania'' keump ook oet in 98. As eerste wördt doarin [[Germania]] en öar volk besprökn, doarnoa de gebroekn en dan de verskeaidene Germaanse stamn. Hierumme is t book ne grote welle vuur oonderzeukers.

Tacitus vergelik de [[Germaan]]n met de [[Romein]]n, en hef as doel de leu könnig te maakn met de leafwiezn van de Germaann. Det was belangriek um te weetn, want in dee tied warn de Germaann ene van de grötste gevoarn vuur de Romeinn.

Dee moaln det n Romeinsn keaizer ewunn har van de Germaann dut hee van de haande as vearn dee at de keaizers zikzölf in t gat steukn en dus grote onzin.

===Dialogus de oratoribus===
In 102 skreef hee de ''Dialogus de oratoribus'' vuur Lucius Fabius Lustus, n vervangnd roadshear van dee tied. Dit book haandelt zik um t verval van de köjerkeunst. Meestieds wördt dit woark ezeen as zinne wending tot geschiedenisskriewer en t rugge toodreein van de köjerkeunst.

==Skriefstiel==
Tacitus skreef  in t [[Zilverlatien]]. n Soort [[Latien]] wat nog völla klassieke kenmoarkn har, mear kleaine ofwieknde stielkenmoarkn har. t wör gebroekt vanof ongevear 50 n. Chr.

==Oetgoande verbeendiges==
*[http://benbijnsdorp.info/tacitus.html Tacitus' Annaaln duur Ben Bijnsdorp umme zat noar t Hollaands]
*[http://users.skynet.be/oudheid/literatuur/tacitus.htm ne bladziede van] [http://users.skynet.be/oudheid/index.htm '''De klassieke Oudheid'''] [http://users.skynet.be/oudheid/literatuur/tacitus.htm besteed aan Tacitus]
*[http://www.tertullian.org/rpearse/tacitus/ {{Aut|R. Pearse}}, ''Tacitus and his manuscripts'', Tertullian.org, 2000-2005.]
* [http://janusquirinus.org/essays/Tiberius.html , ''Tacitus and Tiberius'', JanusQuirinus.org, 1994.] (Engels)
*[http://www.jerryfielden.com/essays/suetonius.htm - J. Fielden}}, ''Suetonius and the reign of Tiberius: a comparison with other sources'', JerryFielden.com, 2000.] (Suetonius en de regerige van Tiberius: ne vergeliekige met aandere weln (d.i. Tacitus, [[Cassius Dio]] en [[Velleius Paterculus]])) (Engels)


[[Kattegerie:Tweants artikel]]
[[Kattegerie:Romeins skriever]]
[[bg:Тацит]]
[[bn:কর্নেলিয়ুস তাকিতুস]]
[[br:Tacitus]]
[[ca:Tàcit]]
[[cs:Tacitus]]
[[cy:Tacitus]]
[[da:Tacitus]]
[[de:Publius Cornelius Tacitus]]
[[en:Tacitus]]
[[eo:Tacito (verkisto)]]
[[es:Tácito]]
[[et:Tacitus]]
[[eu:Publio Kornelio Tazito]]
[[fi:Tacitus]]
[[fr:Tacite]]
[[fy:Publius Kornelius Tasitus]]
[[gl:Tácito, Historiador]]
[[he:טקיטוס]]
[[hr:Tacit]]
[[hu:Tacitus]]
[[ia:Tacito]]
[[is:Tacítus]]
[[it:Publio Cornelio Tacito]]
[[ja:タキトゥス]]
[[ka:პუბლიუს კორნელიუს ტაციტუსი]]
[[ko:타키투스]]
[[la:Cornelius Tacitus]]
[[lt:Publijus Kornelijus Tacitas]]
[[lv:Gajs Kornēlijs Tacits]]
[[nl:Publius Cornelius Tacitus]]
[[no:Tacitus]]
[[pl:Publiusz Korneliusz Tacyt]]
[[pt:Públio Cornélio Tácito]]
[[ro:Tacit]]
[[ru:Публий Корнелий Тацит]]
[[simple:Tacitus]]
[[sk:Tacitus]]
[[sl:Tacit Kornelij]]
[[sq:Cornelius Tacitus]]
[[sr:Тацит]]
[[sv:Publius Cornelius Tacitus]]
[[th:แทซิทัส]]
[[tr:Tacitus]]
[[uk:Публій Корнелій Тацит]]
[[zh:塔西佗]]
