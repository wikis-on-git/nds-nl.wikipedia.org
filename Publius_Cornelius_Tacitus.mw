[[Bestaand: Gaius Cornelius Tacitus.jpg|thumb|right|200px|Publius Cornelius Tacitus]]

'''Publius Cornelius Tacitus''' (ong. [[50]] - [[120]]) was nen [[Romeinse Riek|Romeinsen]] geschiedenisoonderzeuker en skriewer en [[köjermeaister|sprekmeaister]]. Vake wördt hee neumd as n grötstn geschiedenisoonderzeuker van t Roomske Riek. Hee keus dudelik de [[republikein]]se regearingsvörm boawn de [[keaizer]]s. Hee beskreef keaizers net zo gewoon as t gewone volk en gavn doarumme ne gode kiek op t leawn van toen.

== Leawn ==
Tacitus wör wellicht in [[55]] n. Chr. geboorn in ne laandelike femilie oet Gallia Narbonensis ([[Fréjus]] of [[Vaison-la-Romaine]]) of [[Gallia Cisalpina]] ([[Padua]]). In [[77]] trouwdn hee met n dochter van n roadsman van det joar, [[Gnaius Lulius Agricola]]. Den wördt in [[84]] terugge haald oet [[Brittania]] duur [[Domitianus]]. Van Agricola wör doarnoa neet völle mear vernömn totdet hee oet de tied köm in [[93]]. Zinn oarfenis gung an Tacitus an de neuze vuurbie.

Mear toch wus Tacitus n goodn naam op te bouwn. Eankele joarn noa zin trouwn was hee woarskienlik al ''XX-vir'' (leaidsman van n priesterroad van 20 man). Van G. Alföldy keump t idee det Tacitus duur [[Titus]] is an eduudt as [[quaestor augusti]] (eenn den at de toosproakn van n keaizer skreef en vuurdreug), duur ne grafsteen an de [[Via Nomentana]] in [[Rome]]. Woarskienlik hef hee dit woark edoan van 80 - 82. Op n [[13 september|13en september]] [[81]] köm Titus oet de tied, en köm Tacitus in n [[Senaat]] as [[Homo Novus]] (eenn den as eerste oet zinne familie in n Senaat keump). Ook blik oet zin grafskrift det hee in 84 of 85 t anbod van börgemeaister van Rome ofsleug en direkt volksroadsman (''[[tribunus plebis]]'') wör. In 88 was hee ''vuurganger'' ([[praetor]]) in de rechtsproak en heurdn hee bie n priesterroad van Vieftene, woerduur at hee völle anzeen kreeg. In 89 wördt hee oet ezeundn noar ene van de Roomske proveensies. Hieroawer is neet völle bekeand.

Toen as keaizer [[Domitianus]] op [[18 september]] [[96]] wör umme bracht, wör Tacitus ekeuzn tot [[Consul Suffectus]] (vervangnd roadshear) vuur t joar [[97]]. Oonder n niejn keaizer [[Trajanus]] köm hee völle an geskiedenisskriewn too en beheurdn hee tot de politieke top. In 112 en 113 was hee leaidsman oawer de proveensie [[Asia]], wat nen slim gewilden post was. In ongevear 120 köm hee oet de tied.

== Woark ==
[[Bestaand:Lipsius manuscript.jpg|thumb|t vuurblad van ne oetgave van Tacitus zin woarkn in ne versie van [[Justus Lipsius]] oet [[1598]].]]

=== ''De vita et moribus Iulii Agricolae'' (''Agricola'') ===
''De vita et Moribus Iulii Agricolae of Agricola'' hef um en noabie de 30 bladziedn en beskrif zin skoonvaa Gnaius Lulius Agricola. Oet egeewn in [[98]], terwiel at Trajanus keaizer was.

Toch is t neet zomear ne [[leavnsbeskrieving|leawnsbeskriewige]], want Tacitus gebrok t leawnsverhaal van Agricolus um te loatn zeen wat [[Domitianus]] verkeerd deed en um [[Nerva]] en Trajanus te priezn. t Is neet maklik te leazn duur zinne oetgebreaide verslage van veeldtochtn, toosproakn en zinne oetgebreaide [[volksbeskriewiging|volksbeskriewige]] van [[Brittania]] en t volk wat doar woondn.

t Beukn hef ook spoers van [[köjerkeunst|vuurdrachtkeunst]], wat n kenmoark is van de stiel ''laudatio'', woertoo dit beukn heurt.

=== ''De origine et situ Germanorum'' (''Germania'') ===
[[De origine et situ Germanorum]] of ''Germania'' keump ook oet in 98. As eerste wördt doarin [[Germania]] en öar volk(er) besprökn, doarnoa de gebroekn en dan de verskeaidene Germaanse stamn. Hierumme is t book ne grote welle vuur oonderzeukers.

Tacitus vergelik de [[Germaan]]n met de [[Romein]]n. Hee wil zo de de leu kunnig maakn met de leafwiezn van de Germaann. Det was belangriek um te weetn, want in dee tied warn de Germaann ene van de grötste gevoarn vuur de Romeinn.

Dee moaln det n Romeinsn keaizer ewunn har van de Germaann dut hee van de haande as vearn dee at de keaizers zikzölf in t gat steukn. Ze warn volgens Tacitus dus grote onzin.

=== ''Dialogus de oratoribus'' ===
In 102 skreef hee de ''Dialogus de oratoribus'' vuur Lucius Fabius Lustus, n vervangnd roadshear van dee tied. Dit book haandelt zik um t verval van de vuurdrachtkeunst. Meestieds wördt dit woark ezeen as zin begin as geschiedenisskriewer en zin eande as meister in de vuurdrachtskeunst.

=== ''Historiae'' ===
''[[Historiae]]'' is t eerste van Tacitus zin grote en grötste geskiedenisbeskriewiges. An de haande van breewn tusken um en [[Plinius n Jongerdn|Plinius minor]] is n bepoald joartal vaste te steln. Zo is te leazn det hee in t joar 106 met t joar 79 an t beskriewn is, en det hee in 109 met [[Titus Flavius Domitianus|Domitianus]] zin beweend gangs is. In dit woark beskrif hee de geskiedenisse van t Romeinse Riek gedoernde t [[veerkeaizerjoar]] 69 en oonder t beweend van de [[Flavii]]. Dr wördt edacht det t woark oet ongevear twaalf of veerteen beuke besteund, mear doar beent dr nog mer veere van oawer, en t begin van t viefde.

== Skriefstiel ==
Tacitus skreef in t [[Zilverlatien]]. n Soort [[Latien]] wat nog völle klassieke kenmoarkn har, mear kleaine ofwieknde stielkenmoarkn har. t Wör gebroekt vanof ongevear 50 n. Chr.

== Oetgoande verbeendiges ==
* [http://benbijnsdorp.info/tacitus.html Tacitus' Annaaln duur Ben Bijnsdorp umme zat noar t Hollaands]
* [http://users.skynet.be/oudheid/literatuur/tacitus.htm ne bladziede van] [http://users.skynet.be/oudheid/index.htm '''De klassieke Oudheid'''] [http://users.skynet.be/oudheid/literatuur/tacitus.htm besteed aan Tacitus]
* [http://www.tertullian.org/rpearse/tacitus/ - R. Pearse, ''Tacitus and his manuscripts'', Tertullian.org, 2000-2005.]
* [http://janusquirinus.org/essays/Tiberius.html , ''Tacitus and Tiberius'', JanusQuirinus.org, 1994.] (Engels)
* [http://www.jerryfielden.com/essays/suetonius.htm - J. Fielden, ''Suetonius and the reign of Tiberius: a comparison with other sources'', JerryFielden.com, 2000.] (Suetonius en de regerige van Tiberius: ne vergeliekige met aandere weln (d.i. Tacitus, [[Cassius Dio]] en [[Velleius Paterculus]])) (Engels)

[[Kategorie:Tweants artikel]]
[[Kategorie:Romeins skriever]]

{{Link FA|ia}}
{{Link GA|eo}}
