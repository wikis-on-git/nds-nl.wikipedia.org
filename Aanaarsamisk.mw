{{etalage}}
{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;
!colspan="2" bgcolor="lightgrey"|<big>Aanaarsamisk</big>
|-
|Name  
|aanaarsamisk
|-
|Andere name(s)  
|inarisamisk 
|-
|Eygenname(s)  
|anarâškielâ, sämikielâ, anarâšsämikielâ
|-
|Sproaken in  
|[[Aanaar]], [[Finlaand|Finland]] 
|-
|Språkrebeed  
|[[Bestaand:Sami languages large 2.png|right|300 px|thumb|Vröere vorspreyding van de samisken språken,<br>in düüster dat aktuelle rebeed:<br>
1. [[süüdsamisk]]
2. [[ubmejensamisk]]
3. [[bidumsamisk]]
4. [[julevsamisk]]
5. [[noordsamisk]]
6. [[skoltsamisk]]
7. '''aanaarsamisk'''
8. [[kiilltsamisk]]
9. [[tersamisk]]]]
|-
|Antal spreakers 
|400  
|-
|Språkklassifikatioon  
|
* [[Uralisk]]
** [[Finno-ugriske språken|Finno-ugrisk]]
*** [[Finno-permiske språken|Finno-permisk]]
**** [[Wolgafinniske språken|Wolgafinnisk]] (vorölderd)
***** [[Finno-samiske språken|Finno-samisk]] (validiteet ümstreaden)
****** [[Samisk]]
******* [[Oustsamisk]] 
******** '''Aanaarsamisk''' 
|-
|Skrivt  
|[[Latynsk alfabeet]] 
|-
|Språkstatus
|aanaarsamisk is en officielle språke van de gemeynde Aanaar in Finland, blangen [[skoltsamisk]], [[noordsamisk]] un [[fins|finnisk]].
|-
|Språkkode ISO 639-1  
| -
|-
|Språkkode ISO 639-2  
|smn 
|-
|Språkkode ISO 639-3/DIS 
|smn 
|}

'''Aanaarsamisk''' (ouk ''inarisamisk'', eygenspråklik ''anarâškielâ'' or ''sämikielâ''), is en [[Samisk|samiske språke]], dee in de gemeynde [[Aanaar]] (ouk ''Inari'') in Noord[[finland]] sproaken wardt. Tosamen med [[skoltsamisk]], [[noordsamisk]] un [[fins|finnisk]] is aanaarsamisk eyne van de gemeynde Aanaar ear officielle [[taol|språken]].<ref>https://www.kotus.fi/kielitieto/kielet/saame</ref> De språke het üm un by 400 spreakers un wardt van de [[Unesco]] klassificeerd as ''severely endangered'' (stark bedrauwd/bedreigd).<ref>http://www.unesco.org/languages-atlas/index.php?hl=en&page=atlasmap</ref> En groute språke het aanaarsamisk lykers nynich weasen un de spreakertal laeg vormoodlik ouk in de besten tyden nich öäver 1000.<ref>Annika Pasanen. ''Kuávsui já peeivičuovâ 'Sarastus ja päivänvalo' - Inarisaamen kielen revitalisaatio''. Uralica Helsingiensia 9. Helsinki 2015, s. 86</ref> Aanaarsamisk höyrt tosamen med finnisk, [[Esties|eestnisk]] un [[Hongaars|ungarisk]] (''hungaarsk'') de [[uraliske språken|uralisken språken]] to.<ref>https://peda.net/p/puustlee/verkko2-ops16arkisto/2kjkmir/kielen-piirteit%C3%A4/sko/kielisukulaisuus</ref> In vorgelyk med de meyrsten europäisken språken is see morfologisk relativ kompleks: dat givt 9 [[kasus]] un de [[pronomen]] (''vöärnaamwöörde'') un [[waarkwoord|verben]] flekteret in 3 [[numerus|numeri]]: [[singulaar]] (''enkelvold''), [[duaal]] (''tweyvold'') un [[pluraal]] (''meyrvold''). Upto wyst sik in de fleksioon blangen den bruuk van [[anvöögsel]]s en heylen deyl variatioon so van de [[vokalen]] as ouk van de [[konsonanten]] in den woordstam sülven,<ref>Peter Morottaja, Petra Kuuva un Marja-Liisa Olthuis. ''Kielâkyeimi I Tekstâkirje''. Sämitigge 2011. 4. druk 2017, s. 69, 71–72 84, 99.</ref> eks. ''uuccâđ'' 'söken', ''uusâm'' 'ik söke', ''ocá'' 'hee/see söcht' or ''lekkâđ'' 'oapenen', ''leehâm'' 'ik oapene', ''liäk'ká'' 'hee/see oapent'.

==Historie==
In dat 20. jårhunderd hebbet dat invören van de algemeyne [[skoolplicht]] un de [[Tweede Wereldoorlog|tweyde werldkryg]] dat weddergeaven van de språke twüsken de generationen ünderbroaken un to en starke reduktioon van aanaarsamiskspreakers vöörd. Vöär de grouten distansen in Noordfinland un de slechten vorkeyrsvorbindings in de dunmålige tyd musten de kinder in [[woanskole]]n ünderkoamen un veale van süm kunden alleyn in de längeren skoolferien (''skoolvakanty'') torügge nå huus. Dårüm kunden süm de språke nich in de familen leyren un in de öävertal woanskolen weer dat spreaken van samisk up straf vorboaden. Jüst so weren ouk inholden uut de samiske kultuur nich deyl van dat [[kurrikulum]]. As volge hebbet veale samen, dee disse woanskolen döärloupen hebbet, med de eygen kinder later alleyn finnisk sproaken. As resultaat worde finnisk de språke van dat moderne leaven un aanaarsamisk vorbleev as språke van olde lüde.<ref>Annika Pasanen. ''Kuávsui já peeivičuovâ 'Sarastus ja päivänvalo' - Inarisaamen kielen revitalisaatio''. Uralica Helsingiensia 9. Helsinki 2015, s. 87–89, 95</ref> Vöär dat bewaren van de språke het de 1986 uprichtede organisatioon [[Anarâškielâ servi]] nich alleyn de tydskrivt ''Anarâš'' ruutgeaven, man het boavento in de laten 1990er dat [[språknest]]program in gang brocht un de [[ortografy]] voreynigd, wat beid en centrale rulle speald het in de [[revitalisering]].<ref>Marja-Liisa Olthuis. ''Uhanalaisen kielen elvytys: esimerkkinä inarinsaame''. Virittäjä 4/2003, s. 569–570</ref>

==Rechtlike situatioon==

De rechtlike status van aanaarsamisk un de anderen samisken språken in Finland wardt regeld in dat samiske språkrecht (aanaarsamisk ''säämi kielâlaahâ''), wat vöär de gemeynden [[Eanodat]] (fi. ''Enontekiö''), [[Aanaar]], [[Soađegilli]] (fi. ''Sodankylä'') un [[Ohcejohka]] (fi. ''Utsjoki'') geldt. Dårdöär wardt samiskspreakers dat recht tostån in interaktioon med de öäverheid de eygen språke to bruken. De öäverheid is upto vorplichted officielle berichten ouk in de samisken språken togänglik to maken. Is van de medwarkers nüms in de låge de upgåven up samisk uut to vören, mut en kostenlousen tolk- or öäversetterdeenst organiseerd warden.<ref>http://www.finlex.fi/fi/laki/ajantasa/2003/20031086</ref>

De samibarometer (noordsamisk ''Sámi giellabaromehter'', finnisk ''Saamebarometri'') ündersöking van dat [[justityministerium]] uut dat jår 2016 wyst man, wat de vörderings vaken in de praksis nich ümsetted wardet. Up de eyne kante kennet meyr as 50 percent van de samiskspreakers de eygen rechten laeg or gaar nich un de öäverheid informeert nich altyds öäver dat anbod van deensten up samisk. Up de ander kante is samiskkennis by de öäverheid stark begrensd un togang to deensten up samisk, sünderlik aanaarsamisk un skoltsamisk, hangt sodännig van de språkkennis van enkele medwarkers af.<ref>http://julkaisut.valtioneuvosto.fi/bitstream/handle/10024/78941/OMSO_39_2016_Saamebaro_120s.pdf?sequence=1&isAllowed=y</ref>

==Aanaarsamisk ünderwys==
Aktuel givt dat in Aanaar meyrdere aanaarsamiskspråkige [[kindergaarden]]s<ref>https://www.inari.fi/se_fi/palvalusah/cuovviittaspalvalusah/peivitipso/palvalusah.html</ref> un aanaarsamisk wardt bruked as ünderwysspråke in de [[grundskole]] (''basisskole'') van Aanaar.<ref>https://www.inari.fi/se_fi/palvalusah/cuovviittaspalvalusah/c2-8akoovlah/ohtalas-vuadu-c2-9akovla-aanaar-markkanist.html</ref> Studeren kan eyn aanaarsamisk as höyvdvak an dat Giellagas-instituut van de [[universiteet]] Oulu.<ref>http://www.oulu.fi/giellagas/node/47754#S%C3%A4mikiel%C3%A2</ref> As vrömdspråke kan eyn dat leyren in eynjårige intensivkursen an dat samiske skolingscentrum direktement in Aanaar<ref>http://www.sogsakk.fi/fi/Hakijalle/Koulutustarjonta/Inarinsaamen-kieli-ja-kulttuuri</ref> or van to huus uut in kostenlouse onlinekursen an de to dat skolingscentrum tohöyren virtuelle skole.<ref>http://www.sogsakk.fi/fi/Virtuaalikoulu/Virtuaalikoulun-hakijalle</ref>

==Aanaarsamisk in de media==
De språke is present in de ståtliken finsken [[media]] van [[Yleisradio Oy|Yle]]. Lykerveal dat neynen eygenen aanaarsamisken [[televisy|tv]]- or [[radio]]kanaal givt, wardet vorsküllen programmen komplet or deylwyse in disse språke produceerd. Van januaarmånd 2018 af an het dat nysprogram ''Yle Uđđâseh'' med Martta Alajärvi ouk en aanaarsamiske nysleaserske<ref>https://yle.fi/uutiset/osasto/sapmi/yle_uaseh_lohhojeh_onne_anaraskielan_tvst/10020361</ref> un upto wardt in dat radioprogram ''Sukkâršokki/Sohkaršohkka'' vöär junge lüde blangen noordsamisk ouk aanaarsamisk bruked.<ref>https://areena.yle.fi/1-1855911</ref> Rein aanaarsamiskspråkige programmen sint eks. de kinder-tv-serie ''Binnabánnaš''<ref>https://areena.yle.fi/1-4246552</ref> un dat radioprogram ''Anarâš saavah''.<ref>https://areena.yle.fi/1-4414424</ref>

De Anarâškielâ servi givt middewyle de tydskrivten ''Anarâš'' un ''Lostâ'' ouk online ruut un maakt de nyesten uutgåven up ear websteade togänglik.<ref>https://anaraskielaservi.fi/</ref>

==Alfabeet==
Aanaarsamisk bruukt dat [[Latainse alfabet|latynske alfabeet]] vorwyderd üm de bookstaven (''letteren'') Ââ, Čč, Đđ, Ŋŋ, Šš, Žž, Ää, Áá.<ref>Peter Morottaja, Petra Kuuva un Marja-Liisa Olthuis. ''Kielâkyeimi I Tekstâkirje''. Sämitigge 2011. 4. druk 2017, s. 64.</ref> 
{| style="font-family:Arial Unicode MS; font-size:1.4em; border-color:#000000; border-width:1px; border-style:solid; border-collapse:collapse; background-color:#F8F8EF"
| style="width:3em; text-align:center; padding: 3px;" | А а
| style="width:3em; text-align:center; padding: 3px;" | (Â â)
| style="width:3em; text-align:center; padding: 3px;" | B b
| style="width:3em; text-align:center; padding: 3px;" | C c 
| style="width:3em; text-align:center; padding: 3px;" | Č č
| style="width:3em; text-align:center; padding: 3px;" | D d
| style="width:3em; text-align:center; padding: 3px;" | Đ đ
| style="width:3em; text-align:center; padding: 3px;" | E e 
|-
| style="width:3em; text-align:center; padding: 3px;" | F f
| style="width:3em; text-align:center; padding: 3px;" | G g
| style="width:3em; text-align:center; padding: 3px;" | H h
| style="width:3em; text-align:center; padding: 3px;" | I i
| style="width:3em; text-align:center; padding: 3px;" | J j
| style="width:3em; text-align:center; padding: 3px;" | K k
| style="width:3em; text-align:center; padding: 3px;" | L l
| style="width:3em; text-align:center; padding: 3px;" | M m
|-
| style="width:3em; text-align:center; padding: 3px;" | N n
| style="width:3em; text-align:center; padding: 3px;" | Ŋ ŋ
| style="width:3em; text-align:center; padding: 3px;" | O o
| style="width:3em; text-align:center; padding: 3px;" | P p 
| style="width:3em; text-align:center; padding: 3px;" | R r
| style="width:3em; text-align:center; padding: 3px;" | S s
| style="width:3em; text-align:center; padding: 3px;" | Š š
| style="width:3em; text-align:center; padding: 3px;" | T t
|-
| style="width:3em; text-align:center; padding: 3px;" | U u 
| style="width:3em; text-align:center; padding: 3px;" | V v
| style="width:3em; text-align:center; padding: 3px;" | Y y
| style="width:3em; text-align:center; padding: 3px;" | Z z
| style="width:3em; text-align:center; padding: 3px;" | Ž ž
| style="width:3em; text-align:center; padding: 3px;" | Ä ä
| style="width:3em; text-align:center; padding: 3px;" | (Á á)
||
||
|}

==Grammatik==
De aanaarsamiske [[morfology]] is komplekser as dee van ear gröttere nåverspråke noordsamisk. Dat givt 9 kasus ([[nominativ]], [[genitiv]], [[akkusativ]], [[illativ]], [[lokativ]], [[komitativ]], [[abessiv]], [[essiv]] un [[partitiv]]) un 3 numeri (singulaar, duaal un pluraal). Tosätlik flekteret verben in 4 [[tempus|tempora]] ([[presens]] (''teagenwoordige tyd''), [[preteritum]] (''unvultoid vorleaden tyd''), [[perfekt]] (''vultoid teagenwoordige tyd'') un [[pluskwamperfekt]] (''vultoid vorleaden tyd'')) un 4 [[modus|modi]] ([[indikativ]] (''antounen wyse''), [[imperativ]] (''gebeden wyse''), [[konditionaal]] (''vöärwaerdlike wyse'') un [[potentiaal]] (''möäglikheidswyse'')). As in de anderen samisken språken un finnisk is en [[negatioonsverb]] in bruuk un as typisk vöär de samisken språken hebbet [[adjektiv]]en (''byvööglike naamwöörde'') distinkte [[attributiv]]- un [[predikativ]]formen.<ref>Peter Morottaja, Petra Kuuva un Marja-Liisa Olthuis. ''Kielâkyeimi I Tekstâkirje''. Sämitigge 2011. 4. druk 2017.</ref><ref>http://scripta.kotus.fi/www/verkkojulkaisut/julk56/Inarinsaamen_kieliopas.pdf</ref>

====Nomina====

=====Pronomina=====   
De pronomina flekteret in alle 9 kasus un 3 numeri, man van den partitiv eksisteert alleyn en singulaarform un by de personaalpronomina hebbet genitiv un akkusativ desülvige form. 
{| class="wikitable unsortable"
|-
!kasus || singulaar || duaal || pluraal 
|-
|nominativ || mun 'ik' || muoi 'wy twey' || mij 'wy (meyr as twey)'
|-
|genitiv || muu || munnuu || mii
|-
|akkusativ || muu || munnuu || mii
|-
|illativ || munjin || munnui || mijjân
|-
|lokativ || must || munnust || mist 
|-
|komitativ || muin || munnuin || miiguin
|-
|abessiv || muuttáá || munnuuttáá || miittáá
|-
|essiv || munen || munnun || minen
|-
|partitiv || muđe || ||
|}

De [[demonstrativpronomen|demonstrativpronomina]] (''anwysen vöärnaamwöörde'') hebbet den vorskeal twüsken genitiv un akkusativ holden man kennet neyne duaalform. Upto eksisteert hyr ouk van den essiv alleyn en singulaarform. Steit dat demonstrativpronomen vöär en substantiv, flekteert dat nich döär alle kasus. In en deyl wardt an steade de genitivform (in vetdruk) bruked.<ref>Peter Morottaja, Petra Kuuva un Marja-Liisa Olthuis. ''Kielâkyeimi I Tekstâkirje''. Sämitigge 2011. 4. druk 2017, s. 100.</ref>

{| class="wikitable unsortable" style="float: left; margin-right: 50px;
|-
!kasus || singulaar || pluraal
|-
|nominativ || taat 'dit' || taah 'disse'
|-
|genitiv || taan || tai 
|-
|akkusativ || taam || täid
|- 
|illativ || taas || taid
|-
|lokativ || täst || täin
|-
|komitativ || tain || taiguin
|-
|abessiv || taanttáá || taittáá
|-
|essiv || tänen ||
|-
|partitiv || täđe || 
|}

{| class="wikitable unsortable" 
|-
!kasus || singulaar || pluraal
|-
|nominativ || taat kyeli 'disse visk' || taah kyeleh
|-
|genitiv || taan kyele || tai kuolij
|-
|akkusativ || taam kyele || täid kuolijd
|-
|illativ || '''taan''' kuálán || taid kuolijd
|-
|lokativ || '''taan''' kyeleest || täin kuolijn
|-
|komitativ || tain kuolijn || '''tai''' kuolijguin
|-
|abessiv || '''taan''' kyelettáá || '''tai''' kuolijttáá
|-
|essiv || tänen kyellin ||
|-
|partitiv || täđe kyellid ||
|}

Altohoup kent dat aanaarsamiske 4 demonstrativpronomen: tot ''dat'', taat ''dit hyr (naeger by my)'', tiet ''dat dår (naeger by dy)'', tuot ''dat dår (wyder weg)''.

=====Substantiven=====
Jüstement so as de demonstrativpronomina flekteret substantiven alleyn in singulaar un pluraal un vöär essiv un partitiv givt dat neyne distinkten pluraalformen. De substantiven wardet ünderdeyld in fleksioonsklassen: tweysylvige (â-stam, e-stam, i~á-stam, o-stam, u/o-stam, i-stam, a-stam), drey- un vyvsylvige, kontraheerde un veersylvige.<ref>Matti Morottaja. ''Anarâškielâ ravvuuh''. Päikkieennâm kielâi tutkâmkuávdáš. Helsig 2007, s. 77–81.</ref> Twüsken disse fleksioonklassen ünderskeydet sik minder de brukeden anvöögsels, man meyr de munsters van stamvariatioon döär [[grådwessel]] by de konsonanten un vokaalwessel.

{| class="wikitable unsortable" style="float: left; margin-right: 50px;
|+tweysylvig e-stam
!kasus || singulaar || pluraal
|-
|nominativ || lakke 'hälvde' || laheh
|-
|genitiv || lahe || lohij
|-
|akkusativ || lahe || loohijd
|- 
|illativ || laakan || lohhijd
|-
|lokativ || lahheest || loohijn
|-
|komitativ || lohhijn || lohijguin
|-
|abessiv || lahettáá || lohijttáá
|-
|essiv || lakken ||
|-
|partitiv || lakked ||
|}

{| class="wikitable unsortable" style="float: left; margin-right: 50px;
|+tweysylvig i~á-stam
!kasus || singulaar || pluraal
|-
|nominativ || kyeli 'visk' || kyeleh
|-
|genitiv || kyele || kuolij 
|-
|akkusativ || kyele || kuolijd
|-
|illativ || kuálán || kuolijd
|-
|lokativ || kyeleest || kuolijn
|-
|komitativ || kuolijn || kuolijguin
|-
|abessiv || kyelettáá || kuolijttáá
|-
|essiv || kyellin ||
|-
|partitiv || kyellid ||
|}

{| class="wikitable unsortable" style="float: left; margin-right: 50px;
|+kontraheerd
!kasus || singulaar || pluraal
|-
|nominativ || olmooš 'minsk' || ulmuuh
|-
|genitiv || ulmuu || ulmui
|-
|akkusativ || ulmuu || ulmuid 
|-
|illativ || ulmui || ulmuid
|- 
|lokativ || ulmust || ulmuin
|-
|komitativ || ulmuin || ulmuiguin
|-
|abessiv || ulmuuttáá || ulmuittáá
|-
|essiv || olmožin ||
|-
|partitiv || olmožid ||
|}

{| class="wikitable unsortable"
|+veersylvig
!kasus || singulaar || pluraal
|-
|nominativ || jođádâh 'good wedder /<br>stråtentostand' || jođáduvah
|-
|genitiv || jođáduv || jođáduvâi
|-
|akkusativ || jođáduv || jođáduvâid
|-
|illativ || jođádâhân || jođáduvváid
|-
|lokativ || jođáduvâst || jođáduvâin
|-
|komitativ || jođáduvváin || jođáduvâiguin
|-
|abessiv || jođáduvttáá || jođáduvâittáá
|-
|essiv || jođádâhhân ||
|-
|partitiv || jođádâhhâd ||
|}

=====Adjektiven=====
======Attributive un predikative bruukwyse======
So as ouk de anderen samisken språken ünderskeydt aanaarsamisk by de adjektiven twüsken attritutive un predikative bruukwyse. In de attributive bruukwyse steit dat adjektiv direktement vöär dat substantiv, wat dat modificeert. De attributive form wardt nich wyder flekteert un by de meyrsten adjektiven endt de attributive form up ''-s'' or ''-â'':

* Taat lii kuhes tekstâ. ''Dit is en langen tekst.''
* Mun luuvâm kuhes teevstâ. ''Ik lease en langen tekst.''

In de predikative bruukwyse flekteret adjektiven nå maneer van de substantiven:

* Tekstâ lii kukke. ''De tekst is lang.''
* Teevstah láá kuheh. ''De teksten sint lang.''

======[[Komparatioon]]======
Adjektiven köänet twey wydere komparatioonsformen (''vorgelykingsformen'') bilden, den komparativ up ''-b'' un den superlativ up ''-mus'' or ''-mos''. Ouk hyr geldt, dat adjektiven in attributive bruukwyse nich wyder flekteerd wardet, man de attributivform is normalerwyse med de predikative grundform öävereyn.

{| class="wikitable unsortable"
|-
!komparatioonsform || 'lang' || 'kört' || 'smuk' || 'grout' || 'lüt' || 'langsåm' || 'dum'
|-
|positiv predikativ || kukke || uánihâš || muččâd || styeres || ucce || hiđes || tuávkki
|-
|positiv attributiv || kuhes || uánihis || mučis || stuorrâ || uces/uccâ || hiđes || tuávhis
|-
|komparativ || kuhheeb || uánihub || muččâdub || stuárráb || ucceeb || hitásub || tuávhib
|-
|superlativ || kuhemus || uánihumos || muččâdumos || stuárráámus || ucemus || hitásumos || tuávhimus
|}

Wardet twey saken vorgeleaken, vorbindt eyn disse med ''ko''. By gelyk groute, lange, lütte, ... saken wardt vöär dat adjektiv noch ''siämmáá'' 'gelyk' or ''nuuvt'' 'so' bruked:

* Lii-uv anarâškielâ '''siämmáá/nuuvt väädis ko''' nuorttâlâškielâ? ''Is aanaarsamisk '''so swår as''' skoltsamisk?''
* Taat kiäinu lii '''kuhheeb ko''' tuot. ''Disse weg is '''länger as''' de dåre.''

By superlativformen wardt vaken dat woord ''puoh'' 'alle' vöärsetted:

* Tust lâi ('''puoh''') '''pyeremus''' iävtuttâs. ''Du hadst den ('''aller''')'''besten''' vöärslag.''

======Afledding van adverben======
Van adjektiven kan eyn med helpe van anvöögsels adverben afledden. Adjektiven med drey- or veersylvige or kontraheerde stämme up ''-š'' bruket dat anvöögsel ''-ávt'' un adjektiven med tweysylvige or de öävrigen kontraheerden stämme dat anvöögsel ''-ht''. En uutsündering is dat adjektiv ''pyeri'' 'good', woneam dat tohöyren adverb ''pyereest'' luudt.<ref>Peter Morottaja, Petra Kuuva un Marja-Liisa Olthuis. ''Kielâkyeimi I Tekstâkirje''. Sämitigge 2011. 4. druk 2017, s. 92</ref> De vorskealen twüsken disse twey gruppen wyset sik ouk düüdlik, woneyr eyn adverben van de komparativ- un superlativformen bildt. Hyr givt dat näämlik systematiske ünderskeden in den stam direktement vöär dat anvöögsel.

{| class="wikitable unsortable"
|+drey- un veersylvige un kontraheerde up ''-š''
|-
!komparatioonsform || hiđes 'langsaam' || jotteel 'gauw' || táválâš 'normaal' || čielgâs 'klår'
|-
|adv. positiv || hitás'''ávt''' || jotel'''ávt''' || távál'''ávt''' || čielgâs'''ávt'''
|-
|adv. komparativ || hitásubboo'''ht''' || jotelubboo'''ht''' || táválubboo'''ht''' || čielgâsubboo'''ht'''
|-
|adv. superlativ || hitásumos'''ávt''' || jotelumos'''ávt''' || táválumos'''ávt''' || čielgâsumos'''ávt'''
|}

{| class="wikitable unsortable"
|+tweysylvige, öävrige kontraheerde un ''pyeri''
|-
!komparatioonsform || pyeri 'good' || hyeni 'slecht' || älkkee 'licht' || härvi 'dün bevölkerd'
|-
|adv. positiv || pyeree'''st''' || hyenee'''ht''' || älkke'''ht''' || häärvi'''ht'''
|-
|adv. komparativ || pyerebe'''ht''' || hyenebe'''ht''' || älkkeebe'''ht''' || härvibe'''ht'''
|-
|adv. superlativ || pyeremus'''ávt''' || hyenemus'''ávt''' || älkkeemus'''ávt''' || härvimus'''ávt'''
|}

=====Talwöörde=====

{| class="wikitable unsortable" style="float: left; margin-right: 50px;
|-
! || kardinaaltal || ordinaaltal
|-
|0 || nollá || nolláád
|-
|1 || ohtâ || vuossâmuš
|-
|2 || kyehti || nubbe
|-
|3 || kulmâ || kuálmád
|-
|4 || nelji || niäljád
|-
|5 || vittâ || viiđâd
|-
|6 || kuttâ || kuuđâd
|-
|７ || čiččâm || čiččâd
|- 
|8 || käävci || káávcád
|-
|9 || oovce || oovcád
|-
|10 || love || lovváád
|-
|11 || ohtnubáloh || ohtnubálovváád
|-
|12 || kyehtnubáloh || kyehtnubálovváád
|-
|13 || kulmânubáloh || kulmânubálovváád
|-
|14 || neljinubáloh || neljinubálovváád
|-
|15 || vittnubáloh || vittnubálovváád
|-
|16 || kuttnubáloh || kuttnubálovváád
|-
|17 || čiččâmnubáloh || čiččâmnubálovváád
|-
|18 || käävcinubáloh || käävcinubálovváád
|-
|19 || oovcenubáloh || oovcenubálovváád
|-
|20 || kyehtlov || kyehtlovváád
|}
 
{| class="wikitable unsortable"
|-
! || kardinaaltal || ordinaaltal
|-
|21 || kyehtilovohtâ || kyehtlovváádvuossâmuš
|-
|22 || kyehtilovkyehti || kyehtlovváádnubbe
|-
|23 || kyehtilovkulmâ || kyehtlovváádkuálmád
|-
|24 || kyehtilovnelji || kyehtlovváádniäljád
|-
|30 || kulmâlov || kulmâlovváád
|-
|40 || neljilov || neljilovváád
|-
|50 || vittlov || vittlovváád
|-
|60 || kuttlov || kuttlovváád
|-
|70 || čiččâmlov || čiččâmlovváád
|-
|80 || kähcilov || kähcilovváád
|-
|90 || ohcelov || ohcelovváád
|-
|100 || čyeti || čuáđáád
|-
|101 || čyetiohtâ || čuáđáádvuossâmuš
|-
|120 || čyetikyehtlov || čuáđáádkyehtlovváád
|-
|200 || kyehtičyeđe || kyehtičuáđáád
|-
|220 || kyehtičyetkyehtlov || kyehtičuáđáádkyehtlovváád
|-
|300 || kulmâčyeđe || kulmâčuáđáád
|-
|400|| neljičyeđe || neljičuáđáád
|-
|1000 || tuhháát || tuháttâd
|-
|1000000 || miljovn || miljovnâd
|}

Wardet talwöörde tosamen bruked med substantiven, ståt disse substantiven nich in den pluraal, man - afhängig van de tal - in vorsküllen kasus in den singulaar:<ref>Peter Morottaja, Petra Kuuva un Marja-Liisa Olthuis. ''Kielâkyeimi I Tekstâkirje''. Sämitigge 2011. 4. druk 2017, s. 97</ref>

* achter de 1 in den nominativ singulaar: ohtâ olmooš ''eyn minsk'', ohtâ peenuv ''eyn hund''
* achter 2 bet 6 in den genitiv singulaar: kyehti ulmuu ''twey minsken'', nelji pennuu ''veer hunden''
* achter de 7 un höygere tallen in den partitiv: čiččâm olmožid ''söäven minsken'', oovce pennud ''neagen hunden''

== Referensen == 
<references />

{{Dialekt|hst||Nysassiske Skryvwyse}}

[[Kategorie:Taol]]
[[Kategorie:Finlaand]]
