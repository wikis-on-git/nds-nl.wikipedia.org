[[Ofbeelding:YellowwareSpittoon.jpg|thumbnail|200px|right|thumb|Een 19e eeuwse kwispeldoor, uut Amerika]] 
Een '''kwispeldoor''' is een spiejpotjen of een bakjen um in te spiejen. 't Is bedoeld um [[spieje]] en [[sliem]] uut de [[mond]] in op te vangen. Vrogger stungen der in kefees soms kwispeldoors waor oek de ressen [[pruumtebak]] in uut-espiejd konnen wonnen.

Kwispeldoor is of-eleid van 't [[Portugees|Portugese]] woord ''cuspidor'', dat spiejpotte betekent. 't Woord en 't gebruuk um een potte veur 't spiejen te gebruken, kwam via de [[VOC]] naor Nederlaand. Een deel van [[Indië]] was véúr de verovering deur Nederlaand in hanen van de Portugezen - de zeeluui en haandelaren nammen de 'cuspidor' van ze over. 

Vake zag een kwispeldoor der uut as een vaoze, ze wanen meestentieds van (versierd) [[diggelwark]], [[keuper]] of [[email]]. 

In de [[19e eeuw]] was spiejen in [[Europa (continent)|Europa]] neet zo netjes meer. To verschenen oek de bordjes ''Niet spuwen'' (neet spiejen) in bieveurbeeld trams, treinen, karken en kefees. Want in openbaore ruumtes spiejen, dat du-j neet. 

In grote delen van [[Azië]] is spiejen in 't openbaor nog heel gewoon. Alles wat ofval is, mut uut 't lief, vient de Aziaat. In Azië vie-j daorumme nog de heeltied spiejbakken. Sins 't begin van de [[21e eeuw]] prebeert [[Volksrippebliek China|China]] 't spiejen in 't openbaor an te pakken. Dit dut China um een goeie indrok te maken op toeristen en toekomstige zakeluui. 

== Nedersaksisch ==
* [[Urkers]]: ''kwispeldoor''
* [[Veluws]]:
** ''kwispeldoor''
** ''kwispedoor'' ([[Epe]], [[Vaossen]], [[Lieren]], [[Barreveld (daarp)|Barreveld]])
** ''spuugbak'' ([[Apeldoorne (stad)|Apeldoorne]])
** ''spuigbak'' ([[Epe]])
** ''spuwbakje{{small()|n}}'' ([[Putten]])
** ''spiejbak''
** ''spijbak, speebak'' ([[Attem]])
** ''speejbakje'' ([[Terwolde]])
** ''tufbak''
** ''kwalsterpötjen'' ([[Lieren]])

{{Commonscat|Spittoons}}

[[Kattegerie:West-Veluws artikel]]
[[Kattegerie:Tebak]]

[[af:Spoegbakkie]]
[[bg:Плювалник]]
[[ca:Escopidora]]
[[de:Spucknapf]]
[[en:Spittoon]]
[[fr:Crachoir]]
[[he:מרקקה]]
[[id:Tempolong]]
[[it:Sputacchiera]]
[[nl:Kwispedoor]]
[[no:Spyttebakke]]
[[pl:Spluwaczka]]
[[ro:Scuipătoare]]
[[sr:Пљуваоница]]
[[sv:Spottkopp]]
[[zh:痰盂]]
[[zh-yue:痰罐]]
