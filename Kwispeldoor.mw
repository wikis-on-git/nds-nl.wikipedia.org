Een '''kwispeldoor''' is een spiejpotjen of een bakjen um in te spiejen, bedoeld um een overvleud an [[spieje]] en [[sliem]] uut de [[mond]] in op te vangen. Vrogger stungen in kefees soms kwispeldoors waor oek de resten [[pruumtebak]] in uut-espiejd konnen wonnen.

Kwispeldoor is of-eleid van 't [[Portugees|Portugese]] woord 'cuspidor', dat spiejpotte beteken. 't Woord en 't gebruuk een potte veur 't spiejen te gebruken, kwam via de [[VOC]] naor Nederlaand. Een deel van Indië was véúr de verovering deur Nederlaand in hanen van de Portugezen - de zeeluui en haandelaren nammen de 'cuspidor' van ze over. 

Vake zag een kwispeldoor deruut as een vaoze, ze wanen meestentieds van (versierd) [[eerdewark]], [[keuper]] of [[email]]. 

In de [[19e eeuw]] was spiejen in [[Europa]] neet zo netjes meer. To verschenen oek de bordjes `Niet spuwen' in bieveurbeeld trams, treinen, karken en kefees. Want in openbare ruumtes spiejen, dat dung je neet. 

In grote delen van [[Azië]] is spiejen in 't openbaar nog heel gewoon. Alles wat ofval is, mut uut 't lief verwiederd wonnen, vien de Aziaat. In Azië vie-j daorumme nog steeds spiejbakken. Sinds 't beginne van de [[21e eeuw]] prebeer [[China]] 't spiejen in 't openbaar an te pakken. Dit dut China um een goeie indrok te maken op toeristen toekomstige zakeluui. 

[[Kattegerie:West-Veluws_artikel]]
[[Kattegerie:Tebak]]

[[bg:Плювалник]]
[[de:Spucknapf]]
[[en:Spittoon]]
[[he:מרקקה]]
[[id:Tempolong]]
[[it:Sputacchiera]]
[[nl:Kwispedoor]]
[[sv:Spottkopp]]
