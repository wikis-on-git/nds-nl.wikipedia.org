{{Medisk artikel}}
[[Ofbeelding:Mud baths at Saki (8612609077).jpg|thumb|right|300px|Therapeutische modderbaden in 't Saki-sanatorium in [[Jevpatorija]], de [[Krim]], rond 1920]]
'''Balneologie''' (van [[Latien]] ''balneum'', bad), ok wal '''balneotherapie''', is een vörm van [[therapie]] deur middel van baden, vandage de dag vake in praktijk ebracht in [[kuuroord|kuuroorden]]. Der is aoverlap mit [[hydrotherapie]], mar de beiden bint niet krek 't zölfde.

Der kan hiet of kold water gebruukt wörden, der kan massage plaatsevienden mit bewegend water, en der kan spraoke wezen van ontspanning of juust van stimulering. 't Veur de therapie gebruukte [[mineraalwater]] in kuuroorden is vake rieke an mineralen zoas [[siliciumdioxide|silica]], [[zwevel]], [[seleen]] en [[radium]]. Ok kump der bij de behandeling wal ies klei (fangotherapie) of modder kieken.

Balneologie wördt inezet veur een beste bulte ziektes en mankering, waoronder [[artritis]], hoedsandoenings en [[fibromyalgie]]. Een literetuurstudie uut 2009 kwaamp töt de gevolgtrekking det der niet genog wissigheid is aover de warkzemheid van balneologie.<ref>Falagas, M.E. c.s. (2009), 'The therapeutic effect of balneotherapy: Evaluation of the evidence from randomized controlled trials', ''International Journal of Clinical Practice'' 63 (7): 1068–84.</ref>

==Soortementen behandeling==
Vörmen van balneologische behandeling bint onder meer:

*'''Bewegingsbad''': water wördt inezet um de spieren te starken en veur de deurbloeding.
*'''Dennenaoldenbad''': bij 't water wördt aromatische eulies uut dennenaolden edaone, onder meer tegen slaopeloosheid.
*'''Inaosemingsbad''': water van 37 graoden wördt anevuld mit [[etherische eulie|etherische eulies]], veur de lochtwegen.
*'''Joodbad''': baden in [[jodide|jodideholdend]] water, waorbij de hoed de jodide opnemp.
*'''Kleibad''': klei van tussen de 28 en 38 graoden wördt van de voeten töt de haals anebracht tegen hoedsperblemen.
*'''Koolzoerbad''': baden in [[koolstofdioxide|koolstofdioxideholdend]] water veur de deurbloeding.
*'''Modderbad''': veur deurbloeding van hoed en spieren en tegen hoedsandoenings as [[psoriasis]], [[eczeem]] en [[acne]].
*'''Spanningsbad''': een elektrische stroom wördt deur 't water evoerd, wat mut hölpen tegen spierperblemen en [[rimmetiek]].
*'''Zoerstofbad''': baden in water daoras [[zoerstof (element)|zoerstof]] bij edaone wördt.
*'''Zwevelbad''': baden in [[diwaterstofsulfide|diwaterstofsulfideholend]] water, tegen psoriasis en eczeem.

==Verwiezings==
<div class="references-small">
<references>
</references>
</div>

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Geneeskunde]]
[[Kategorie:Ontspanning]]
