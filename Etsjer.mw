{{Plaatse
| soorte = Stad
| bestansnaam vlagge = 
| bestansnaam wapen = HUN Ecser COA.jpg
| region = HU-PE
| breedtegroad = 47/26/30/N
| lengtegroad = 19/19//E
| inwoners = 3.552
| doatum inwoners = 2008
| oppervlak = 13.1
| oppervlak laand =
| oppervlak woater =
| gemeente =
| dichtheid =
| verkeersoader = 
| netnummer =
| postcode = 2233
| webstee = http://www.ecser.hu/
}}
'''Etsjer''', of '''Ecser''', in et [[Slovaaks]] '''Ečer''' eheetn, is ne plaatse in de [[Hongarije|Hongoarse]] previnsie [[Pest (comitaat)|Pest]]. De plaatse hef 3.552 inwonners woarvan n deel tot de Slovaakse minderheid binnen Hongarije beheurt. Ecser ligt vlakbi-j den internationalen lochhaavn [[Ferihegy International Airport]] en is met ne spoorliene, de liene Budapest-Újszász-Szolnok, en ne autobane met Budapest verbondn.

Ecser greanst an de gemeenten [[Maglód]], [[Vecsés]], [[Gyömrő]] en [[Üllő]].

==Geskiedenisse==
Ecser wodden op [[15 december]] [[1315]] veur et earst in n eskreven stuk eneumd. De plaatse is older; in 896 zol volgens ne legende den Magyaarsen prins [[Arpad]], den zien Aziatiese volk et Donaugebeed binnenleiddn, teggen ne eeke oet-erust hebbn. Toon e vroog hoo-t den plek heetten en vernam dat r ginnen topografiesen naam bekend was, zei-t e "neum t dan eeke". "Cser" is [[Hongaars]] voor [[eek (boom)|eeke]]. 

Tiedens de eeuwenlange Ottomaanse oaverheersing van Hongarije ([[1526]]-[[1686]]) wodden et darp helemoal verloaten moar in [[1669]] vestigdn de earste inwonners zich weer in Ecser. In de onafhankelekheidsstried onder anvoering van [[Rákóczi]], [[1703]]-[[1711]], leaverden Etsjer elf soldoaten.

Et Hongoarse platteland was tot in de [[19e eeuw]] n [[feodalisme|feodaal]] ericht gebeed en de darpen waarn et bezit van [[adel]]leke [[grootgrondbezit]]ters, de zogeneumde [[magnaat|magnaten]]. Ecser was in et bezit van graaf [[Antal Grassalkovich]] den in de vrogge [[17e eeuw]] Slovaken noar et darp haalden. Dat is den oarzaak van de Slovaakse minderheid.

Et darp steet in Hongari-je bekend om ziene monumentale [[Katheliek|kattelieke]] karke uut 1740 en nen [[volksdans]], de 
"Ecseri lakodalmas" of Ecserse boern-broedlagte. De karke, den dans en de mythiese eeke hebt ne plaatse ekreggen in et woapen van Ecser.

Zoals zovölle Europese steadn en gemeentn is ok Etsjer nen [[steedenband]] an-egoane. De Hongaren koazen veur [[Zlaté Klasy]] in [[Slovakije]] en [[Kumbağ]] in Turkije.

[[Kattegerie:Achterhooks artikel]]
[[Kattegerie:Plaatse in Hongari-je]]
