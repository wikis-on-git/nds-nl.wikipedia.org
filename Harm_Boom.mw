__NOTOC__

'''Harm Boom''' ([[Grambarge]], [[Oaveriessel]], 1810 - 1885) was een [[Drèents]]talige schriever.

Boom hef onderwiezer ewest ien [[Almelo]], [[Raolte]] en [[Kampen]]. Daornao weur-e kruidenier ien [[Koevern]]. Vanof 1845 was hi'j verslaggever en riddecteur bi'j een koppel kraanten iene [[Raandstad]].

Ien 1859 verstigen Boom hom ien [[Assen]], daoras hi'j stokkies en fulletons skreef veur Drèentse [[kraante]]n. Mit [[D.H. van der Scheer]] en [[A.L. Lesturgeon]] skreef hi'j ''[[Drenthe in vlugtige en losse omtrekken geschetst, door Drie Podagristen]]'', (1842-1847), een cultureel reisboek oaver [[Drenthe]] (podagristen bint mèensen mit jicht an de tonen). Ok was hi'j riddacteur van almanaks, skreef-e novellen en was hi'j ien van de eerste skrievers van verhalen die helegaor ien 't Drèents esteld waren.

Hier bint wat kenmaarken van Booms dialect ien zien verhaal ''Berend Veltink oet 't Emmer kerspel op reize nao Grönningen um 't peerdespul van Carré te zien en wat hum daorbij overkwam, hen en weerum'':

=====Vörms van 't waarkwoord weden/zi'jn=====
* Klapt ook niet ieder oogenblik in de haande, net as of ie niks gewend '''zint''' en wacht daor met tot al 't volk het döt. Die alleenig bliede is, holt ze veur en sukkel.
* Zörge dan das te 's mörgens vrog genog an het staotsjejon '''bist'''

=====Voltooid deelwoord=====
* ...mien vrouw hemmelde de keuken wat op, zooas ze nou al vieftien jaor '''daon''' hef.
* 'Onmeugelijk,' zee onze jonge, 'want zesse kan niet '''ofetrokken''' worden van vieve.'
* 'Aje '''oferoepen''' wordt, mueje met de fermilie schoone leije hebben' - zee mien moeder aaltied.

=====Veurnaamwoorden=====
* Wat hef '''ie''' lest zegt, toen '''je''' zien stemme vreugen um as olderlink in 't hok te zitten?
* 'Hier vrouw' - zee ik - ' 't piepte '''dij''' van nacht in de börst, net as en örgeltien dat van de wieze is - drink is!'
* '''Dou''' kanst in 't bedde wel een plakkien stoete en een entien worst opeten, dak '''dij''' in een blauwe buusdoek zal knuppen en wat er over blif, laot dat liggen, 't zal zien man wel vinden.
* ...op de middelste beestemaondag te Coevorden, koop ik '''dy''' een nij sponsien en de meid krig dan 't olde.
* ''''Ie''' mossen te hoes blieven, want ik hebben met '''oe''' 't een en ander te verhakstukken'.
* '...denke an '''dien''' wettige, eenige vrouw in 't loeg'.

=====Lidwoordweglaotinge=====
* Praot met geen mense '''in tente.'''

=====Klinkers=====
* oet
* hoes
* rugge
* paor
* mekaor

=====Fraanse ienvloed=====
* Ik wol, toen we trouwt waren, veur in [bedde liggen], maor Jaaije was ter bepaold tegen. 't Heurde zoo niet.
Vrueg ik: 'Waorumme niet?' dan zee ze altied: 'Habakuk negen'. Ik kun tegen Habakuk niet '''resoneeren''' en stapte achter in.
