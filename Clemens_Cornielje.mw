[[File:2011-03-02 provinciehuis arnhem 17.JPG|thumb|Clemens Cornielje, 2011]]
'''Clemens Gerard Antoon Cornielje''' ([[Lobith]], [[10 juni]] [[1958]]) is nen [[Nederland]]sen [[politikus]].

Cornielje is den zunne van den [[börgemeister]] van de veurmoalige [[gemiente (bestuur)|gemeente]] [[Angerlo]]. Hi-j deurleep de middelboare skole in [[Zaender]] en volgden doarnoa de leroarenopleiding [[biologie]] en [[wiskunde]] in [[Nimwaege]]. Van [[1981]] tot [[1983]] warken hi-j als leroar.

Hi-j was al jong politeek aktief ezeen zien lidmoatschap van de [[JOVD]]. Noa 1983 wöd hi-j medewarker van de [[Volksparti-je veur Vri-jheid en Demokrasie|VVD]]-fraksie in de [[Tweede Kamer der Stoaten-Generoal|Tweede Kamer]]. Van [[1988]] tot [[1989]] was e politeek roadgaever van toonmoalig vicepremier [[Rudolf de Korte]]. Doarnoa, tot ziene eigen verkiezing as lid van de Tweede Kamer in [[1994]], was hi-j heufd veurlichting van de VVD-fractie.

As kamerlid untwikkelden Cornielje zich tot [[onderwies]]specialist. Tweemoal, in [[2002]] en [[2003]], hopten hi-j deur zienen parti-jleider te wodden veuredragen veur et [[stoatssecretoaris (Nederlaand)|stoatssekretoaris]]schap van onderwies. Beide keren wodden hi-j passierd deur [[Annette Nijs]].

Cornielje verzetten zich teggen de harde liene op et gebeed van [[integratie]] zoas dee in-ezat wodden deur [[Ayaan Hirsi Ali]] en [[Geert Wilders]]. Zo was hi-j fel teggen de ofschaffing van [[:nl:s:Nederlandse grondwet/Hoofdstuk 1#Artikel 23|Artikel 23]] van de [[Groandwet]], woarin de vri-jheid van onderwies wöd eraegeld.

Cornielje is altied oppen ewest ovaer ziene [[homoseksualiteit]] en hef zich veural in de joaren 90, toen wodden eproat oaver de openstelling van et huwelek veur poaren van hetzelfde geslacht, in-ezat veur gelieke rechten veur [[hetero]]'s en [[homo]]'s. Ok hef hi-j epleit veur meer andach veur homoseksualiteit in et onderwies. Hi-j is lid van et Comité van Anbaeveling van [[Stichting Yoesoef]], et meld- en informasiepunt [[Islam]] en homoseksualiteit.

Cornielje wodden in [[2005]] beneumd tot [[Commissoaris van de Könningin]] in de previnsie [[Gelderlaand]], as opvolger van [[Jan Kamminga]].

{{DEFAULTSORT:Cornielje, Clemens}}
[[Kattegerie:Achterhooks artikel]]
[[Kattegerie:Tweede Kamerlid]]

[[nl:Clemens Cornielje]]
