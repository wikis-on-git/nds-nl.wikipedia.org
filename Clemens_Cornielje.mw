'''Clemens Gerard Antoon Cornielje''' ([[Lobith]], [[10 juni]] [[1958]]) is nen [[Nederlaand]]s [[politicus]].

Cornielje is den zunne van den [[burgemeister]] van den veurmoaligen [[gemeente]] [[Angerlo]]. Hi-j deurleep den middelboaren skoole in [[Zeander]] en volgden doarnoa den leroarenopleiding [[biologie]] en [[wiskunde]] in [[Nimwaege]]. Van [[1981]] tot [[1983]] warkten hi-j als leroar.

Hi-j was al jöng politeek aktief ezieen zien lidmoatschap van den [[JOVD]]. Noa 1983 wöd hi-j medewarker van den [[Volkspartie veur Vri-jheid en Demokrasie|VVD]]-fraksie in den [[Tweeden Kamer der Stoaten-Generoal|Tweeden Kamer]]. Van [[1988]] tot [[1989]] was hi-j politeek roadgeaver van toonmoalig vicepremier [[Rudolf de Korte]]. Doarnoa, tot zien eigen verkiezing as lid van den Tweeden Kamer in [[1994]], was hi-j heufd veurlichting van den VVD-fractie.

As kamerlid untwekkelden Cornielje zich tot [[onderwies]]specialist. Twee keer, in [[2002]] en [[2003]], hoopten hi-j deur zien partieleider te wödden veuredroagen veur et [[stoatssecretoaris (Nederlaand)|stoatssecretoaris]]schap van onderwies. Beide keren wöd hi-j passierd deur [[Annette Nijs]].

Cornielje verzetten zich teggen den harden liene op et gebeed van [[integratie]] zoas dee wöd in-ezet deur [[Ayaan Hirsi Ali]] en [[Geert Wilders]]. Zo was hi-j fel gekant teggen den ofschaffing van [[s:Nederlaands_grondwet/Hoofdstuk 1|Artikel 23]] van den [[Groandwet]], woarin den vri-jheid van onderwies wödt ereageld.

Cornielje is altied oppen ewest ovaer zien [[homoseksualiteit]] en hef zich veural in den joaren 90, toen wödden eproat oaver den openstelling van et huwelek veur poaren van hetzelfden geslacht, in-ezet veur gelieke rechten veur [[hetero]]'s en [[homo]]'s. Ok hef hi-j epleit veur meer andacht veur homoseksualiteit in et onderwies. Hi-j is lid van et Comité van Anbeaveling van [[Stichting Yoesoef]], et meld- en infomasiepunet [[Islam]] en homoseksualiteit.

Cornielje wöd in [[2005]] beneumd tot [[Commissoaris van den Könningin]] in den proveensie [[Gelderlaand]], as opvolger van [[Jan Kamminga]].

[[Kattegerie:Politikus]]
[[Kattegerie:Achterhooks_artikel]]

[[nl:Clemens Cornielje]]
