[[Ofbeelding:Asselt.jpg|thumb|250px|Stephanuskarke in Asselt]]
[[Ofbeelding:Hasselt stroate.jpg|thumb|250px|Asselter straote]]'''Asselt''' ([[Nederlaands|Nederlaans]]: ''Hasselt'') is een [[Stad (woonstee)|stad]] in de gemiente [[Zwärtewäterlaand]], in de [[Nederlaand|Nederlaanse]] [[pervincie|pervinsie]] [[Oaveriessel|Overiessel]], elegen an 't [[Zwärte Wäter]].

Asselt is ontstaon in de [[9e eeuw]]. In [[1252]] kreeg 't stadsrechten. 't Kenaal de [[Dedemsvaort (kenaol)|Dedemsvaort]] leup vrogger van de [[Vechte]] bi'j [[Grambarge]]n tot an Asselt. In de jaoren zestig bint grote dielen van 't kenaal edempt.

Tot 2001 was Asselt een zelfstandige [[gemiente (bestuur)|gemiente]], daornao gong 't mit de buurgemienten [[Gällemuun]] en [[De Sluus]] op in [[Zwärtewäterlaand]]. 't [[Gemeentehuus|Gemiente-uus]] van Zwärtewäterlaand stet in Asselt.

In de leste weke van de zomervekaansie veur de basisskoelen viert ze in Asselt 't [[Euifeest]]. Vrogger wördden mit 't Euifeest de geslaagde oogst evierd. Tegenswoordig bint der wedstrieden, concerten, versierde straoten, een braderie, een karmis, een gezamelijk mörreneten en de verkiezing van 'Miss Euifeest'.

In 2004 was Asselt te zien in tillevisiereclames van de ministeries van [[Ministerie van Verkeer en Wäterstaot|Verkeer en Wäterstaot]] en [[Ministerie van VROM|VROM]] veur de promosie van ''Het Nieuwe Rijden'' (mit de slagzinne: ''moderne tieden, tied veur 't nije rieden''). In disse reclames bint de breurs Ko en Luuk Doeks (''De Doeks uut Asselt'') wat riestiel anget de tegenpolen van Bo en Luke Duke uut de Amerikaanse tillevisieserie ''The Dukes of Hazzard''.

Beziensweerdigheden in Asselt bint onder aandere de de Grote of Stephanuskarke (zie foto), 't Olde staduus, korenmeule 'De Zwaluw' en de kalkovens.

Asselters hadden in de umgeving de bi'jname ''Scheupekukies''.<ref>Schoemaker-Ytsma, A.C.M. (2009), ''"Zo zegge wi'j det" van A tot Z! (aanvulling) Woorden en gezegdes in het dialect van Nieuwleusen'', Ni'jlusen: The Readshop J. Hilbrink</ref>


== Rifferenties ==
<references />

[[Kattegerie:Sallaans artikel]]
[[Kattegerie:Plaatse in Oaveriessel]]
[[Kattegerie:Vroggere gemiente in Oaveriessel]]
[[Kattegerie:Stad in Nederlaand]]

[[nds:Asselt]]
[[be:Горад Хасельт, Нідэрланды]]
[[ca:Hasselt (Països Baixos)]]
[[en:Hasselt, Overijssel]]
[[fr:Hasselt (Overijssel)]]
[[fy:Hasselt (Oerisel)]]
[[nl:Hasselt (Overijssel)]]
[[pl:Hasselt (Holandia)]]
[[ru:Хасселт (Оверэйсел)]]
[[simple:Hasselt (Overijssel)]]
