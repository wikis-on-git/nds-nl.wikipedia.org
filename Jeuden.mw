De naeme '''Joden''' (of ok wel '''Jeuden''') wodt wel deurmekeer bruukt zowel veur een groep meensken mit etzelde [[geleuf]], as ok veur een [[volk]] of [[ras]], as ok veur de inwoners van et [[laand]] [[Israel|Israël]].

==Geschiedenis==
Et Joodse volk leefde gedurende temeensten drieduzend jaor in wat now [[Palestina]] en/of Israël hiet, waor et een monotheïstisch geleuf (ien [[god]]) ontwikkelde en meerdere keren zelsbeschikking had. 

De Joden wodden deur de [[Romeinen]] zowat hielemaole verbannen en binnen verspreid over hiel [[Europa]] en Noord-[[Afrika|Afrike]], de zogenaemde [[diaspora]].

Sund die tied hebben ze een bestaon had mit aarmoede, diskriminaosie, onderdrokking en uutroeiing, mar ook seins kulturele, ekonomische en individuele bluui.

==Zionisme==
In de negentiende ieuw hebben ok de Joden een veraandering ondergaon waordeur veul heur minder as een volk en meer as een etnische of religieuze gemienschop binnen aandere volken zien gaon binnen. Dielnaome an alle aspekten van et maotschoppelik leven kon now toenemen.

Wel is mit naeme vanuut Oost- en Midden-Europa, waor et [[antisemitisme]] et slimste was, een Joodse nationaole beweging ontstaon, et [[Zionisme]], waordeur d'r een gruui kwam van de Joodse gemienschop in et doedertiedse [[Turkije|Ottomaonse]] en laetere [[Verienigd Keuninkriek|Britse]] mandaatgebied Palestina en uutaendelik leidde tot de stichting van de staot Israël.

==Holocaust==
Veur de [[Twiede Wereldoorlog]] was et antal Joden wereldwied ongeveer 18 miljoen. Nao de [[holocaust]] weren daor nog ongeveer 12 miljoen van over.

Now lopen de schattings van 13,0 tot 14,6 miljoen. Daorvan leven d'r zoe'n 6 miljoen in [[Noord-Amerika|Noord-Amerike]], goed 5 miljoen in Israël en nog mar 1,5 miljoen in Europa.

==Nederlaand==
Tiedens de Twiede Wereldoorlog wodden zoe'n 101.800 Nederlaandse Joden en familieleden vermoord. Et tal Nederlaandse Joden zol tegenwoordig op ongeveer 37.000 liggen.

==Nedersaksië==
Hoe dizze antallen in [[Nedersaksië]] liggen is ondudelik. Wel is zeker dat d'r daor ok een protte Joden ofvoerd binnen. En dat d'r van de Joodse gemienschoppen in bi'jgelieks [[Grunningen]] en [[Winschoten]] niks meer over is.


((commentaor: kiek veural ok in de Nederlaandse Wikipedia))

[[Kattegerie:Stellingwarfs_]]

[[de:Juden]]
[[en:Jew]]
[[fr:Juifs]]
[[nl:Joden]]
[[simple:Jew]]
