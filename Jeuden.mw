[[Ofbeelding:Star of David.svg|thumb|160px|De [[Davidsteern]], symbool van et Jeudse volk]]
De naome '''Jeud''' wöd ebruukt veur iemand met t Jeudse [[geleuf]]. Mangs ok (onterecht) ebruukt veur iemand die deel uutmaakt van t [[volk]] dat ofstamt van [[Jakob]] (onterecht umdat der ok groepen bunt die zich Jeud neumt/veult maor neet van dat volk afstamt). Dat volk van afstammelingen van Jakob is nauwkeuriger as [[Israelieten]] te umskrieven. Ok veur de inwoners van 't [[Staot|laand]] [[Israël]] wörd wal eens t woord Jeud ebruukt. Dat klopt ook weer neet, want Palestienen zult zikzelf beveurbeeld nooit zo neumen. In dit geval sprek iej over [[Israeliërs]].

== Geschiedenis ==
t Jeudse volk lefde gedurende temeensen drieduzend jaor in wat now [[Palestina]] of Israël hiet, waor 't 'n [[monotheïsme|monotheïsties]] geleuf (iene [[god]]) untwikkelde en meerdere keren zelfbeschikking had. 

De Jeuden wödden deur de [[Romeinse Riek|Romeinen]] zowat hielemaole verbannen en bint verspreid over hiel [[Europa (continent)|Europa]] en [[Afrika|Noord-Afrika]], de zogeneumde [[diaspora]].

Sunds die tied hebt zie een bestaon ehad van oarmoede, discriminoatie, onderdrokking en uutreuiing, mar ok seins culturele, economische en individuele bluui.

== Zionisme ==
In de negentiende ieuw hebt ok de Jeuden 'n veraandering undergaon waordeur veulen heur minder as een volk en meer as een etnische of religieuze gemienschop binnen aandere volken zien gaon binnen. Dielnaome an alle aspekten van et maotschoppelik leven kon now toenemen.

Wel is mit naeme vanuut Oost- en Midden-Europa, waor et [[antisemitisme]] et slimste was, een Jeudse nationaole beweging ontstaon (et [[Zionisme]]), waordeur d'r een gruui kwam van de Jeudse gemienschop in et doedertiedse [[Turkije|Ottomaonse]] en laetere [[Verienigd Keuninkriek|Britse]] mandaotgebied Palestina, wat uutaendelik leidde tot de stichting van de staot Israël.

== Holocaust ==
Veur de [[Twiede Wereldoorlog]] was et antal Jeuden wereldwied ongeveer 16,7 miljoen<ref name=":0">Vital Statistics: Jewish Population of the World. eraodpleegd op 4-1-2021 van[https://www.jewishvirtuallibrary.org/jewish-population-of-the-world]</ref>. Nao de [[holocaust]] weren daor nog ongeveer 11 miljoen van over. Zo'n 6 miljoen jeuden bint vermoord in de Twiede Wereldoorlog.<ref name=":0" />

Now lopen de schattings (2018) van 14,6 töt 17,8 miljoen.<ref>Dashefsky, Arnold; Della Pergola, Sergio; Sheskin, Ira, eds. (2018). [https://www.jewishdatabank.org/content/upload/bjdb/2018-World_Jewish_Population_(AJYB,_DellaPergola)_DB_Final.pdf World Jewish Population] (PDF) (Report). [[:en:Berman_Jewish_DataBank|Berman Jewish DataBank]]. eraodpleegd 22 June 2019.</ref> Daorvan leven d'r zoe'n 6 miljoen in [[Noord-Amerika|Noord-Amerike]], goed 7  miljoen in Israël en nog mar 1,5 miljoen in Europa waorvan 1 miljoen in de [[Europese Unie]].

Tiedens de Twiede Wereldoorlog wodden zoe'n 101.800 Nederlaanse Jeuden en femilieleden vermoord. Et tal Nederlaanse Jeuden zol tegenwoordig op ongeveer 37.000 liggen.

Hoe disse antallen in t [[Nedersaksies]] taelgebied liggen is ondudelik. Wel is zeker dat der daor ok een protte Jeuden ofvoerd binnen. Van de ooit umvangrieke Joodse gemienschoppen in bi'jgelieks [[Grunnen (provìnzie)|Grunningen]] en [[Twente]] is niks meer over.

== Nedersaksies ==
* [[Achterhooks]]: ''Jödde''
* [[Drèents]]:
** ''Judde'' ([[Noordenvelds|KVD]])
** ''Jeude'', ''Jood'' ([[ZWZ]], [[Veenkelonioals|VK]])
** In samenstellings ok ''judden-''
* [[Graafschopper Platt]]: ''Jödde''
* [[Stellingwarfs]]: ''Jood'', ''Jeude''
* [[Tweants]]: ''Jödde/Jörre''
* [[Sallaands]]: ''Jeude''

== Verwiezings ==
<references />

[[Kategorie:Stellingwarfs artikel]]
[[Kategorie:Kultuur]]
[[Kategorie:Jeudendom]]
