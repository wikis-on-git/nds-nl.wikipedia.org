[[Ofbeelding:Cannen_veur.jpg|thumb|Den Cannenburgh, veurkante]]
[[Ofbeelding:Maarten_van_rossum.jpg|thumb|Maarten van Rossum]]
[[Ofbeelding:Vaassen cannenburg.jpg|thumb|Den Cannenburgh, achterkante]]

'''Kasteel De Cannenburgh''' is n 16de eeuws kasteel in [[Voassen]]. 

Et kasteel is ebouwd op de resten van n older kasteel, woarvan de vrogste beskrieving uut 1365 kump. Spoorn van dit vroggere verstarkte huus bunt nog te bekieken in den keller van et kasteel.

In 1881 oaverlaed de leste bewonster van et kasteel, woarnoa heure bezittingen wierden verdaeld under familielaeden. Et kasteel dreigden te wodden of-ebrokken, moar kon verkocht wodden an Eduard, baron van Lynden. Den lesten partikulieren eigenoar was Richard Cleve. Noa den oorlog wodden et kasteel in beslag enommen deur den Nederlandsen Stoat, woarnoa et in 1951 veur n symbolies bedrag verkocht wodden an de [[Stichting Vrienden der Geldersche Kasteelen]]. Tussen 1975 en 1981 wierd et kastele restaureerd en, met hulpe van verskeidene schenkingen, opni-j in-ericht. In 2006 kon de stichting op nen veiling in Brussel n groot deel van den huusroad weerummekoopn. Et ging hierbi-j um zilverwark, peerdedekkens, huusroad en n familievoandel uut 1759.

==Cannenburgh of Cannenburch==
Den name van et kasteel wöd op twee verskillende wiezen eskraeven, Cannenburgh en Cannenburch. Oaver de juuste skriefwieze bunt de meningen verdaeld, zo skref de Stichting Vrienden der Gelderse Kasteelen et op heure webstae met "ch". A'j de Cannenburgh-route volgt, ku'j zeen dat dit met "gh" eskraeven is. Op de olde plattegroanden wöd den Cannenburgh met "gh" op et ende an-egaeven, en ok in et darp Voassen bunt verwiezingen met "gh".

==Trivia==
*
*Den "Veluwsen Troubadour" [[Frans Nieuwenhuis]] skref in et [[Veluws]] n leed oaver et kasteel, eneumd ''Cannenburgher klöksien''. Dit leed wöd in den volksmund ok wal "Et Voassens Volksleed" eneumd.
* Et symboliese bedrag woarveur de stichting et kasteel kocht was 1 gulden, zi-j waarn wal verplicht um et kastele te restaureren.

==Referenties==
'''Bronnen:'''
*''[http://www.kasteleningelderland.nl/Kastelen/cannenburch.htm Webstae Kastelen in Gelderlaand]
*''[http://www.hendrikvanboven.nl/cannenburch.htm Bertha's Kastelenstae]''

[[Kattegerie:Achterhooks_artikel]]
[[Kattegerie:Kastele in Nederlaand]]

[[nl:Kasteel De Cannenburgh]]
