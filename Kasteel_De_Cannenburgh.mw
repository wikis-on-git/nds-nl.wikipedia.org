

t Kasteel is ebouwd op de resten van n older kasteel, waorvan de vrogste beschrieving uut 1365 kump. Sporen van dit vroggere verstärkte huus bint nog te bekieken in de kelder van t kasteel.

In 1881 kwam de leste bewoonster van t kasteel uut de tied, waornao heur bezittingen verdeeld wordden onder familieleden. t Kasteel dreigden of-ebroken te worden, mar kon verkocht worden an Eduard, baron van Lynden. De leste partikuliere eigenaar was Richard Cleve. Nao de oorlog wordden t kasteel in beslag eneumen deur de Nederlandse Staot, waornao t in 1951 veur n symbolies bedrag verkocht wordden an de [[Stichting Vrienden van Gelderse Kastelen]]. Tussen 1975 en 1981 wordde t kasteel op-eknapt en, mit hulpe van verscheidene schenkingen, opniej in-ericht. In 2006 kon de stichting op n veiling in Brussel n groot deel van de huusraod weerummekopen. t Ging hierbie um zilverwärk, peerdedaekens, huusraod en n familievaondel uut 1759.

==Schriefwieze==
De name van t kasteel wordt op twee verschillende wiezen eschreven, Cannenburgh en Cannenburch. Over de juuste schriefwieze bint de meningen verdeeld, zo schreef de Stichting Vrienden van Gelderse Kastelen t op zien webstee mit "ch". A'j de Cannenburgh-route volgt, ku'j zien dat dit mit "gh" eschreven is. Op de olde plattegronden wordt de Cannenburgh mit "gh" op t ende an-egaeven, en ok in t darp Vaossen bint verwiezingen mit "gh".

==Trivia==
*De "Veluwse Troubadour" [[Frans Nieuwenhuis]] schreef in t [[Veluws]] n lied over t kasteel, eneumd ''Cannenburgher klöksien''. Dit lied wordt in de volksmond ok wel "t Vaossens Volkslied" eneumd.
* t Symboliese bedrag waorveur de stichting t kasteel kocht was 1 [[gulden]], ze waren wel verplicht um t kasteel op te knappen.

==Referensies==
'''Bronnen:'''
*[http://www.kasteleningelderland.nl/Kastelen/cannenburch.htm Webstee Kastelen in Gelderland]
*[http://www.hendrikvanboven.nl/cannenburch.htm Bertha's Kastelenwebstee]

{{Dialekt|ovel|Vaossen|Algemene Nedersaksiese Schriefwieze}}

[[Kategorie:Kastele in Nederlaand|Cannenburgh]]
[[Kategorie:Gelderlaand]]
