[[Ofbeelding:Kasteel wisch.jpg|200px|thumb|Kasteel Wisch]]

'''Terborg''' is een [[Stad (woonploats)|stad]] in de gemeente [[Olde Iesselstreek]] in de previnsie [[Gelderland]] in [[Nederland]].

Terborg, met ruum 4600 inwoners, is de enige stad van de gemeente. Terborg kreeg in [[1419]] [[stadsrechten]] van de Heeren van Wisch. De stad is vernuumd naar de Burcht (‘ter burght’) van de [[Heeren van Wisch]], die ze in de [[12e eeuw|twaalfde eeuw]] aan de oever van de [[Olde Iessel]] ebouwd hebt. Dèn burcht, waoran de vroggere gemeente Wisch eur name dankte, is inmiddels verdwenen: het tegenswoordige [[kasteel Wisch]] in Terborg is van een latere daotum. 

Terborg hef tegenswoordigs veural een winkelfunctie. Der bunt plannen om het centrum van Terborg groots an te pakken: deur de bebouwing aan de Hoofdstraot en Walstraot en het St. Jorisplein an te passen zal het centrum meer het aanzicht kriegen van een gezellige kleine stad. De [[horeca]]functie wordt uut-ebreid en de beide mooie [[karke]]n en kasteel Wisch mut nao de geplande herinrichting better tot hun recht kommen.
	
De Oranjehof en de prinses Margrietstraot bunt al renoveerd en de jeugd hef een eigen Jongeren Ontmoetingsplaats (JOP) ekregen. In de Kameleon is een ruumte als [[jeugdhonk]] in-ericht.

Bi-j het [[station]] is korts de woonwiek Veurbroek ebouwd.

Elke vri-jdagmiddag is er markte. Jaorlijks terugkerende evenementen bunt:
* De Terborgse Karmis (eerste zondag van oktober)
* Hemelvaartsmarkte (Hemelvaartsdag)
* het Euregio Vocalisten Concours (in oktober)

[[Kattegerie:Achterhooks artikel]]
[[Kattegerie:Gelderlaand]]

[[en:Terborg]]
[[nl:Terborg]]
[[vo:Terborg]]
