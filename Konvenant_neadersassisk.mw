't '''Convenant Nedersaksisch''', volüüt 't ''Convenant inzake de Nederlandse erkenning van de regionale Nedersaksische taal'', is een polytyk instrüment üüt 2018 vöör erkenning en stimülering van de [[Nedersaksisch|Nedersaksyse taal]] in [[Nederlaand]].

't Convenant wördden op 10 oktober 2018 in 't pervinsyhüüs in [[Zwolle]] ondertykend döör 't [[Ministerie van Binnenlaandse Zaken|Ministery van Binnenlaandse Saken]], de pervinsys [[Grunnen (provìnzie)|Grunning]], [[Frieslaand|Fryslaand]], [[Drenthe]], [[Åveryssel]] en [[Gelderlaand]], en de gemeyntes [[Ooststellingwarf]] en [[Weststellingwarf]].

't Convenant ''"erkent de regionåle taal Nedersaksys as een wesenlik, volweerdig en sölvstaandig onderdeyl van de taalsystematyk binnen Nederlaand"''. 't Verplicht de partyen üm höör in te spannen en samen te warken üm 't Nedersaksys te beholden en 't gebrüük dervan te bevörderen.

In de tekst wördt benadrokt det 't Convenant neet bedoold is vöör de tötstaandkoming van neie verplichtings, mar vöör bevördering van de taal döör 'de Nedersaksyse åverheden'. De minister van binnenlaandse saken kan dårby een anvüllende rolle spölen.

't Convenant löp vöör onbepålde tyd, en de warking dervan wördt binnen twee jår nå inwarkingtreding bekeken.

==Vöörgeskydenis==

't Nedersaksys was in 1996 al erkend onder 't [[Europeesk handväst vöär streaktalen of minderheidstalen|Europees haandvest veur regionåle talen en talen van minderheden]]. De taal is erkend under deyl II van 't Haandvest, wat minder verplichtings töt behold en bevördering van de taal inholdt as deyl III. Jårenlaank hebt de Nedersaksyse pervinsiåle åverheden elobbyd by de ryksåverheid vöör erkennige under deyl III, mar dår is 't neyt van ekomen.

In plaatse dårvan is der 't Convenant Nedersaksisch ekomen. Eyne van de bedingings is det 't behold en de bevördering van de taal neyt töt neie wet- en reygelgeving mag leiden.

== Üütgånde verwysing ==
* [https://www.rijksoverheid.nl/documenten/convenanten/2018/10/10/convenant-nedersaksisch 't Convenant Nedersaksisch as pdf op de webstee van de ryksåverheid]

[[Kategorie:Drèents artikel]]
[[Kategorie:Taol]]
