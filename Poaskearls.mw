[[Ofbeelding:Poaskearls Ootmarsum.jpg|right|thumb|''Beeld van den Poaskearls in Oatmörsken'']]
Den '''Poaskearls''' bunt [[vri-jgezel]]le, [[Rooms-katholieke Karke|katholeeke]] kearls uut [[Oatmörsken]], dee nen belangrieken rolle spölt in et [[Poaske|Poasfest]] aldoar. Zi-j bunt herkanboar an langen [[reagenjas]] en [[hood]].

Eén dag veur Poasen ([[Stillen Zaoterdag]]) köndigt den [[stadsumrooper]] um 12 uur des middags et poasfest an. Um één uur veuren poaskoaren noar et noabi-j eleagen [[Springendelle]] um [[dennenholt]] te hoalen veur et [[poasvuur]]. Rundumme 19:00 uur kump ze trögge en veuren noar den poaswééze veur den opbouw van et poasvuur. Op Eersten Poasdag (zundag) maakt ze um 8:45 uur en 14:15 uur nen rondgänge um den karke en zingt doarbi-j poasliederen. Um 17:00 uur is den anvang van et [[vlöggeln]]: hand-in-hand, den Poaskearls veurop, goat de inwonners van Oatmörsken (belangstellenden en kiekleu) in nen langen riege deur den stad (en deur enkele kefees!) noar et markteplein um ofwesselend twee poasliederen te zingen (dee telkens wödden herhoald) en doarnoa de kinder dreemoal op te tillen woarbi-j ok dreemoal "hoera" eroopen wödt. Um 20:30 uur wödt et poasvuur deur den poaskearls an-estokken.

[[Kattegerie:Achterhooks_artikel]]
[[Kattegerie:Kultuur]]

[[nl:Poaskearls]]
