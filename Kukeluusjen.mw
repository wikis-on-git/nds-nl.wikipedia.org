[[Ofbeelding:Ladybird.jpg|thumb|275px|Kukeluusjen]]
[[Ofbeelding:Ladybird aphid 7462.jpg|thumb|275px|Larve van een kukeluusjen]]
'''Kukeluusjes''' (oek wel '''kukeluutjes''' eneumd) bin lejen van de tot de [[kevers]], dee beheuren tot de femilie van de Coccinellidae.

Ze wonnen ekenmark deur een ronde, en vake zelfs een halfbolvormige vorm mit korte pootjes dee liekas de kleine [[antenne (insek)|antennen]] onder 't dek- en nekscheld weerummetrökken kunnen wonnen. Ze hem vake rooie, gele, witte en zwarte kleuren en hem meestentieds stippels.

De grootte van de Nederlaanse soorten lig tussen twee en tien milimeter; in Nederlaand koemen een zestigtal soorten veur. De kevers en de larven bin meestentieds [[predator]]en van onder aandere [[bladluze]]n, mar der bin oek kukeluusjes mit een plaantaorig dieet.

Allewel de meeste kukeluusjes felle reuvers bin is 't diertjen zelf symbool van een antal instellingen en verenigigen mit een goed doel, onder aandere de ''Vereniging Het Zonnehuis'' veur verpleging van langdurig zieken en de ''Landelijke Beweging Tegen Zinloos Geweld''.

De meeste kukeluusjes leven ongeveer een jaor. 't Antal stippen zeeg dus niks over de ouwerdom. De kleur en de vlekken op de dekschelden speulen wel een belangrieke rolle bie 't op naam brengen van de verschillende soorten kukeluusjes.

==Chemische ofschrikking==
A-je een kukeluusjen targen deur zachtjes op ze te drokken dan maak 't een gele vleuistof an. Dit gedrag heet "reflexbloeien". De vleuistof (hemolymfe), dee teveurschien kump bie 't femoro-tibiale gevrichte van de poten, hef een vies geurtjen en smaak arg bitter. [[Voegels]] dee een kukeluusjen oppakken preuven dit bloed en laoten 'm dan soms gauw vallen. 't Rood mit zwarte kleurenpetroon ku-j dan oek zien as een waorschuwing. Dit zie-j vake bie insekken of aandere dieren dee d'r giftigheid of vieze smaak avverteren deur een felle kleur, dit wonnen ''aposematische kleuring'' eneumd.

De vieze smaak wonnen veroorzaak deur een [[alkeloïde]] wat per kukeluusjen kan verschillen. Der is an-eteund dat disse vleuistof van 't zeuvenstippelige kukeluusjen giftig is veur de kukens van [[biejevreter|biemiezen]]. Dat van 't tweestippelige kukeluusjen neet.

==Nedersaksisch==
*[[Drèents]]: ''armmarmottie''
*[[Grunnegs]]: ''laiveneertiekje''
*[[Stellingwarfs]]: ''kroontien, herenhoentien''
*[[Tweants]]: 
**''zönnekuukske''
**''zönnekuuknje'' ([[Riesns]])
*[[Urkers]]: ''keukediefien, kukediefien''
*[[Veluws]]: 
**''kukeluusjen, kukeluusjen'' ([[Nunspeets]])
**''kukelesaantje'' ([[Bunsjoten]])

==Galderieje==
<gallery>
Image:Coccinelle1.jpg
Image:Coccinellid unusual pattern.jpg
Image:P-14 lady beetle.jpg
Image:LadybugWingsClose.jpg
Image:sa_lady-beetle-larva.jpg
Image:Coccinelle sur une fleur.jpg
Image:Coccinella septempunctata Luc Viatour.JPG
</gallery>

==Uutgaonde verwiezing==
*[http://ourworld.compuserve.com/homepages/henkmerts/lieveheersbeest.htm Overzichte van de meest veurkoemende Nederlaanse kukeluusjes]
*[http://stippen.nl Overzichte van zwat veertig verschillende soorten kukeluusjes]
*[http://www.koleopterologie.de/gallery/FHL07C/coccinellidae/coccinellidae.html Hulpe bie vastestelling an de haand van een groot antal foto's]

{{commonscat|Coccinellidae}}

[[Kattegerie:West-Veluws_artikel]]
[[Kattegerie:Insekt]]

[[ca:Marieta]]
[[cs:Slunéčko sedmitečné]]
[[da:Mariehøne]]
[[de:Marienkäfer]]
[[en:Coccinellidae]]
[[eo:Kokcinelo]]
[[es:Coccinellidae]]
[[fi:Leppäkertut]]
[[fr:Coccinellidae]]
[[gl:Maruxiña]]
[[he:מושית]]
[[io:Kocinelo]]
[[it:Coccinellidae]]
[[ja:テントウムシ]]
[[ko:무당벌레과]]
[[lt:Boružės]]
[[nl:Lieveheersbeestje]]
[[no:Marihøner]]
[[pl:Biedronkowate]]
[[pt:Joaninha]]
[[sk:Lienkovité]]
[[su:Kukuyaan]]
[[sv:Nyckelpigor]]
