'''Jan Harbers''' ([[Aalten]], [[1952]]) is een [[Drèents|Drèentstalige]] schriever en ien van de redacteurs van Drèents letterkundig tiedschrift ''[[Roet (tiedschrift)|Roet]]''.

Harbers gruuide op in de [[Veenkelonies]] in [[Drenthe|oost-Drenthe]]. Hij warkt as leraar in 't voortgezet onderwies en hef miteschreven an verscheiden schoelboeken veur [[netuurkunde]].

Naost zien redacteurschop van ''Roet'' is Harbers veurzitter van [[De Literaire Hemel]], een stichting die meertalige literaire activiteiten wil bevördern en bijienkomsten organiseert in 't [[Drenthe|Drèentse]] dörp [[Aomen]]. Wieder besprek Harbers literatuur veur [[RTV Drenthe]].

In de [[Nedersaksisch|Nedersaksische]] verhalenbloemlezing ''Angst en verlangst'' (Het Drentse Boek, 2010) stunden van Harbers de verhalen 'Laogie' en 'Ontdaon'. In zien prozawark schetst hij vervrömdende situaties en lat e veul te raoden aover. Hij dreug ok bij an de gedichtenbloemlezing ''Drenthe is best mooi (op Google Maps)'' (Het Drentse Boek, 2014). Geriegeld is der wark van hum te vienden in ''Roet''.

In 2020 verscheen van Harbers en [[Martin Koster]] ''Een goed stuk vleis: Drents volkstiedschrift'', "Jaorgang 2020"; gedichten, körte verhalen en aandere stokkies onder pseudonieme redactie van Lodewijk van Heiden en John Harbours.

==Bronnen==
*Nijkeuter, Henk (2016), ''Waor roet en blommen wortel schiet in 't veld: Geschiedenis van de Drentse literatuur 1945-2015'', Beilen: Het Drentse Boek

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel|Harbers, Jan]]
[[Kategorie:Schriever in 't Drèents|Harbers, Jan]]
