[[Ofbeelding:chufupyr.jpg|right|180px|thumb|De pyramide van Kheops (links) en Khefren, ''foto: [[Robert Beunder]]'']]
De '''Pyramide van Kheops''' of de '''Grode Pyramide''' is ain van de [[zeven wereldwonderen|zeuven klassieke wereldwondern]]. De pyramide van Kheops was tot en met de 15. aiw t hoogste gebaauw ter wereld.

Mit zien heugte van roem 146 meter was hai vaar millenniums laank t hoogste gebaauw ter wereld. De pyramide is om en bie 230 meter breed en telt om en bie 2,3 miljoen stainen van elk 2,5 ton. De inhold is om en bie 2,6 miljoen m³. Man het volgens t overlevern van [[Herodotus]] 30 joaren over de baauw doan. Modeerne analize van t baauw van t pyramiden het aantoond dat dit n zeer realistische baauwtied is.

De pyramide van Kheops môkt dail uut van n komplex van drij grode en zes lutje pyramiden. De grode pyramiden binnen dij van de faraos [[Kheops]] (of ''Khoefoe''), [[Khefren]] (of '' Khafra'') en [[Mycerinus]] (of ''Menkaure''). Zie wuiren baauwd tuzzen 2551 en 2472 veur Kristus en binnen dankzij heur zeer stabiele konstruksie goud bewoard bleven. De boetenste witte kalkstainloag is in de loop van de tieden grotenduils verdwenen, omdat de stainen in de [[Middeleeuwen|Middelaiwen]] bruukt binnen veur andere baauwwaarken, woaronder de stad [[Kairo]]. De opdrachtgever veur dit indrukwekkend baauwwaark was farao [[Kheops]] dij tuzzen 2587 en 2564 veur Kristus regeerde. De pyramide was beduild as graf en stèlde de heuvel veur woarop de zunnegod [[Ra]] stoan har dou hai de andere goden en godinnen schoapen har.

De pyramide van Kheops wordt voak in verband bracht mit spirituele filosofien, ook wel [[pyramidologie]] nuimd.

===De bouw===
[[Ofbeelding:Cheops_grote_gallerij.jpg|right|thumb|Grode Galerij (''foto: [[Peter Prevos]]'')]]
[[Ofbeelding:Cheopsdeuk.jpg|thumb|]]
Aan de grode pyramide wuir middelijkerwies meer as 20 joaren waarkt, môr in tegenstèllen tot wat veul mìnsken denken waren t gain sloaven dij deraan waarkden môr betoalde aarbaiders. t Binnenste van de pyramide beston uut ploatselke [[kalkstain]] en doarboven wuir n loag van polijste kalkstain legd woardeur de pyramide leek te glaanzen in t zunlicht. De top wuird ôfdekt deur dekstainen dij meugelk van [[gold]] waren. Vandoag de dag is dij toploag hailmoal votsleten. De menaar woarop zie baauwd wuir is aanders nog n groot roadsel. De maiste geleerden denken dat de stainen noar boven bracht wuiren via n trans dij aan de boetenkaande van t pyramide langluip. Wat ook opvallend is, is de verholding met de pyramiden van [[Mycerinus]] en [[Khefren]]. As man de stand van de pyramiden vanuut de lucht bekik, stoan zie presies liek mit de gördelstaarns ''Alnitak'', ''Alnilam'' en ''Mintaka'' van t konstelloatsie [[Orion]] en is de grootte ook vergeliekboar mit de [[magnitude|helderhaid]] van dizze staarns. Dit bewiest dat de Egyptenoarn veel wozzen van [[wiskunde]] en [[steernskunde]].

===Inteerne struktuur===
De oorspronkelke ingang van de pyramide bevindt zoch aan de noordzied. Dizze ingang was in de oldhaid open, môr deur wuir eerdbevens weer verbörgen. In de 10. aiw het n Aroabische schatgroaver n nìje ingang in de noordzied môkt en zo tougang geven tot t inteerne struktuur.
Vanuut de ingang lop n doalnde gaange om en bie ain kwadrante meter deur tot in de rotse beneden t pyramide. De gaange kommt uut in n nait ôfmôkte ondergrondse ruumte.
Op t doalende gaange sloet n omhoog goande gang aan dij uutìndelk liedt tot de [[grafkoamer]]s. Dizze gaange is ook hail klain en was oorspronkelk van de doalende gaange ôfsloten deur middel van granieten pluggen. 
De omhoog goande gaange kommt uut in de galerij, n imponeernde konstruksie in t midden van t pyramide. De galerij gef tougang tot twij grafkoamers. De koamers binnen hail verschillend van eerd en in gain van de koamers binnen resten vonden van n [[begraovenis|utegste]]. n Intressant detail in aalbaaide koamers is de aanwezehhaid van zonuimde [[luchtschachten]] in t noord- en zuudwanden. De schachten binnen enkeld 25 centimeter breed en hoog. De schachten in t onderste koamer stoppen midden in t pyramide. Resìnt onderzuik met n robotkamera het aantoond dat dizze gangen naargens uutkommen. De schachten in de bovenste koamer goan deur de huile pyramide hìn, vandoar dat zai luchtschachten nuimd worden. Gain enkel ander Egyptische pyramide het zukke schachten.

===Zoal van Archieven===

Ain van de meugelke koamers dij de archeologen aantreffen zellen kunnen is de zogenoamde ''zoal van archieven''.

Der is n dail van wetenschappers, mit aan t hoofd t medium [[Edgar Cayce]], dij leuven dat t baauwwaark dateert uut 10.000 veur Kristus en baauwd is deur Atlantiërs. Dizzend zollen in ain koamer allerlij dokumenten verbörgen hebben. 

Der bestoan anders ook meer wetenschappelke gegevens dij dizze theorie ondersteunen. n Oale tekst uut t [[Olde Egypte|Oale Egypte]] vertelt ons noamelk over n farao dij op zuik ging in de pyramide om der de wieshaid van [[Thoth]] te vinden. Dizze verhalen binnen wieder overleverd en de [[Griekenlaand|Grieken]] leufden dat de pyramide t graf was van de god [[Hermes]].

De aanhang veur de theorie van verbörgen koamers bleef bestoan bie de Aroabiern. Zo leut de [[kalief]] [[Al-Mamoen]] rond 820 n gat môken om in de pyramide op zuik te goan noar verloren kennes. Ook onder modeerne [[egyptologen]] beston de drang om op zuik te goan noar verbörgen kennes.

===Schatten===
De maiste [[farao|farao's]] wuiren begroaven mit almoal weerdevolle schatten. In de pyramide van Kheops wuir aanders weinig tot niks vonden, omdat der al grafrover op bezuik wèst waren. Noast de pyramide wuir anders n zeer goud bewoarde [[zunnebark]] vonden. Dit was de boot woarmit t lichoam van Kheops vervoerd wuir noar zien graf. Wat ook schier om waiten is, is dat der musschien nog n farao in de pyramide begroaven was: onder t baauwwaark, tuzzen de grode gaange en de twijde grafkoamer, von man n uuthaauwen ruumte woarin musschien n farao uut n eerdere [[dynastie]] begroaven lag.

== Hìnwiezen ==
* [[Pyramides van Giza]]

[[Categorie:Grunnegs_artikel]]
[[Categorie:Egyptische oldheid]]

[[ar:هرم أكبر]]
[[bg:Хеопсова пирамида]]
[[da:Den store pyramide i Giza]]
[[de:Cheops-Pyramide]]
[[el:Πυραμίδες της Γκίζα]]
[[en:Great Pyramid of Giza]]
[[es:Gran Pirámide de Giza]]
[[et:Cheopsi püramiid]]
[[fa:هرم بزرگ جیزه]]
[[fi:Kheopsin pyramidi]]
[[fr:Grande pyramide de Gizeh]]
[[he:הפירמידה הגדולה של גיזה]]
[[it:Piramide di Cheope]]
[[ja:ギザの大ピラミッド]]
[[ms:Piramid Agung Kufu]]
[[nl:Piramide van Cheops]]
[[no:Kheopspyramiden]]
[[pl:Piramida Cheopsa]]
[[pt:Pirâmides de Gizé]]
[[ru:Пирамида Хеопса]]
[[sl:Piramide pri Gizi]]
[[sr:Велике пирамиде]]
[[sv:Cheopspyramiden]]
[[tr:Keops Piramiti]]
