==Gemeenschappelijke regelingen==

Het Riek, provincies, gemeenten en waterschappen könt onder mekare en met mekare een gemeenschappelijke regeling angoan. Dat is eregeld in de Wet gemeenschappelijke regelingen. Een gemeenschappelijke regeling is meer in het algemeen een samenwarkingsverband woarbi’j bepaalde taken en bevoegdheden van de deelnemers wodt overedoane an een doarveur opgerichte gemeenschappelijke regeling. Dat kan een lichte regeling wên, waorbi’j wat afspraken bunt emaakt. Moar ’t kan ok een zwoardere regeling wên. De zwoarste regeling is de regeling woarbi’j een openboar lichaam is ingesteld. 

De meeste gemeenschappelijke regelingen bunt anegoan deur gemeenten onder mekare. Gemeenten könt bi’jveurbeeld de afgifte van bepaalde vergunningen oaverdoan an zo’n regeling. Of ze könt een gemeenschappelijke regeling angoan woarbi’j ze gezamenlijk een recreatiegebeed exploiteert. Of ze könt samen een milieudienst hebben. As een gemeente of een waterschap taken en bevoegdheden oaverdraegt aan een gemeenschappelijke regeling, könt ze dee taken en bevoegdheden neet zelf meer doon.

Zoas hierveur vermeld is de zwoarste gemeenschappelijke regeling  de regeling woarbi’j ’n openboar lichaam wödt inesteld. Een openboar lichaam hef rechtspersoonlijkheid. Dat wil zeggen dat het een eigen vermeugen hef, dat het eigendom en schulden kan he’m.  En een openboar lichaam is ook bevoegd verordeningen te maken, waarin veurschriften stoat  waoran een ieder zich hef te hollen. 

Een openboar lichaam hef een bestuur, dat op dezelfde maneere is geregeld as ’n gemeentebestuur. D’r mot een voorzitter wên, vergeliekboar met ’n börgemeister, een dagelijks bestuur, vergeliekboar met een college van börgemeister en wetholders, en een algemeen bestuur, vergeliekboar met een gemeenteroad. 

As gemeenten zo’n openboar lichaam hebt in-esteld, dan wis elk van de gemeenteroaden  een of meer leu an uut de eigen gemeenteroad of uut ’t eigen college van burgemeester en wetholders as algemeen bestuurslid. Het aantal algemene bestuursleden dat elk van de gemeenten mag anwiesen is vaak afhankelijk van de grötte van dee gemeente. Het algemeen bestuur beneumt daornoa het dagelijks bestuur en de veurzitter.

Het is dus neet zo dat de börgers de bestuurders van zo’n openboar lichaam de bestuurders magt kezen. D’r is alleen sprake van indirecte democratie.

Sommige gemeenschappelijke regelingen hebt een soort van bedrief. Ze bunt doar dan ooit met begonnn umdat het bedriefsleaven in dee activiteiten van zo’n bedrief (toen nog) gin winst zag. Bi’jveurbeeld een afvalverwarkingsbedrief. Een ander veurbeeld is het Openbaar Lichaam Crematoria Twente dat Twentse en Achterhookse gemeenten ooit samen hebt opgericht in een tied dat cremer’n in plaats van begrav’n nog niet zo gebroekelijk was.

Vandaag de dag gebeurt ’t eenga vaker dat zo’n bedrief wödt umezet in een vennootschap met een eigen directie. Zo kan zo’n bedrief dan slagvaardiger warken. Het openbaar lichaam draeg dan alle bezittingen oaver an de vennootschap en wödt dan zelf de enige aandeelhouder. Zo könt de gezamenlijke gemeenten as aandeelhouder via de aandeelhoudersvergadering een vinger an de pols blieven holln en dividenduutkeringen blieven ontvangen. Moar ’t bestur’en van het bedrief kan wodden oavereloaten an professionele bestuurders in plaats van an gemeenteroadsleden uut verschillende gemeenten dee allene af en too ’s bi’j mekare komt.

==Regio’s==

Oaveral in ’t land bunt gemeenschappelijke regelingen ingesteld deur de gemeenten um meerdere taken uut te voeren. Vaak steet in de naam van zulke regelingen het woord “regio”. Alle gemeenten uut de streek bunt dan doarbi’j aneslotten. Zo’n regio is dan veur uuteenlopende dingen verantwoordelijk, zoals veur brandweer, de gezondheidsdienst (GGD), openboar vervoer, anleg van toeristische fietspaden, afvalverwerking, exploitatie van grote industrieterreinen en wat de gemeenten wieters nog moar gezamenlijk wilt doon. Veurbeelden bunt de Regio Achterhoek in Doetinchem en de Regio Twente in Enschede.

Soms bunt gemeenten wettelijk verplicht um regionaal samen te warken. Gemeenten mot bi’jveurbeeld zorgen dat er een regionale brandweer is met een centrale meldpost en dat soort dingen. Dan kö’j ’n apart openboar lichaam regionale brandweer oprichten, moar ’t is dan wal zo praktisch um zo’n regionale brandweer bi’j de regio onder te brengen.

Soms hebt dee regio’s zo’n grote invlood dat het hoast liekt as of ze een aparte bestuurslaag bunt onder de provincie moar boaven de gemeenten. Dat wödt ezeen as ongewenst. Want de börgers in de regio kunt, zoas vermeld, het bestuur neet zelf keezen. En dat is neet echt democratisch. Wee völle te zeggen hef, heurt eigenlijk ok um de paar joar rechtstreeks an de börgers verantwoording af te leggen.

==Plusregio’s==

Sinds 1 januari 2006 bestoat d’r een bi’jzonder soort regio’s, de zogenaamde plusregio’s.In het Nedersaksische deel van Nederland is d’r moar ene, de [[Regio Twente]].

Een plusregio is bezunder, umdat een plusregio nog minder vri’jblievend is dan een gewone regio en umdat een plusregio meer bevoegdheden hef dan andere regio’s. In artikel 104 van de Wet gemeenschappelijke regelingen steet dat ne plusregio een regionaal openboar lichaam is met wettelijke taken, dat deur de gemeentebesturen op uutneudiging van [[gedeputeerde staten]] in een gebeed met stedelijke kenmerken is in’esteld met het oog op de oplossing van de regionale afstemmingsproblematiek. Doarbi’j geet ’t dan veural um wonen, warken, verkeer en vervoer. 
Tot 1 januari 2006 waren deze regio’s kaderwetgebied op grond van de Kaderwet bestuur in verandering. D’r waren op 1 januari 2006  zeuven kaderwetgebieden die toen automatisch Wgr-plusregio’s werden: Stadsregio Rotterdam, Stadsgewest Haaglanden, Regionaal Orgaan Amsterdam (ROA), Bestuur Regio Utrecht (BRU), Knooppunt Arnhem-Nijmegen (KAN), Samenwerking Regio Eindhoven (SRE) en Regio Twente. Een achtste plusregio is d’r later in 2006 bi’j ekommen: de Parkstad Limburg rond Heerlen, Kerkkrade en Landgraaf. 

In artikel 118 van de Wet gemeenschappelijke regelingen steet dan dat het algemeen bestuur van een plusregio de economische ontwikkeling van de plusregio mot behartigen. En deurum mot het algemeen bestuur in alle geval regelmoatig een regionaal-economische ontwikkelingsstrategie opmaken. Ok mot het algemeen bestuur beleid maken over bedrieventerreinen, kantoorlocaties en detailhandelsvoorzieningen, veurzowiet dee van regionaal belang bunt. En het algemeen bestuur moet de hoofdlienen vaststellen van een regionaal beleid veur ’t antrekken van bedrieven en veur ’t bevorderen van het toerisme in de streek.

In artikel 120 van dee wet steet nog dat het algemeen bestuur van een plusregio veurschriften kan oaver deur  de gemeenten in die regio an te kopen en uut te geven grond, de anleg van voorzieningen van openboar nut, het kosten verhaal doarvan en in hoo wiet de financiële gevolgen wordt verdeeld over de gemeenten in de regio Het algemeen bestuur kan ook gebeden anwiezne in de regio waar dat soort zaken alleen deur de plusregio zelf mag wodden edoane. En  het bestuur van een plusregio kan veurschriften geven oaver ‘t onderhold en ‘t beheer van dee grond.

Hier en doar ligt dat nog wal geveulig. Want gemeenten mag graag bouwgrond uutgeven. ’t In exploitatie brengen en uutgeven van bouwgrond is een belangriek beleidsonderdeel van gemeenten.
