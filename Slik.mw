[[Ofbeelding:Snoepgoed.jpg|right|250px|thumb|Slik]]
[[Ofbeelding:Snoep.jpg|right|250px|thumb|Mini-versies van vernuimde sukkeloa]]
[[Ofbeelding:Lots of Candies.jpg|thumb|250px|Slik]]
'''Slikkerij''' (of gewoon: '''slik''') is de algaimene noam veur [[lekkernij]]n, maisttied mit [[Sucrose|zuker]] as heufdbestandsdail. Slik ontstond ooit as [[medicijn|medizien]], de pil vond man aait hail bitter en smeuk dus nait zo lekker. Man bedacht loater dat n zukerloagie om de bittere pil t minder vies môken zol, dit bleek te kloppen, den mìnzen vonden heur zölfs lekker. In t begun was slik allend verkriegboar bie de [[apotheek|aptaik]] mor wuir loater gewoon in de [[Supermarkt|supermaarkten]] verkocht as lekkernij (''doarveur nog bie de krudenier en slikwinkel''). 

t Woord slik is oflaaid van t waarkwoord slikken, dat tegenswoorden ook as betaikenis ''snoepen'' hebben ken. Ook t eten van [[koekien (eten)|kouk]], [[chips]] en [[slagroom]] vaalt onder 'slikken'.

[[Drop]] is in [[Nederlaand]] t maist eten slik. In Nederlaand wordt zo ain 32 miljoen kilo drop per joar slikt. In [[Belgie]] is dit middelkerwies [[sukkeloa]].

[[Smaakstof|Smoak-]] en [[kleurstof|kleurstoffen]] kennen touvougd wezen aan slik om dizze produkten beter te smoaken lôten of om n bepoalde kleur aan t slik te geven.

[[Zukerversieren]] wordt bruukt om desserts te verfraaien, n veurbeeld hiervan binnen de [[spikkels]] op softies.

Bie summege feesten, zo as [[Sunterkloas]], wordt der slik spesjoal veur t feest môkt. Bie t Sunterkloasfeest binnen dit in Nederlaand bieveurbeeld [[pepernoten]], [[sukkeloadeletter]] en [[taaitaai]], in Belgie binnen dit beeldjes van Sunterkloas en [[Zwarte Piet|Zwaarte Pait]] uut sukkeloa. Ook [[spekuloas]] wordt voak in verbaand bracht mit Sunterkloas.

Der bestoan ook mìnzen mit n ''slikversloaven''. Dit holdt in dat dijgene veul slikt en sums trilt as hai of zai n gebrek aan zuker het. Dit komt ook veur bie nait-slikversloafden mor bie slikversloafden ken t voaker veurkommen deur de grode houveulhaid zuker. 

Der bestoat ook zukerloze slik, dit slik is bedould veur [[Diabetes Mellitus|diabetespasjenten]] (zukerzaikte) of mìnzen dij op [[dieet|taks]] binnen mor toch geern slikken. 

===Soorten slik===
*[[zoerkes]]
*[[borstploat]]
*[[botterbabbeloar]]
*[[drop]]
*[[zukerspin]]
*[[kaauwgom]]
*[[sukkeloa]]
*[[bonbon]]s ([[praline]]s)
*[[pepermunt]]
*[[noga]]
*[[lolly|lolly's]]

[[Categorie:Grunnegs artikel]]
[[Categorie:Slik]]

[[ca:Caramel]]
[[de:Bonbon]]
[[en:Candy]]
[[eo:Bombono]]
[[es:Caramelo]]
[[fr:Bonbon]]
[[gl:Caramelo]]
[[ja:キャンディ]]
[[nl:Snoepgoed]]
[[nrm:Chucrîn]]
[[pl:Cukierek]]
[[sk:Cukrík]]
[[sv:Godis]]
