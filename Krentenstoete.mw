Een '''krentenstoete''' of '''krentenbrood''' of '''krentenkrogge''' is een [[brood]] waorbie een bulte [[krente]]n mee-ebakken wonnen.

Een "goed krentenstoete" ziet [[zwart]] van de krenten, of hef (zoas ze wel zegen) meer krenten as deeg.

In [[Drenthe]] en [[Tweante|Twente]] wonnen aorig wat krentenstoete egeten, veural bie de [[koffie]]. 't Twentse krentenstoete (daor heet 't ''kreantewegge'') wonnen soms wel as een [[brood]] mit een lengte van aanderhalf tot twee meter ebakken en een breedte van ongeveer dartig centimeter. Vandaor dat ze deur meerdere personen edreugen wonnen. Dat gebeuren soms in een grote [[dook]], mar meestentieds op een [[planke]] of een [[ledder]]. Ze wonnen vake kedo egeven bie geboortes (veural de eerste in een huwelijk) deur femilielejen of klega's. 

Krentenstoete wonnen vake [[zundag|'s zundaas]] egeten, mit [[feesdagen]] ([[Kìrsttied|Kars]] en [[Poaske|Paosen]]), bie een [[brulfte]] of bie gezinsuutbreiding.

Een [[brukjen|krentenbrukjen]] wonnen vake mit [[echte botter]] besmeerd en soms wonnen der een plakjen [[keze]] op-edaon.

==Trivia==
*Van een bakker uut [[Zutfent|Zutfen]] hemmen meensen eheurd dat der in de jaoren dartig elke weke wel zo'n grote krentenstoete ebakken wönnen, waorbie de lengte oek ofhung van de welstaand van dee persoon.
*Rundumme [[Breevoort]] is et tradisie dat bi-j et [[kroamschudden]] de stoete under "nen krommen arme" wödden breg ni-j de olders woarbi-j de lengte van de pillenwegge wödt bepoald deur den tied dat et kind is geboarn vanof et trouwen, nen meter veur ieder joar.

==Zie oek==
*[[Krentenplassien]]

==[[Nedersaksisch]]==
*[[Achterhooks]]:
**''Pillenwegge''
**''Krentenwegge''
*[[Drèents]]:
**''krentestoet{{small()|e}}''
**''krint{{small()|en}}stoet''
**''krentewegge''{{Info|Veur een grote stoete}}
**''plas''{{Info|Veur een grote stoete}}
*[[Tweants]]:
**''kreantewegge''
**''kreentnstoet{{small()|e}}''
*[[Veluws]]:
**''krentenbrood'', ''krintenbrood''
**''krentenstoete'', ''krintenstoete'' (veural [[Oost-Veluws]]{{Info|Mar oek in Nunspeet as "krentenstoete"}})
**''krentenkrogge'', ''krintenkrogge''  (umgeving [[Nunspeet]], [[Oldebroek]], [[Wezep]])
**''krentenwegge'', ''wegge'' (veural [[Oost-Veluws]])
**''krentenmik'', ''mik{{small()|ke}}'' (veural [[West-Veluws]]{{Info|Mar oek in Oldebroek en Wezep as "mikke"}})
**''rezienenbrood'' ([[Harskamp]])

{{Dia|Disse pagina is eschreven in 't [[Nunspeets]]}}

[[Kattegerie:West-Veluws artikel]]
[[Kattegerie:Stoete]]

[[en:Raisin bread]]
[[es:Pan de pasas]]
[[nl:Krentenbrood]]
[[simple:Raisin bread]]
