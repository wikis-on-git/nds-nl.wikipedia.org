'''Pyramides''' binnen baauwwaarken dij in veule oale beschoavens baauwd wuiren. De grode overainkommst tuzzen de pyramides van de oale beschoavens is dat zai n brede boases hebben en den schuun tou lopen. De reden veur de brede boases is dat olde beschoavens gain stevege materioalen as [[stoal]] harren dij heur in stoat stelden om hoge baauwwaarken te môken dij richt noar boven goan.

==Landen mit pyramides==
===Egypte===
De vernuimdste pyramides binnen dij uut t oale [[Egypte]]. Dizze wuiren bruukt as groaven veur de faraos. De oale Egyptenoarn môkten de boetenkaande van de pyramides glad mit [[gold]] en [[marmer]]. De bekendste pyramide in Egypte is de [[Pyramide van Kheops|Grode Pyramide]] van Giza. Dizzent is ain van [[de zeuven wereldwonder]] uut de klassieke oldhaid en de ainige dij tot op heden bewoard bleven is. 

===Nubia===
In [[Nubia]], ten zuden van Egypte, wuiren veul meer, môr klainere, pyramides baauwd dan in Egypte. De pyramides in Nubia goan steiler omhoog en binnen nait zo as in Egypte beduild as groaven, môr monumenten veur dode keunings. De pyramides wuirden hier tot noa 300 noa Kristus baauwd.

===China===
In [[China]] binnen rond de provinzie [[Shaanxi]] allerlaai pyramides vonden, woar man nog niks over wait. t Aantal, de baauw en t doul binnen nait bekend. 

===Mesopotoamie===
De [[Mesopotoamie]]r baauwden pyramides mit n serie loagen dij ook wel ''[[ziggoerat]]s'' nuimd worden. Zai wuiren in oale tieden mit felle kleuren beschilderd. Der is enkeld weinig bewoard bleven van dizze pyramides, omdat zai van kleistainen môkt waren. Van de [[Toern van Babel]] wordt zegd dat t n [[ziggoerat]] was.

===Centraal-Amerika===
n Aantal Centroal-Amerikoanse kulturen baauwden pyramidevörmige baauwwaarken. Dizze leken meer op dij in Mesopotoamie as op dij in Egypte. Zij waren loagd en harren voak n tempel bovenop de pyramide. De pyramide mit de grootste inhold is dij van [[Kolula]], [[Mexico]].

===Griekenlaand===
In Griekenlaand wuiren ook pyramides baauwd. Ain van dizze pyramides is older as de [[Pyramide van Kheops]]. Dizze dateerd uut de 21e aiw veur Kristus.

===Nederlaand===
Nederlaand het n relatief jonge pyramide, de [[Pyramide van Austerlitz]]. Dizze wuir in septìmber [[1804]] baauwd. Dizze bevindt zoch in de wolden van de [[Utrechtse Heuvelrug|Oetrechtse Heuvelrog]] ten oosten van [[Zeist]] en is van eere gemaakt.

[[Categorie:Grunnegs_artikel]]
[[Categorie:Egyptische oldheid]]

[[ar:هرم]]
[[bg:Пирамида]]
[[cs:Pyramida]]
[[da:Pyramide]]
[[de:Pyramide (Bauwerk)]]
[[en:Pyramid]]
[[eo:Piramido]]
[[es:Pirámide]]
[[fi:Pyramidi]]
[[fr:Pyramide]]
[[he:פירמידה]]
[[io:Piramido]]
[[it:Piramide (geometria)]]
[[ja:ピラミッド]]
[[ko:피라미드]]
[[ms:Piramid]]
[[nl:Piramide]]
[[no:Pyramide]]
[[pl:Piramida (architektura)]]
[[pt:Pirâmide]]
[[simple:Pyramid]]
[[zh:金字塔]]
