[[Ofbeelding:All Gizah Pyramids.jpg|thumb|250px|Olde piramides]]
'''Piramides''' binnen [[bolwark|baauwwaarken]] dij in veule oale beschoavens baauwd wuiren. De grode overainkommst tuzzen de piramides van de oale beschoavens is dat zai n brede boases hebben en den schuun tou lopen. De reden veur de brede boases is dat olde beschoavens gain stevege materioalen as [[stoal]] harren dij heur in stoat stelden om hoge baauwwaarken te môken dij richt noar boven goan.

==Landen mit piramides==
===Egypte===
De vernuimdste piramides binnen dij uut t oale [[Egypte]]. Dizze wuiren bruukt as groaven veur de faraos. De oale Egyptenoarn môkten de boetenkaande van de piramides glad mit [[gold]] en [[marmer]]. De bekendste piramide in Egypte is de [[Piramide van Cheops|Grode Piramide]] van Giza. Dizzent is ain van [[de zeuven wereldwonder]] uut de klassieke oldhaid en de ainige dij tot op heden bewoard bleven is. 

===Nubia===
In [[Nubia]], ten zuden van Egypte, wuiren veul meer, môr klainere, piramides baauwd dan in Egypte. De piramides in Nubia goan steiler omhoog en binnen nait zo as in Egypte beduild as groaven, môr monumenten veur dode keunings. De piramides wuirden hier tot noa 300 noa Kristus baauwd.

===China===
In [[China]] binnen rond de provìnzie [[Shaanxi]] allerlaai piramides vonden, woar man nog niks over wait. t Aantal, de baauw en t doul binnen nait bekend. 

===Mesopotoamie===
De [[Mesopotoamie]]r baauwden piramides mit n serie loagen dij ook wel ''[[ziggoerat]]s'' nuimd worden. Zai wuiren in oale tieden mit felle kleuren beschilderd. Der is enkeld weinig bewoard bleven van dizze piramides, omdat zai van kleistainen môkt waren. Van de [[Toern van Babel]] wordt zegd dat t n [[ziggoerat]] was.

===Centraal-Amerika===
n Aantal Centroal-Amerikoanse kulturen baauwden piramidevörmige baauwwaarken. Dizze leken meer op dij in Mesopotoamie as op dij in Egypte. Zij waren loagd en harren voak n tempel bovenop de piramide. De piramide mit de grootste inhold is dij van [[Kolula]], [[Mexico]].

===Griekenlaand===
In Griekenlaand wuiren ook piramides baauwd. Ain van dizze piramides is older as de [[Piramide van Cheops]]. Dizze dateerd uut de 21e aiw veur Kristus.

===Nederlaand===
Nederlaand het n relatief jonge piramide, de [[Piramide van Austerlitz]]. Dizze wuir in septìmber [[1804]] baauwd. Dizze bevindt zoch in de wolden van de [[Utrechtse Heuvelrug|Oetrechtse Heuvelrog]] ten oosten van [[Zeist]] en is van eere gemaakt.

[[Kattegerie:Grunnegs_artikel]]
[[Kattegerie:Egyptische oldheid]]

[[ar:هرم]]
[[bg:Пирамида]]
[[bs:Piramida (arhitektura)]]
[[cs:Pyramida]]
[[cy:Pyramid]]
[[da:Pyramide]]
[[de:Pyramide (Bauwerk)]]
[[en:Pyramid]]
[[eo:Piramido]]
[[fa:هرم]]
[[fi:Pyramidi]]
[[fr:Pyramide (architecture)]]
[[gv:Pyramid]]
[[he:פירמידה (מבנה)]]
[[hr:Piramida (arhitektura)]]
[[hu:Piramis]]
[[id:Piramid]]
[[io:Piramido]]
[[is:Pýramídi]]
[[it:Piramide]]
[[ja:ピラミッド]]
[[ko:피라미드]]
[[lt:Piramidė]]
[[ml:പിരമിഡ്]]
[[ms:Piramid]]
[[nl:Piramide (bouwwerk)]]
[[nn:Pyramidar]]
[[no:Pyramide (byggverk)]]
[[nrm:Pyramide]]
[[pl:Piramida]]
[[pt:Pirâmide]]
[[ru:Пирамида (архитектура)]]
[[simple:Pyramid]]
[[sl:Piramida]]
[[sq:Piramida]]
[[sr:Пирамиде]]
[[sv:Pyramid]]
[[sw:Piramidi]]
[[ta:பட்டைக்கூம்பு]]
[[uk:Піраміда (споруда)]]
[[yi:פיראמיד]]
[[zh-min-nan:Kim-jī-thah]]
[[zh-yue:金字塔]]
