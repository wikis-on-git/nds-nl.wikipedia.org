'''Ulsen''' ([[Duuts]]: ''Uelsen'') is ne gemeante in de [[Groafschop Beantem]] in de [[Duutslaand|Duutse]] deelstaat [[Nedersaksen|Nedersaksn]]. Ut lig um en noabiej dertig kilometer ten noordn van [[Eanske]] in t westn van Nedersaksn an de greanze met [[Nederlaand]]. De gemeante maakt ok deel oet van de [[Samtgemeinde Uelsen]].

De gemeante Ulsen besteet oet de buurtn Ulsen, Bauerhausen, Lemke, Höcklenkamp en Waterfall. De gemeante hef ne öppervlakte van 19,46 km² en har op [[30 juni]] [[2005]] 5211 inwonners. 

==Geschiedenis==
In 1131 ontvung Ulsen ne oorkonde van n bisschop van [[Sticht Utrecht|Uutrech]]. Dootieds heurn t doarp biej [[Tweante]], dat in dee tiedn biej t Duutse riek heurn. Umtieds 1300 stun in Ulsen t kasteel van de groavn Ten Toorn (of ''von Thurn''). De oaverbliefseln van dit kasteel wördn in de [[19e eeuw]] broekt vuur ne [[sinegoge|jödnkearke]]. In 1312 gung t bezit van Ulsen oaver op de Groafschop Beantem.

In de 19e eeuw gung t inwonnerantal van Ulsen daal van 1200 noar 806 duurdat de leu vorttrökn noar plässe as [[Nothoorn (Beynthem)|Nordhoorn]] en [[Schüttrupp]] um doar in de tekstielindustrie te goan wearkn. Een paar inwonners trökn ok noar Nederland en de [[Verenigde Stoatn van Amerika|Verenigde Stoatn]].

In 2006 viern t doarp zien 875-jöarige bestoan.

==Eksterne verbeending==
*[http://www.uelsen.de/ Webstie van de gemeante Uelsen]

[[Categorie:Tweants artikel]]
[[Kategorie:Gemeente in Nedersaksen]]
[[Kategorie:Plaotse in Nedersaksen]]
[[Kategorie:Darp in Duutslaand]]
[[Kategorie:Graofschop Benthem]]
