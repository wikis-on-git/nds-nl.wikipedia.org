[[Ofbeelding:OrangeBloss wb.jpg|thumb|250px|Appelsien mit blossem]]
[[Ofbeelding:Citrus sinensis0.jpg|thumb|250px|Onriepe appelsienen]] 
n '''Appelsien''' is de [[vrucht]] dij aan [[appelsienenboom]] gruit en beheurt tou t geslaacht ''[[Citrus|Sitrus]]''.

De appelsien wordt ien [[Nederlaand]] en [[Vlaanderen|Floandern]] voak ienvouerd oet [[Spanje]]. De appelsien verkleurt tiedens riepensprozes van gruin noar oraanje tou, môr sums worden de vruchten kunstmoateg oraanje kleurd. Bie bomen dij ien [[tropen]] gruien blift de vrucht gruin of gruingeel, ook as zie riep binnen. Dat komt deurdat man veur de oraanje kleur verlet het van kollere nachten, dij der nait binnen ien tropen. De kleur van de schil het gain ìnkelde ienvloud op smoak.

t [[Vruchtvlais]] is licht oraanjegeel van kleur, mit n typische vrizze smoak. Der bestoan ook appelsienen mit rood vruchtvlais, dit nuimen wie [[bloudappelsien]]en, ien t [[Grunnegs]] betekent t ook wel ''grapefruit'' dat offisjeel n aandere, verwaante soort is.

De appelsien komt oorspronkelk oet [[Sina]], woar ook de noam wegkomt (''appel-sina'') en haren heur vrouger veural veur de schier.

Appelsienen worden eten of pèrst tou appelsiensap, ook wel [[sjuderaans]] nuimd. De vrucht is ook n grondstof veur [[limonoat]] zo as [[ranja]] (komt van t [[Spaans|Spoanse]] woord veur appelsien ''naranja''). De schil wordt veur [[marmeloat]] broekt en as smoakmôker ien gebak en [[witbier]].

Haandappelsienen kommen gewoonlieks oet [[Uropa]] en pèrsappelsienen oet [[Brazielje]]. 

== Wozzen joe dat ==
Nait allenneg t Spoanse [[Valencia]], môr ook de [[Valencia (Venezuela)|lieknoamege stad]] in [[Venezuela]] is bekìnd wegens de appelsienen.

Ien summege toalen zo as [[Grieks]] ("πορτοκαλι" ''portokáli''), Perzisch ("پرتقال") en [[Arabies|Aroabisch]] ("برتقال" ''burtuqāla'') wordt de appelsien "portogal" nuimd, noar [[Portugal]], dat ien [[15e eeuw|15. aiw]] as eerste laand appelsienen oet China invouerde. Ien Zuud Duutslaand, Englaand en Fraankriek wordt t ''orange'' nuimd, wat verwiest noar de kleur en de middelaivse "appelsienenheufdstad" [[Orange (Fraankriek)|Orange]] (woar traauwens ook os keunenshoes vot komt).

De hoavenstad [[Jaffa (stad)|Jaffa]] wör in de [[19e eeuw|19. aiw]] n zìntrum veur de teelt en de verhaandeln van appelsienen, noadat der n [[kultivar]] was ontwikkeld mit n dikkere schil, dij beter en laanger beweerd worden kon en vervouerd wör ien appelsienkisten. Ook nou staait de [[maarknoam]] 'Jaffa' nog hailtied veur [[zìtrusvruchten]] en [[vruchtensap]].

== [[Leegsaksisch]] ==
* [[Drèents]]: 
** ''sinesappel''
** ''siniesappel''
** ''appelsien{{small()|e}}''
* [[Grunnegs]]: ''appelsien{{small()|e}}''
* [[Stellingwarfs]]: ''sinesappel''
* [[Tweants]]: ''sina{{small()|a}}sappel'', ''sienzappel''
* [[Veluws]]:
** ''sinesappel''
** ''sinnesappel'' ([[Nunspeet]], [[Doospiek]])
** ''siensappel'' ([[Epe]], [[Une]], [[Vaossen]])
** ''sisasappel'' ([[Epe]])
** ''appelsien{{small()|e}}'' ([[Nunspeet]], [[Klanenbeek]])
** ''sinneballe'' ([[Nunspeet]])

== Oetstallen ==
<gallery>
Ofbeelding:Florida navel orange 1.jpg|Appelsien
Ofbeelding:Satsuma_oranges.jpg|Satsuma-appelsienen plukken ien [[Gainesville (Florida)]]
Ofbeelding:Orangeseeds.jpg|Pitten van n appelsien
Ofbeelding:orangetrees.jpg|Appelsienbomen ien [[Marokko]]
Ofbeelding:OrangeGrov.jpg|n Appelsien plaantoazie vanoet locht
Ofbeelding:Orangedelivery.jpg|Appelsienen bezörgen ien Tulum, Mexico
Ofbeelding:Oranges and orange juice.jpg|Appelsiensap
Ofbeelding:Orange and cross section.jpg|n Appelsien middendeur
</gallery>

{{Commonscat|Citrus sinensis}}

[[Kategorie:Grunnegs artikel]]
[[Kategorie:Vruch]]
