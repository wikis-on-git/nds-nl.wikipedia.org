'''Johannes (Joan) Cele''' ([[Zwolle (Oaveriessel)|Zwolle]], rond [[1340]] - Zwolle, rond [[1417]]) was een onderwiesverni'jer en rector van de befaamde [[Latien|Latijnse]] skoele ien Zwolle van [[1377]] tot [[1417]].

==Vörming==
Cele wördden al op jonge leeftied onderwezen ien [[Latien|Latijn]] oppe skoele daoras e zölf rector van zol worden. Dit was ien zien tied nog een parochieskoele. Hiernao gunk e naor de [[kapittelskoele]] ien [[Dèventer]] en vervolngs naor [[Praag]] en lichtkaans ok naor [[Paries]], waor hi'j verskeiden wetenskoppen studeerden.

==An de Latijnse skoele==
Naodet Cele ien 1377 weerumme naor Zwolle was egaon, benuumden ze hum töt ''rector scholarum'' van de Latijnse skoele, daor as e een ni'j onderwiessysteem ienvoerden. De skoele wördden ien acht klassen ienedeeld, naor kennisniveau. Per klas wördden de leerstof vastelegd. Ien de loop van de [[15e_eeuw|15e]] en [[16e_eeuw|16e]] ieuw hebt de [[Broeders des Gemenen Levens]], en daornao de [[humanisme|humanistische]] pedagogen, dit concept wieder anefieterd.
<ref>http://prevos.net/cultuur/c09122/le09.htm</ref>

Onder Cele zien toezicht gaven betere leerlingen uut de hoogste twee klassen lesse an jongere leerlingen. De kloosterhervörmer [[Johannes Busch]] (1399/1400-1479/1480), geboren ien Zwolle, was iene van dizze hulpkrachten.

De roem van Cele zien geleerdheid verspreidden hum rap. De goede name van de Latijnse skoele ien Zwolle deurkruusten de christelijke wereld, waordeur d'r studenten uut veule laanden hen trökken. Nao Cele zien dood raakten de skoele ien verval.

==De moderne devotie==
Cele was vrunden mit [[Geert Grote]], de grondlegger van de [[moderne devotie]]. Deur Cele hef dizze spirituele beweginge diepe ienvloed ehad op 't onderwies en de vörming van de jeugd. De meister was iene naomiddag altied te vienden op 't Grote Karkhof (now Grote Karkplein) daoras hi'j preutten mit de studenten, miest oaver de moderne devotie en 't waark van Geert Grote.

Umdet de beweginge van de moderne devotie hum keerden teung 't geestelijk verval ien de kattelieke karke, kwaamp er drokte: de moderne devoten wördden veur de bisskop van [[Sticht Utrecht|Utrecht]] van ketteri'je beskuldigd. <ref name="wieiswie">http://www.wieiswieinoverijssel.nl/details2.asp?Id=14</ref> Cele verdedigden de moderne devotie waor meugelijk ien een persoonlijke correspondentie mit de Utrechtse bisskop Floris van Wevelinckhoven.

==Bi'j de Sunt-Michaëlskarke==
Van 1395 töt 1415 was Cele organist en koordirigent van de Sunt-Michaëlskarke. Ze hebt van hum getuugd det hi'j "een goed hervormer van den kerkzang en een kunstvaardig organist" was. <ref>http://www.dbnl.org/tekst/kalf003gesc02_01/kalf003gesc02_01_0010.htm</ref> An Cele skrieft ze ok een koppel [[Middelnederlaands]]e preken toe. Meer as veertig bint er bewaord ebleben. <ref>http://www.dbnl.org/tekst/bork001nede01/cele001.htm</ref>

==Naor Cele enuumd==
't [[Gymnasium Celeanum]] ien Zwolle hebt ze naor Joan Cele enuumd. Ok is d'r ien Zwolle en [[Dalsen (dörp)|Dalsen]] 't Instituut voor Studiebegeleiding Joan Cele.

't Celepoortien ien de Papenstraote is enuumd naor Cele, die ien 't angreenzende huus woonden an wat toen de Keizersstraote nummer 3 was.<ref>http://www.monumenten.nl/Site/nl-NL/Actueel/Nieuws/Eeuwenoud+poortje+in+Zwolle+gered.htm?Print=true</ref><ref name="wieiswie">http://www.wieiswieinoverijssel.nl/details2.asp?Id=14</ref>

==Literatuur oaver Cele==
* Dijk, R.T.M. van (1985), Jan Cele in het licht van zijn relaties : portret van een opmerkelijke devoot te Zwolle, ien: ''Zwols Historisch Jaarboek''
* Relker-Veneberg, Marijke Z.G. (1990), ''Joan Cele : Modern Devoot, dichter en pedagoog'', Hengel

==Verwiezings==
<div class="references-small">
<references/>
</div>

[[Kattegerie:Sallaans artikel|Cele, Joan]]
[[Kattegerie:Oaveriessel|Cele, Joan]]
[[Kattegerie:Middeleewn|Cele, Joan]]
[[Kattegerie:Christendom|Cele, Joan]]

[[la:Iohannes Cele]]
[[nl:Johannes Cele]]
