Nen '''podcast''' is ne gelüüdsupname wat oaver internet belüsterd worden kan. De geluudsupname kan en radioprogramma weasen, mär ouk vöäredragene korte verhalen kummet vöär.

De uutsendingen untstünden do as et amerikaanske technologybedryv Apple de eyrste digitale geluudsdraeger, de iPod, up de markt brachten. Et woord ''Podcast'' is dan ouk ne samenstelling van [[iPod]] en et engelske ''broadcast'' (uutsending). Oarsprungelik was de bedoling üm nen podcast up nen iPod of anderen geluudsdraeger te setten, sou dat den tohöyrder der up eygene tyd en wyse når lüsteren kunde. Rechtevoord sint vöäle podcasts ouk rechtstreyks oaver internet te ströymen en hoovt se neet meyr eyrst binnenehaald te worden.

In nen podcast kan et oaver van allens en noch wat gån. Et hangt der mär net vanaf wat den uprichter der van maket. Ouk mag de makers heylemål selv weaten wo vake se der eyne maket en wo lange as ne upname duurt. Med de kumst van de [[smartphone|klookfoon]] en ströymingsdeenste as [[Spotify]] en [[iTunes]] is podcasten en podcast lüsteren en populäär tydverdryv ewörden. 

In et neadersassiske gebeed sint verskeidene podcasts te belüsteren. Seet dårvöär de lyste van [[Nedersaksische podcasts|neadersassiske podcasts]].

[[Kategorie: Tweants artikel]]
[[Kategorie: internet]]
