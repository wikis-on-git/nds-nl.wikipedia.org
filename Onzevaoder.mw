t '''Onzevaoder''' of '''Onzevaor''' is n [[christendom|christelik]] [[gebed]]. t Wort oek wel t '''Gebed van de Heer''' eneumd en is één van de bekendste gebejen in de [[Kaark (geleufsgemeenschap)|kaark]] en de christelike tradisie. 

In t [[Grieks]] heet t Onzevaoder ''Η Κυριακή Προσευχή'' (i Kuriaki Prosefchi) en in t [[Latien]] ''Pater Noster'' of ''Oratio Dominica''. Volgens t [[evangelie]] het [[Jezus Christus]] t zelf an zien volgelingen eleerd. In de [[Biebel]] is t gebed te vienen in - de langere versie van - [[Evangelie naor Matteüs|Matteüs 6:9-13]] en - n wat kortere versie - in [[Evangelie naor Lukas|Lukas 11:2-4]]. Over t algemeen gao'w uut van de langere versie. 

Volgens rabbien Aron Mendes Chumaceiro valt uut de inhoud de [[jodendom|Joodse]] oorsprong van t Onzevaoder op te maken. De eerste vars is gedeeltelik Jesaja 63:15-16; Ezeciel 36:23 en 38:23, de tweede vars Obadja 1:21 en 1 Samuel 3:18, de daarde vars uut Spreuken 30:8, de vierde vars uut Sirach 28:2. De vars "en lei ons niet in verzeuking" staot niet in t Ouwe Testament, want "t denkbeeld, dat God n mins in verzeuking brengt, gaot tegen de volmaakte rechtvaordigheid en liefde van God in", aldus Chumaceiro. "Verlos ons van t kwaod" komt uut Psalm 119:133. t Slot is woordelik uut 1 Kronieken 29:11.

== Oudste versie ==
De oudste teksten van t Onzevaoder die overeleverd bin, bin eschreven in t [[Koinè-Grieks]]. Der is oek n Aramese versie van t Onzevaoder (de taol van Jezus), mar dat is warschienlik niet in t dialekt dat Jezus sprak en kan dus oek niet de oorspronkelike versie wezen.

== [[Grieks]]e en [[Latien]]se versie ==
{|
|
=== [[Koinè-Grieks]] ===
:{{polytonic|Πάτερ ἡμῶν ὁ ἐν τοῖς οὐρανοῖς}}
:{{polytonic|ἁγιασθήτω τὸ ὄνομά σου·}}
:{{polytonic|ἐλθέτω ἡ βασιλεία σου·}}
:{{polytonic|γενηθήτω τὸ θέλημά σου,}}
:{{polytonic|ὡς ἐν οὐρανῷ καὶ ἐπὶ τῆς γῆς·}}
:{{polytonic|τὸν ἄρτον ἡμῶν τὸν ἐπιούσιον δὸς ἡμῖν σήμερον·}}
:{{polytonic|καὶ ἄφες ἡμῖν τὰ ὀφελήματα ἡμῶν,}}
:{{polytonic|ὡς καὶ ἡμεῖς ἀφίεμεν τοῖς ὀφειλέταις ἡμῶν·}}
:{{polytonic|καὶ μὴ εἰσενέγκῃς ἡμᾶς εἰς πειρασμόν,}}
:{{polytonic|ἀλλὰ ῥῦσαι ἡμᾶς ἀπὸ τοῦ πονηροῦ.}}
:{{polytonic|[Ὅτι σοῦ ἐστιν ἡ βασιλεία καὶ ἡ δύναμις καὶ ἡ δόξα εἰς τοὺς αἰῶνας·]}}
:{{polytonic|ἀμήν.}}
| valign=top |
=== [[Transliterasie|Transliterasie van t Koinè-Grieks]]<ref>Disse tekst is etranslitereerd vanuut t Koinè-Grieks van de eerste en tweede eeuw nao Christus. De e staot veur n è-klank, de ē veur n ee-klank.</ref> ===

:Pater hēmoon ho en tuus oeranuus
:hagiasthēto to onoma soe;
:eltheto hē basilia soe;
:genēthēto to thelēma soe,
:hoos en oerano ke epi tēs gēs.
:Ton arton hēmoon ton epioesion dos hēmien sēmeron;
:ke aphes hēmien ta ophelēmata hēmoon,
:hoos ke hēmies aphiëmen tuus ophiletes hēmoon;
:ke mē isenenkies hemas ies pirasmon,
:alla ruse hēmas apo toe ponēroe.
:[Hoti soe estien hē basilia ke hē dunamies ke hē doxa ies toes eonas.]
:Amēn.
|}

=== [[Latien|Latiense tekst]] ===
:Pater noster, qui es in caelis,
:sanctificetur nomen tuum.
:Adveniat regnum tuum.
:Fiat voluntas tua, sicut in caelo et in terra.
:Panem nostrum quotidianum da nobis hodie,
:et dimitte nobis debita nostra,
:sicut et nos dimittimus debitoribus nostris.
:Et ne nos inducas in tentationem:
:sed libera nos a malo.
:Amen.

== [[Nedersaksies]]e versies ==
t Nedersaksies wort (haost) niet in de kaark of thuus in gebejen gebruukt, daorum bestaot der oek gien standerdversie van t Onzevaoder in t Nedersaksies. As uutgangspunt veur de meeste Nedersaksiese vertaolingen is de [[Staotenbiebel]] gebruukt, mar de niejere versies hen de Nieje Nederlanse Biebelvertaoling as uutgangspunt.

In de meeste Nedersaksiese dialekten bestaot der gien "U"-vorm. Veur gebejen an God (in t dialekt) kiezen partie luui derveur um t toch an te houwen, mar a'j naogaon dat der zoveul taolen bin die disse vorm oek niet hen (en dus oek niet gebruken), is t beslist niet respektloos um gewoon ''Jie'' (mit n heufdletter) te gebruken. t Gebruuk van ''U'' komt eigenliks gewoon deur de grote Hollandse invleud op onze streektaol.

=== [[Achterhooks]] ===
==== [[Wenters]] ====
 
:Unzen Vader in de hemelen,
:laot dienen name eheiligd worde;
:laot dien könninkriek kommen;
:laot dienen wille gebeuren
:op de eerde zo as in den hemel.
:Gef uns now uns dageliks brood
:en vergef uns unze scholden
:zo as ok wi'j vergeft
:wee bi'j uns in de schold staot;
:en breng ons niet in verzeuking,
:maor maak uns vri'j van t kwaod.
:Want van Di'j is het könninkriek
:en de kracht en de glorie
:now en alle dage.
:Amen.

=== [[Grunnegs|Grunnigs]] ===
:Os Voader in Hemel, 
:dat Joen Noam hailigd worden zel, 
:dat Joen Keuninkriek kommen mag, 
:dat Joen wil doan wordt 
:op Eerd net as in hemel. 
:t Stoet doar wie verlet van hebben 
:geef os dat vandoag, 
:en reken os nait tou wat wie verkeerd doun, 
:net zo as wie vergeven elk dij os wat aandut. 
:En breng os nait in verlaaiden, 
:moar wil van verlaaider os verlözzen.
:Veur Joe binnen t Keuninkriek,
:de Kracht en de Heerlikhaid.
:Veur altied en altied. 
:Amen.

Versie zo as die in de Grunningse [[Biebel (Grunnegs)|Biebel]] steet:

:Voader van ons in hemel,
:dat joen Noam haailegd worden zel,
:dat joen Keunenkriek kommen mag,
:dat joen wil doan wordt
:in wereld net as in hemel.
:t Brood doar wie verlet om hebben
:geef ons dat vandoag,
:en reken ons nait tou wat wie verkeerd doun,
:net zo as wie vergeven elk dij ons wat aandut.
:En breng ons nait in verlaaiden,
:mor wil van verlaaider ons verlözzen.

=== [[Veluws]] ===
{{Kolommen
|kolom1=
==== [[Niekarks]] ====
:Oenze Vaoder in de hemel, 
:laot Joew naam eheiligd worren, 
:laot Joew koninkriek kommen 
:en Joew wil edaon worren 
:op eerde zo as in de hemel. 
:Geef oens vandaag t brood da'w neudig hen. 
:Vergeef oens oenze schulden, 
:zo as ok wulie oenze schuldenaren vergeven. 
:En breng oens niet in verzeuking, 
:maor verlos oens van t kwaod.
:Want van Joe is t Koninkriek,
:en de kracht en de heerlikheid,
:tot in de eeuwigheid.
:Amen.
|kolom2=
==== [[Putters]] ====
:Onze Vaor in de hemel, 
:laot Joew naam eheiligd worren, 
:laot Joew koninkriek kommen 
:en Joew wil edaon worren 
:op eerde zo as in de hemel. 
:Geef ons vandaag t brood da'w neudig hen. 
:Vergeef ons onze schulden, 
:zo as oek wulie onze schuldenaren vergeven. 
:En breng ons niet in verzeuking, 
:mar verlos ons van t kwaod.
:Want van Joe is t Koninkriek,
:en de kracht en de heerlijkheid,
:tot in de eeuwigheid.
:Amen.
|kolom3=
==== [[Nunspeets]] ====
:Onze Vaor in de hemel, 
:laot Joew naam eheiligd wörden, 
:laot Joew koninkriek koemen 
:en Joew wille edaon wörden 
:op eerde zo as in de hemel. 
:Geef ons vandage t brood da'w neudig hebben. 
:Vergeef ons onze schulden, 
:zo as oek wie onze schuldenaren vergeven.
:En breng ons niet in verzeuking, 
:mer verlos ons van t kwaod.
:Want van Joe is t Koninkriek,
:en de kracht en de heerlikheid,
:tot in de eeuwigheid.
:Amen.
}}

=== [[Tweants|Twaents]] ===
==== [[Riesns|Riessens]] ====
[[Riesn|Riessen]] steet bekaend as slim geriffermeerd. Der is in Riessen völ verskel oawer t gebroek van t Riessens in t geleuf. Der beent leu dee't zeggent det t nit heurt, of det n Hollaandsen versie good genog is. Aanderen zeggent det t hierduur juust persoonliker wördt. Doarumme besteet der faeilik ginnen offisiëlen oawerzetting van t ''Oonzenva''. Oonderstoande versie gef allene wier wo t der in t Riessens oet zol können zeen.

:Oonzen Va den t in n hemmel is,
:Oewen namen wördt ehaeiligd,
:Oewen keuninkriek keump,
:Oewen wil gebuurt,
:zo as in n hemmel, zo ook op de aerde.
:Doot oons non oonze daaglikse stoete,
:en vergeewt oons oonze skeulden,
:liek zo at vie oonze skooldhebbers vergeewt;
:en brengt oons nit in verzeuking,
:maer verlost oons van t kwoad.
:want Oew heurt t keuninkriek,
:en n kracht, en n haerlikhaeid,
:tot in eeuwighaeid,
:Amen.

=== [[Vechte|Vechtdals]] ===
Eschreven in t [[Vechtdals]], rondum [[Hardenbarg]]. Der is veur t Sallaands nooit gien Biebelvertaling uutekommen. 

:Oens Va in n hemel.
:Loat Oewen Namme heiligt wörden,
:loat Oewen koninkriek kommen,
:loat Oewen wille doane wörden,
:op earde, net as in n hemel.
:'t Stoete wa'w neudig bint,
:wul 't oens vandage geven. 
:En vergeef oenze zunden,
:net asse wi-j vergeeft, 
:wat ’n aander oens an-edoane hef.
:En loat oens nie in verleiden kommen,
:mar verlös oens van 't kwoaden.
:Aam.

== Nederlandse vertaolingen ==
Umdat der in de meeste kaarken en in de huushouwens van luui die n Nedersaksies dialekt praoten gien dialekt gebruukt wort veur gebejen, wort de [[Nederlaands|Nederlandse]] versie meestentieds gebruukt.

{{Kolommen
|kolom1=
=== Vertaoling Nederlands Bijbelgenootschap ===
:Onze Vader die in de hemelen zijt,
:Uw Naam worde geheiligd;
:Uw koninkrijk kome; 
:Uw wil geschiede, 
:gelijk in de hemel alzo ook op de aarde. 
:Geef ons heden ons dagelijks brood;
:en vergeef ons onze schulden,
:gelijk ook wij 
:vergeven onze schuldenaren; 
:en leid ons niet in verzoeking, 
:maar verlos ons van de kwade. 
:Want van U is het koninkrijk 
:en de kracht en de heerlijkheid
:Tot in eeuwigheid.
:Amen.
|kolom2=
=== Nieuwe Bijbelvertaling (NBV) ===
:Onze Vader in de hemel, 
:laat uw naam geheiligd worden, 
:laat uw koninkrijk komen 
:en uw wil gedaan worden 
:op aarde zoals in de hemel. 
:Geef ons vandaag het brood 
:dat wij nodig hebben. 
:Vergeef ons onze schulden, 
:zoals ook wij hebben vergeven 
:wie ons iets schuldig was. 
:En breng ons niet in beproeving, 
:maar red ons uit de greep van het kwaad.
:[Want van U is het koninkrijk
:en de kracht en de heerlijkheid
:tot in eeuwigheid.] 
:Amen.
}}

{{Kolommen
|kolom1=
=== Vertaoling van de Katholieke Kaark ===
:Onze Vader die in de hemel zijt,
:Uw Naam worde geheiligd;
:Uw rijk kome;
:Uw wil geschiede op aarde zoals in de hemel.
:Geef ons heden ons dagelijks brood;
:en vergeef ons onze schulden,
:zoals ook wij aan anderen hun schuld vergeven
:en leid ons niet in bekoring, 
:maar verlos ons van het kwade.

::Verlos ons Heer, van alle kwaad. Geef vrede in onze dagen. 
::Dat wij, gesteund door Uw barmhartigheid, vrij mogen zijn van 
::zonden en beveiligd tegen alle onrust: hoopvol wachtend op de 
::komst van Jezus, Messias, Uw Zoon.

:Want van u is het koninginkrijk;
:en de kracht;
:en de heerlijkheid.
:In eeuwigheid.
:Amen.
|kolom2=
=== Vertaoling zo as t Vlaanderen gebruukt wort ===
:Onze Vader die in de hemelen zijt, 
:geheiligd zij Uw Naam.
:Uw Rijk kome, 
:Uw Wil geschiede op aarde als in de hemel.
:Geef ons heden ons dagelijks brood
:en vergeef ons onze schulden,
:gelijk ook wij vergeven aan onze schuldenaren.
:En leid ons niet in bekoring, 
:maar verlos ons van het kwade.
:[Want van U is het koninkrijk
:en de kracht en de heerlijkheid
:in eeuwigheid.]
:Amen.
}}

== t Onzevaoder in de vrogge middeleeuwen ==
De [[Heliand]] is n religieus epies gedicht over t leven van Jezus Christus, eschreven in t [[Oldsaksisch|Oudsaksies]], umstreeks t jaor 825. Oek in disse tekst komt t Onzevaoder an bod tiejens de [[Bargrede]]. Hieronder de Oudsaksiese tekst en de vertaoling van Jaap van Vredendaal.

{{Kolommen
|kolom1=
=== Oudsaksies ===
:Fadar ûsa / firiho barno,
:thu bist an them hôhon / himila rîkea,
:geuuîhid sî thîn namo / uuordo gehuuilico.
:Cuma thîn / craftag rîki.
:Uuerða thîn uuilleo / ob=ar thesa uuerold alla,
:sô sama an erðo, / sô thar uppa ist
:an them hôhon / himilo rîkea.
:Gef ûs dago gehuuilikes râd, / drohtin the gôdo,
:thîna hêlaga helpa, / endi alât ûs, heb=enes uuard,
:managoro mênsculdio, / al sô uue ôðrum mannum dôan.
:Ne lât ûs farlêdean / lêða uuihti
:sô forð an iro uuilleon, / sô uui uuirðige sind,
:ac help ûs uuiðar allun / ub=ilon dâdiun.
|kolom2=
=== Vertaoling van Jaap van Vredendaal ===
:Onze vader, van alle mensen,
:u bent in het hoge, hemelse rijk,
:laat woord na woord gewijd zijn aan uw naam.
:Komen moge uw krachtige rijk.
:Laat wereldwijd uw wil geschieden,
:op aarde hier zoals ook daarboven,
:in het rijk der hemelen dat in den hoge is.
:Geef ons dagelijks raad, dierbare hier,
:uw heilige hulp en, hemelse wachter,
:vergeef ons al onze schuld, zoals wij anderen doen.
:Laat kwade geesten ons niet in bekoring brengen,
:al zijn we het waard hun wil te doen,
:maar behoed ons immer voor al het boze.
}}

== Verschil tussen protestanten en katholieken ==
In t Onzevaoder, zo as t gebruukt wort deur protestanten, kommen alle drie de onderdelen van n gebed terug:
* ''Dankgebed'': laot Joew naam eheiligd worren, laot Joew koninkriek kommen en Joew wil edaon worren op eerde zo as in de hemel. 
* ''Smeekgebed'' ([[litanie]]): Geef ons vandaag t brood da'w neudig hen. Vergeef ons onze schulden, zo as oek wulie onze schuldenaren vergeven. En breng ons niet in verzeuking, mar verlos ons van t kwaod.
* ''Beliejend gebed'': Want van Joe is t Koninkriek, en de kracht en de heerlikheid, tot in de eeuwigheid.

De slotwoorden ''Want van Joe is t koninkriek en de kracht en de heerlikheid tot in de eeuwigheid'' ontbreken in de oudste handschriften van t evangelie van Matteüs. In de katholieke misviering volgens de [[Novus Ordo Missae]] sluut de priester t gebed of mit t embolisme.

=== Embolisme ===
{| border="0" cellspacing="0" cellpadding="10" style="border-collapse:collapse;"
| style="vertical-align:top" |
{| border="0"
|''Libera nos, quaesumus, Domine, ab omnibus malis,''||Verlos ons, Heer, van alle kwaad,
|-
|''da propitius pacem in diebus nostris,''||geef vrede in onze dagen,
|-
|''ut, ope misericordiae tuae adiuti''||dat wij gesteund door Uw barmhartigheid,
|-
|''et a peccato simus semper liberi''||vrij mogen zijn van zonde,
|-
|''et ab omni perturbatione securi''||en beveiligd tegen alle onrust.
|-
|''exspectantes beatam spem''||Hoopvol wachtend
|-
|''et adventum Salvatoris nostri Iesu Christi.''||op de komst van Jezus, Messias, Uw Zoon.,
|-
|waornao de geleuvigen antwoorden mit:
|-
|''Quia tuum est regnum,''||Want van U is het koninkrijk
|-
|''et potestas, et gloria''||en de kracht en de heerlijkheid
|-
|''in saecula.''||in eeuwigheid. Amen.
|}

=== Orthodoxe Kaark ===
In de Oosters-Orthodoxe Kaark wordt de doxologie nooit uutespreuken deur de geleuvigen. t Wort altied edaon deur de priester. In de Griekse tradisie gebruken ze as de priester ofwezig is: ''Deur de gebejen van onze Heilige Vaoders, Heer Jezus Christus Onze God bescharm ons uut medeliejen, Amen.''

== Referensies ==
<references/>

== Uutgaonde verwiezingen ==
* [http://www.christusrex.org/www1/pater/ t Onzevaoder in meer as duzend taolen]
* [http://www.pascalesakr.com/flash/avoonan.html Ezungen Aramese versie van t Onzevaoder]

{{Dialekt|wvel|Putten|ANS}}

[[Kategorie:Christendom]]
