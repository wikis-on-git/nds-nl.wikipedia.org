[[Bestaond:Kootwiek.jpg|thumb|Radio Kootwiek in 1922]]
'''Radio Kootwiek''' ([[Nederlaans|Nederlands]]: ''Radio Kootwijk'') is n [[buurtschap]] in de gemeente [[Apeldoorne_(gemeente)|Apeldoorne]], in de [[Nederlaand|Nederlandse]] [[pervincie|provinsie]] [[Gelderlaand|Gelderland]], mit net iets meer as 100 inwoners. Eerst heetten t ''Kootwiek Radio'', um t te onderscheiden van t oorspronkelike darp [[Kootwiek]] dat n paor kilometer verderop ligt; Radio Kootwiek is de name van t vroggere zendstasion waorumhen t darp ebouwd wordden. t Ligt in t midden van n bos-, stoefzand- en heedriek gebied op de [[Veluwe]], ten oosten van t [[Kootwiekerzaand|Kootwiekerzand]] en t darp [[Kootwiek]], dat bie de gemeente [[Barreveld (gemeente)|Barneveld]] heurt. Tot augustus 1966 beheurden Radio Kootwiek veur de ene helfte bie Barneveld en veur de andere helfte bie Apeldoorne.

==Relasie mit t zenderpark==
De woonbebouwing van Radio Kootwiek is ontstaon as gevolg van de bouw vanof [[1918]] van t [[Radio Kootwiek (zender)|gelieknamige zenderpark]]. In [[1923]] begun de [[PTT]] op disse ofgelegen plekke transoseaniese [[telegrafie]] via de lange golve. In de drekte umgeving van de zenders wordden huzen veur de medewarkers ebouwd. Sosiologies was t darp n smeltkroes van regionale, religieuze en kulturele identiteiten, die uutmondden in n biezundere samenlaeving mit n, töt halverwaegen de jaoren zestig, uutzunderlik riek verenigingslaeven in n unieke sosiale kontekst. In 1964 wordden t darp baeter bereikbaor veur de butenweerld deur de anleg van n verlenging van de asfaltweg ''Hoog Buurloseweg'' uut de richting van [[Ugchelen]].

Naodat in 2000 elke zendfunksie verdwenen was kwam t terrein van t zenderpark in 2004 in handen van Dienst Landelik Gebied (DLG) en [[Staotsbosbeheer]]. DLG gong op zuuk naor n nieje eigenaar/beheerder veur de gebouwen die veurhen bie t zenderpark heurden. n Eerste herbestemmingsproses liep op niks uut deurdat ze teveule van mening verschilden, mar n tweede ronde die in 2007 startten, kreeg meer steun, zowel van inisiatiefnemmers as de darpsraod, die grege de natuurweerde van t darp en de umgeving behouwen wilt.

==Bestemming en bescharming==
Op 6 juni 2012 wordden t darp Radio Kootwiek samen mit t vroggere zendterrein deur de rieksoverheid an-ewezen as bescharmd darpsgezichte, op veurdracht van de gemeenteraod van Apeldoorne.<ref>[https://zoek.officielebekendmakingen.nl/stcrt-2012-11437.html Anwiezing bescharmd darpsgezichte Apeldoorne: Radio Kootwiek], besluut van de Staotssikketaoris van Onderwies, Kultuur en Wetenschap en de Minister van Infrastruktuur en Milieu van 6 juni 2012, wetten.overheid.nl</ref> In dit jaor speulden de tegenstellingen tussen de rekreatieve en kulturele ambisies van Staotsbosbeheer en de natuurweerden van t gebied weer hoog op, waorbie t leste belang benaam in-ebracht wordt deur de Stichting Warkgroep Milieuzörg Apeldoorne (SWMA). Ze dringt al jaoren an op terughouwendheid in t antrekken van publiek naor Radio Kootwiek, mit wisselend sukses.<ref>[http://www.destentor.nl/regio/Apeldoorn/swma-te-laat-met-protest-tegen-fietspad-bij-radio-kootwijk-1.1828531 SWMA te late mit protest tegen fietspad bie Radio Kootwiek], de Stentor, 30 meert 2012</ref><ref>[http://www.destentor.nl/regio/Apeldoorn/radio-kootwijk-onder-vuur-1.3556091 Radio Kootwiek onder vuur], de Stentor, 11 desember 2012</ref> In april 2013 zetten de Raod van Staote n strepe deur de vergunning van de provinsie Gelderland an Staotsbosbeheer veur t plan waorin t vroggere zenderpark meer kulturele en rekreatieve aktiviteiten toe-espeuld zol kriegen. Hiermee wordden de SWMA, die de rechtszake had an-espand, in t geliek esteld.<ref>[http://www.apeldoornsemonumenten.nl/ecms_pages.asp?id=424 n Strepe deur vergunning veur Radio Kootwiek], Stichting Apeldoornse Monumenten, 24 april 2013</ref>

Mar toch nam t bezuuk van daggiesmensen toe, ok al was niet iederene der blie mee. In 2014 wordden n konvenant tussen SWMA en Staotsbosbeheer op-esteld, waorin steet dat Staotsbosbeheer verplicht is um zich der hard veur te maken dat de verkeerstoestroom naor Radio Kootwiek en t antal bezukers an Radio Kootwiek weer ofnemmen.<ref>[http://www.destentor.nl/regio/Apeldoorn/rem-op-bezoekers-radio-kootwijk-1.4655477 Rem op bezukers Radio Kootwiek], ''de Stentor'', 2 desember 2014</ref>

==Referensies==
<references/>

== Uutgaonde verwiezingen ==
* [http://www.radiokootwijk.nu 'Tussen Zand en Zenders'] 
* [http://www.plaatsengids.nl/radio-kootwijk Plaatsengids.nl Radio Kootwiek]

{{Apeldoorne}}
{{Dialekt|ovel|Apeldoorne|Algemene Nedersaksiese Schriefwieze}}

[[Kategorie:Plaotse in Gelderlaand]]
