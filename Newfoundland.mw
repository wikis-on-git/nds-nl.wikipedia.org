'''Newfoundland''' (letterlik oawerzat: ''niej-veunden laand'', [[Fraans]]k: ''Terre-Neuve'') is een [[Kanada|Kanadees]] [[eilaand]] in [[Noord-Amerika]]. Newfoundland heurt bie de Kanadese [[proveensie]] [[Newfoundland en Labrador]]. Et ligt in den [[Atlantiesen Oseaan]]. Met ne vlakte van 111.390 km² is et zowat dreemoal zo groot as [[Nederlaand]]. 

De heuwdstad [[St. John's]] lig op den zuudoosteliken tip. Bie [[L'Anse aux Meadows]] zeent resten van een [[Vikings|viking]]doarp veunden. Et wörd dacht at den [[Noormänne|Noorman]]-zeevoarder [[Leif Eriksson]] et eilaand veund en et ''[[Vinland]]'' (wienlaand) neumden. Et wör vuur et eerste beskrewen duur [[Adam van Bremen]] in [[1076]]. 

Bie nen zeevoart in [[1497]] oontdekten [[John Cabot]] et eilaand vanniejs. Den [[Engelaand|Engelsen]] Keunink [[Hendrik VII]] gavven um opdracht um ne nieje haandelsvoarweg te veenden noar [[Azië]]. Cabot voorden met achtteen man op et westen an en köm bie Newfoundland an. Hier tröf hee spoers van leu, mer gin [[Indianen]]. Engelaand kon et dootieds neet koloniseren, mer de [[Spanje|Spanjoarden]] en [[Portugal|Portugezen]] warren mear zudelik gangs. Et doerden oeteandelik nog 75 joar vuur at de Europeanen der vuur vaste hen treuken.
 
==Natuur==
[[Barachois Pond Provincial Park]] is een proveensiaal park. [[Marble Mountain]] haalt den weenterdag völle [[skiën|skiërs]] an. 

==Sproaken==
De oorsproonkelike bewonners kuierden [[beothuk (sproake)|Beothuk]], mer det is oetstöarven. [[Fraans]]k en [[Engels]] zeent de heuwdsproaken op et eilaand, mer ze hebt een beheurlik akseant in beaide sproaken. Et Newfoundland-Engels lik et meest op [[Iers]]-Engels. Ierse kolonisten spreuken zelfs in de begintied nog [[Iers|Kelties]].

[[Kategorie: Tweants artikel]]
[[Kategorie: Canada]]
[[Kategorie: Eilaand]]
