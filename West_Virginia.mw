{{Amerikaanse staot
| naam = West Virginia
| biejnoam = ''Mountain State''
| vlagge = [[Bestaand:Flag of West Virginia.svg|125px|Vlagge van West Virginia]]
| wapen = [[Bestaand:Seal of West Virginia.svg|110px|Woapen van West Virginia]]
| kaorte = Map of USA WV.svg
| heufstad = [[Charleston (West Virginia)|Charleston]]
| toe-etrejen = [[20 juni]] [[1863]]
| oppervlak laand = 62.755
| oppervlak waoter = 0,6%
| inwoeners = 1.850.326  ([[2014]])
| dichtheid = 29,8
| tiedzone = -4/-5
| antal graafschappen = 
| ofkorting = WV
}}

'''West Virginia''' is nen stoat in et oosten van de [[Verenigde Stoaten]] van [[Amerika]]. Op et zuudoosten van den stoat lig [[Virginia]], op et zuudwesten [[Kentucky]], op et noordwesten [[Ohio]], [[Pennsylvanië]] op et noorden en [[Maryland]] noar et noordoosten. De heuwdstad is [[Charleston (West Virginia)|Charleston]], wat ook meteen de grötste stad is. 

West Virginia wör nen stoat in [[1861]], toen as 50 noordwestelike groafskoppen van [[Virginia]] zik ofsplitsen in den [[Amerikaansen Börgeroorlog]]. Den niejen stoat köm op [[20 juni]] [[1863]] bie de Verenigde Stoaten.

West Virginia steet bekeand um öare boargen en glooiende heuwels. Doarnöast um öare hooltbouw en kollenmienen, dee as in et verleden ne belangrieke rolle speulden. Et hef ene van de dichtste [[karst (eardloage)|karstloagen]] van de wearld, woerduur as der grotklimmers en oonderzeukers gearne komt. et karstlaand zorget vuur koele mearen, woerin as völle [[steur]] zweamp. Wiedters komt leu der gearne vuur [[Skiën]], [[weeldwatervoaren]], [[visken (sport)|visken]], waandelen, [[backpacken]], [[fietsen]] en [[jacht|jagen]].

==Verleden==
In West Virginia hebt leu nen hoop bulten eveunden, dee as skienboar bouwd zeent duur [[heuwelbouwers]]. Dee wonden hier in de vuurgeskiedenisse al in döarpe en deden haandelen met [[kopper]].

Et [[Inheemse Amerikanen|Inheems Amerikaanse]] volk de [[Iroquois]] verjeugen aandere volker oet et laand um et as jachtgroond te gebroeken. Dit steet bekeand as de [[beaweroorlogen]].

De Europeanen maakten der ook al verskel umme. Beade Pennsylvanië en Virginia meanden at öar et laand tooheurden. Ze konden et neet oawereen kommen, woernoa at [[Kentucky]] sticht is.

West Virginia heurden van [[1607]] töt [[1776]] bie de [[Groot-Britannië|Britse]] [[Virginiakolonie]]. Noa den onofhaankelikheidsstried was et nog deel van Virginia, mer de westelike groafskoppen veunden at ze neet good vertegenwoordigd wörden en det der gin rekkening met öar eheulden wör in de stoatsregearing. Doarumme besleuten ze zik of te splitsen.

==Laandskop==
West virginia lig volledig in de boargketten de [[Appalachen]] en wörd doarumme ook wal de ''Boargstoat'' (Mountain State) eneumd. Et hef ne oppervlakte van 62.754,8 km in et veerkaant, woervan as 393,8 km2 water is. Duur de stoat loopt twee grote rivieren: de [[Ohio (rivier)|Ohio]] en de [[Shenandoah (rivier)|Shenandoah]]. Den stoat ligt 460 meter boawen de zee. Doarmet is et den heugsten Amerikaansen stoat op et oosten van de [[Mississippi (rivier)|Mississippi]].

Et heugste peunt is [[Spruce Knob]] met 1482 meter. Roond dissen boarg is een groot [[taiga]]woold ([[Monongahela]]), met een oardig koold klimaat. Zes stukken van det woold stoat te book as [[Weeldernis]] en wordt beheard duur de [[National Park Service]], et stoatsbosbehear. Op et zuden van et bos lig nen 300 meter depen [[canyon]] van de [[New River]].

Op den stoat gröait van ooldsher verskillende soorten hardhoold, zo as [[eek]], [[kastanje]], [[plataan (acer)|plataan]], [[beuk]], [[danne]] en [[wilg]] en den Amerikaansen plataan. Der gröait onmeundig völle soorten plaanten, dee't vuur nen mooien anblik zorget. De inwonners van West Virginia neumt öaren stoat doarumme ''almost heaven'' (hoaste hemmel), noar et versken "Take Me Home, Country Roads" van [[John Denver]] wat oawer West Virginia geet.

Wiedters zit der völle kollen in de groond. De rotsen en karstformasies trekt völle grotoonderzeukers en boargbeklimmers. Et laandskop van West Virginia hef aait ne grote rolle spöld in et haandelen en leawen van de inwonners.

===Wear===
West Virginia hef in de legere delen een vochtig [[subtropies klimaat]], met hete vochtige zommers en meelde weenters. De rest hef een vochtig [[laandklimaat]], met hete zommers en koolde weenters.

In [[jannewaori|januwoari]] is et der duur mekoar tusken de −4 °C en de 5 °C en in [[juli]] tusken de 19 °C en de 24 °C. In de boargen is et in duursnee een luk keulder. Der vaalt tusken de 81 cm en 140 cm reagen per joar. Den stoat is ook völle bewolkt en reagenachtig. Op wat steas reagent of [[sniej]]t et wal 200 deage in et joar.

==Volk==
[[Bestaand:West Virginia population map.png|thumb|350px|right|Kaarte van woer as de meeste leu wont in West Virginia.]]
Op 1 juli 2014 bleek oet ne telling at der 1.850.326 leu in West Virginia wont. Oet oonderzeuk bleek at West Virginia de minste peunten haalden op emosjonele en lichamelike gezooondheaid.

De samenstelling van West Virginia is:
* 93.2% neet-Latiens Blaank 
* 3.4% [[Afro-Amerikaans]]
0.2% [[Inheemse Amerikanen|Inheems amerikaans]]
0.7% [[Azië|Aziaties Amerikaans]]
0.1% Aanders (neet-Latiens)
1.3% Ofstamming van meardere volker (neet-Latiens).

In West Virginia wörd et minste van alle stoaten aandere sproaken as [[Engels]] ekuierd; mer 2,7%.

===Steaden===
De vief steaden met de meeste inwonners zeent:

{| class="wikitable"
|-
! Stad !! Groafskop !! Inwonnertal
|-
| [[Charleston (West Virginia)|Charleston]] || [[Kanawha]] || 50.821
|-
| [[Huntington (West Virginia)|Huntington]] || [[Cabell]] || 49.177
|-
| [[Parkersburg (West Virginia)|Parkersburg]] || [[Wood]] || 31.186
|-
| [[Morgantown (West Virginia)|Morgantown]] || [[Monongalia]] || 30.666
|-
| [[Wheeling (West Virginia)|Wheeling]] || [[Ohio (West Virginia)|Ohio]] || 28.009
|-
|}

===Geleuf===
In West Virginia gef et nen hoop geleufsgemeenskoppen op [[Kristendom|Kristelike groondslag]] dee as noargens bie heurt. 77% is kristelik, 1% is [[jeudendom|Jöds]] en 1% is [[Hindoeisme|Hindoe]]. 

De grötste Kristelike groep is de [[United Methodist Church]] met 136.000 in 1200 [[gemeente (geleuf)|gemeentes]].

== Ekonomie ==
De ekonomie van West Virginia is de 62ste grötste van de wearld, noa Irak en vuur Kroäsië. Et hef een [[Bruto Binnenlaands Produkt|BBP]] van mear as [[Amerikaansen Dollar|USD]] 63 miljard.

=== '''Toerisme''' ===
Den stoat hef völle te daanken an zin laandskop. Völle toeristen komt of op de völle natuurparken, zo as de [[Harpers Ferry National Historical Park]]. Et heuwdgebouw van de Weston State Hospital is et grötste gebouw van Noord-Amerika wat volledig van haand-ehöwwene [[zaandsteen|zaandsteenblukke]] bouwd is. 

=== Belasting ===
West Virginia deelt öare inwonners in vief loonskoalen in. Wiedters heft ze eigendomsskatte. Et meeste doarvan wörd in et [[oonderwies]] estökken. West Virginiaanse groafskoppen köant hotelbelasting vroagen.

== Kultuur ==

=== Sport ===
West Virginia hef twee sportvereniges van heugere skolen dee't zik richtet op [[Amerikaans vootbal]] en [[basketbal]]: West Virginia en Marshall. Dee spölt beaide in de NCAA-divisie 1. Wiedters dreeit verskeidene professionele honkbal- en (Amerikaans) [[vootbal|vootbalteams]] en aandere sporten nasjonaal met.

=== Muziek ===
In West Virginia wörd völle Appalachiaanse volksmuziek emaakt, meestal met nen [[viool]], [[banjo]], [[gitaar]] en [[dulcimer]]. Dit geet terugge noar [[Skots]]-[[Ierlaand (eilaand)|Ierse]] volksmuziek, dee as kolonisten van doar metnömmen. Hier heur'j ook de bekeande rappe fiedelmellodiejkes en gedreagene ballades van wier. Den dulcimer lik vuural ne echte Appalachiaanse oetveending te wean. In Charleston wörd alle joaren de Vandalia Gathering (''Vandaliavergoaring'') eheulden, woer as muzikaanten oet de hele Apalachenstrekke te hope komt um met mekoar muziek te maken.
