[[Ofbeelding:Martina Sablikova 2007.jpg|thumb|250px|Wedstriedscheuveln: [[Martina Sáblíková]] op een kuunstiesbane]]
[[Ofbeelding:IMG-20210213-WA0003.jpg|thumb|250px|Scheuveln op [[de Dobbe]] in de [[Aa-laanden]] in [[Zwolle]] ([[2021]])]]
'''Scheuvellopen''' of '''scheuveln''' is oe voortbewegen aover een [[ies|iesoppervlakte]] op dunne, rechte iezers ([[scheuvel|scheuvels]]). Scheuvellopen kuj doen um verscheiden redenen, zoas dieverdaotsie, sport, lichemsbeweging of reizen. 't Wördt zowal op netuuries as op kuunsties edaone. Zo rap as 't ies betrouwber is en de weersumstaandigheden 't toelaot, wördt der deur iesclubs toertochten organiseerd. As wedstriedsport kent 't scheuvellopen meerdere disciplines.

==Geschiedenis==
Vondsten geeft an det mèensen al in de [[oertied]] perbeerden um iesvlakten rapper aover te stikken. Uut onderzuuk blek det der in zudelk Finlaand escheuveld wördden veur meer as 4000 jaor. Dit wördden edaone um energie te besparen op winterse tochten.

===Glissers===
Veur de oldste scheuvels gebruukten mèensen dierlijke boten, die ze slepen töt 't oppervlak glad genogt was. Scheuvellopen was toendertied nog bename een kwestie van glieren. De allereerste scheuvels wördt daorumme glissers enuumd; glissen bint bewarkte en liek eslepen botten van biesten, peerden of harten. In de glissers maakten ze gatties, waordeur aj ze mit pezen of palingvellen an de voete kunden bienden. Resten van zokke scheuvels uut zo 3000 jaor v.Chr. bint op de baodem van een Zwitsers meer evunden. Gelieksoortige scheuvels bint evunden in onder meer Ruslaand, Scandinavië, Groot-Brittannië, Nederlaand en Duutslaand.

===Schaarpe iezers===
Scheuvellopen op de mederne meniere ontstund mit de ingebruukname van een stalen blad mit schaarpe raand. Daormit snid de scheuvel in 't ies in plaatse van der aoverhenne te glieren. In de Lege Laanden wördden in de 13de of 14de ieuw schaarpe raanden an de iezers eslepen. Sinds die tied is 't algemiene ontwarp van scheuvels gelieke gebleven, allewal der in de details veul verschil zit; veural in de menieren um scheuvels vaste te bienden en in de uutvoering van de iezers.

In Nederlaand deuden alle bevolkingsklassen an scheuvellopen, zoas blek uut schilderijen van de Olde Meisters. Scheuvellopen deuden ze ok in China tiedens de [[Song-dynastie]], en de heersers van de [[Qing-dynastie]] waren der drok op.

== Nedersaksisch ==
''De variaanten mit 't element 'scheuvel' bint traditioneel Nedersaksisch. Vandage de dag gebruukt veul sprekers 't Nederlaandse 'schaatsen', al dan niet fonetisch anepast.''

* [[Drèents]]:
** ''schaatsen'', ''schaatsenrieden''
** ''schaetsen'', ''schaetsenrieden'' ([[ZWN]])
** ''scheuveljagen'' ([[ZOZ]])
** ''scheuvellopen''
** ''scheuveln''
** ''scheuvelrieden'' ([[ZOV]])
** ''scheuvel(s)runnen'', ''-rönnen'' ([[ZWZ]])
** ''schuiveln'' ([[Noordenvelds|KVD]])
* [[Grunnegs]]:
** ''scheuvellopen''
** ''scheuveln''
* [[Platduuts]]:
** ''scheuveln''
** ''striedscholopen''
* [[Sallaands]]:
** ''schaatsen(rieden)'' (uutspraok mangs ''sk-'')
** ''scheuvel(e)n'' (uutspraok mangs ''sk-'')
** ''skasenrieden'', ''-riejen'', ''-ri'jen'' ([[Zwols]])
** ''skeuvelen'', ''skoevelen'' ([[Zwols]])
**''schaatsenlopen''
**''scheuvellopen''
* [[Stellingwarfs]] (schrif ''sch-'', mar uutspraok ''sk-''):
** ''schaa(t)sen''
** ''schaa(t)s(e)rieden''
** ''schae(t)sen''
** ''schae(t)s(e)rieden''
** ''scheuvelen''
** ''scheuvellopen''
** ''scheuvelrieden''

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Skaatsen| ]]
