[[Ofbeelding:Dier.JPG|thumb|250px|Aofbeelding van de Kaapse ginstkatte, eneumen bie de Zaandrevier in [[Sint-Francisbaai]]]]
De '''Kaapse ginstkatte''' of '''tiegerginstkatte''' ([[Latien]]: ''Genetta tigrina'') is n [[vleiseter]], dee verwaant is an de [[Afrikaanse linsang]] en an de [[sivetkatten]]. De Kaapse ginstkatte ku'j tegenkoemen vanaof [[Senegal]] tot an [[Soemalië]], en in t zujen van [[Namibië]] en in [[Zuud-Afrika]], mer t kump neet veur in t zuudwestelike gedeelte van de dreuge gebiejen. Net as aandere [[ginstkatten]], is t n nacht- en boomdier.

De Kaapse ginstkatte, dee in t [[Afrikaans]] de ''muskeljaatkat'' of ''musseljaatkat'' heet, lik aorig op de [[gewone ginstkatte]] (''Genetta genetta''), de Kaapse ginstkatte hef allinnig n geelgrieze vacht mit roest-ekleurden en zwarte rozetten, en de punt van de start is zwart, bie de gewone ginstkatte is t wit. De Kaapse ginstkatten uut de dreugere gebiejen van Zuud-Afrika hebben vake n wat lochtere kleur en minder opvallende patronen, in de nattere gebiejen is dat krek aandersumme. [[Melanisme]] is n bekend verschiensel in disse soort.

t Eet [[knaagdieren]], [[voegels]], [[reptielen]], [[vrucht]]en, en [[ongewarvelde dieren]]. Net as alle [[sivetkatachtigen]] hef t starke [[geurklieren]] dee t gebruukt um zien territorium te markeren.

De Kaapse ginstkatte is een van de soorten ginstkatten dee as exoties dier ehuilen wörden in bieveurbeeld [[Verienigde Staoten van Amerika|Amerika]] en in aandere laanden.

==Uutgaonde verwiezingen==
*[http://web.archive.org/web/20041208215312/lioncrusher.com/animal.asp?animal=184 Lioncrusher's Domain]
*[http://animaldiversity.ummz.umich.edu/site/accounts/information/Genetta_tigrina.html Kaapse ginstkatte op ADW]

[[Kattegerie:West-Veluws artikel]]
[[Kattegerie:Zoogdier]]

[[br:Kazh-banal ar C'hab]]
[[ca:Geneta tacada]]
[[de:Großfleck-Ginsterkatze]]
[[en:Cape Genet]]
[[es:Genetta tigrina]]
[[fr:Genetta tigrina]]
[[hu:Nagyfoltú petymeg]]
[[it:Genetta tigrina]]
[[lt:Dėmėtoji geneta]]
[[nl:Tijgergenet]]
[[uk:Genetta tigrina]]
[[zh-yue:大斑獛]]
