'''Sint Jansklooster''' (plaetselik: '' 't Klooster'') is een [[dörp]] in de [[Kop van Overiessel]]. Et leit tussen [[Veno|Vollenhove]] en [[Meppel]]. Sint Jansklooster is vernuumd naor et konvent op de Sint Janskaamp, een [[klooster]] dat in [[1399]] sticht wodde deur de blinde [[Jehannes van Ommen]]. Et Sint Jansklooster wodde in [[1581]] verwoest tiedens de [[Tachtigjaorige Oorlog]].

Et dörp mit de omliggende gebieden wodt [[Ambt Veno|Ambt Vollenhove]] nuumd en leit in et Laand Vollenhove. Sund [[1 jannewaori]] [[2001]] heurt et bi'j de gemiente [[Stienwiekerlaand]]. Sint Jansklooster het omdebi'j 1.500 inwoners. De bekendste veurmaolig inwoner van et dörp is [[Evert van Benthem]], twievooldig winner van de [[Elfstedetocht]]. In et dörp staot een [[stellingmeulen]] uut [[1857]], de [[Monnikenmeulen]] en een [[tjasker]]meulen, De Foeke.

Sint Jansklooster vaalt onder et gebied van [[Vollenhove]], ok wel Laand Veno nuumd. Aandere streken van Laand Veno bin [[Barsbeek]], [[Heetveld]], [[Leeuwte (Stienwiekerlaand)|Leeuwte]], [[Moespot]], [[Kedoelen (Overiessel)|Kedoelen]] en [[De Krieger]].

==Bloemekorso==
Et dörp is in de wiede omkrieten bekend deur et grote bloemekorso, dat der elk jaor op de dadde vri'jdag van augustus hullen wodt. Dit korso trekt dan ok duzenden belangstellenden. De plaetselike bewoners bin maonden van te veuren al mit de veurbereidings doende. Veur de versiering van de metershoge [[praolwaegens]] wodden heufdzaekelik [[dahlia|dahlia's]] bruukt. De hoeveulhied dahlia's verschilt van 120.000 tot 450.000 stuks per korsowaegen. Et korso trekt op de dadde vri'jdag van augustus deur Sint Jansklooster.

==Karkelik leven==
Et dörp het vier karkegebouwen:
* [[Kristelik Griffermeerde Karken|Kristelik Griffermeerde Karke]] (Meulestraote)
* [[Griffermeerde Karken in Nederlaand|Griffermeerde Karke]] (Leeuwte)
* [[Griffermeerde Karken vri'jmaekt|Griffermeerde Karke vri'jmaekt]] (Kedoelen)
* [[Nederlaanse Hervormde Karke|Hervormde]] Kapel (in gebruuk neumen in [[1909]]), heurt bi'j de Hervormde gemiente [[Vollenhove]] binnen de  [[Protestaanse Karke in Nederlaand]]. (Meulestraote)

==Bezukerscentrum De Wieden==
Buten Sint Jansklooster leit et [[Bezukerscentrum De Wieden]] van [[Netuurmonementen]].

==Uutgaonde verwiezings==
*[http://www.theatercorso.nl/ Theaterkorso Sint Jansklooster]
*[http://www.hervormdvollenhove.nl/ Hervormde Gemiente Vollenhove-Sint Jansklooster]
*[http://www.svvhk.nl/ Sportverieniging VHK]
*[http://www.sdgsintjansklooster.nl/ Kr. meziekverieniging SDG]

{{Stienwiekerlaand}}
[[Kategorie:Stellingwarfs_artikel]]
[[Kategorie:Plaatse in Oaveriessel]]
[[Kategorie:Stienwiekerlaand]]
