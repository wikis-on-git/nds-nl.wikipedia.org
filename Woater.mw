[[Bestaand:2006-01-14 Surface waves.jpg|thumb|right|250px|n Drupke woater]]
[[Bestaand:Iesbaarg in Aargentina.jpg|250px|right|thumb|Woater in vier vörmen: vluiboar woater, vast woater (ies), kristaliseerd woater (snèj) en gasvörmeg woater (woaterdamp, dat as t ôfkoelt wolken vörmt)]]
'''Woater''' (H<sub>2</sub>O) is [[chemische verbinden]] van twij [[Waeterstof|woaterstof]][[atoom|atomen]] en ain [[zuurstof]]atoom. Aal [[leven]] op [[eerde]] bestoat grotendails oet woater en is oafhaankelk van woater. Bie koamertempratuur is woater [[vloeistof|vluistof]]. t Het enkele aigenskoppen woardeur t zok onderschaaidt van aandere [[vloeistof|vluistoffen]]. 

Woater kin in drij heufdvoases of [[aggregatietoestand|aggregoatsietoustanden]] bestoan: [[ies]], woater en woaterdaamp. Ofwel: vaaste stof, vluistof en gas. De tempratuurschoal van [[Celsius]] (en doardeur ook dij van [[Kelvin (eenheid)|Kelvin]]) binnen baseerd op de overgang tuzzen dizze toustanden: ies [[smelten|smelt]] (wordt vluiboar) bie 0&nbsp;°C en woater [[verdampen|verdaampt]] (wordt gasvörmeg) bie 100&nbsp;°C. Der binnen bie (aibel) hoge drok nog aantel (om en bie 11) verschillende iesfoasen te onderschaaiden. 

Bie normoale atmosferische drok kinnen ook "oververhit woater", en "onderkould woater" veurkommen. Dat is woater dat waarmer as 100&nbsp;°C of koller as 0&nbsp;°C is, moar zok nog aal in de vluistofvoase bevindt.

Maiste woater op eerde bevindt zok in [[oceaan|ozeoanen]] en [[zee]]n. Voak wordt woater vervouerd van laand noar zee via [[revier]]en of [[knoal (woaterweg)|knoaln]]. Vanoet zee verdaampt t woater weer en vaalt t deur [[neerslag]] weer op laand, woarnoa t weer noar de zee vervouerd wordt. Dit nuimt man [[kringloop van t woater]]. In de maiste hoezen komt t woater gewoon oet de [[kraone|kroane]], môr in aarme landen zo as ien [[Afrika]] mouten de maiste mìnsken t zölf goan zuiken.

== Leegsaksisch ==
* [[Achterhooks]]: ''water'', ''weater- (bi-j bv. "weaterkalf")''
* [[Drèents]]: ''waoter'', ''water'', ''waeter''
* [[Grunnegs]]: ''woater'', ''wotter''
* [[Oostfreisk]]: ''wouter'' (Platduutske skriefwies: ''water'')
* [[Sallaands]]: ''wäter'', ''water''
* [[Stellingwarfs]]: ''waeter''
* [[Tweants]]: ''water''
* [[Urkers]]: ''waoter''
* [[Veluws]]:
** [[Oost-Veluws]]: ''water'' ([[Elburg]], [[Oldebroek]] e.u.: ''waoter''; [[Attem]]: ''wäter'')
** [[West-Veluws]]: ''waoter'' ([[Niekark]]: ''waoter, waoiter'' of ''water'', [[Garder]]: ''water'')

== Zitoat ==
:''Suzanne nemt je mit,''<br />
:''naor een baank vlakbi'j et waeter,''<br />
:''ie ontholen waor ze naor kikt,''<br />
:''as heugenschop veur laeter''<br /><br />
:Stellenwaarfs zitoat; oet ''Suzanne'' deur Piet Bult, noar ''Suzanne'' deur Leonard Cohen

== Boetende heenwieze ==
{{Commons|Water}}

{{Dia|Schreven in t [[Hoogelaandsters]]}}

[[Kategorie:Grunnegs artikel]]
[[Kategorie:Woater]]
