{{Gemainte
| noam = n Daam
| bestandsnoam vlage = Flag of Appingedam.svg
| bestandsnoam woapen = wapenAppingedam.gif
| lokoatsie = LocatieAppingedam
| provìnzie = 
| heufdploats = '''n Daam'''
| oppervlak = 24,62
| oppervlak laand = 23,83
| oppervlak woater = 0,79
| inwoner = 12.267
| doatum inwoner = 1 jannewoari 2006
| dichtte = 515
| breedtegroad = 53/19/13/N
| lengtegroad = 6/51/30/E
| verkeersader = [[N33]], [[N360]]
| netnummer = 0596
| postkode = 9900-9903
| webstee = [http://www.appingedam.nl www.appingedam.nl]
}}

[[Ofbeelding:Appingedam01.jpg|right|250px|thumb|Haangente Keukens]]
'''n Daam''' ([[Nederlaands]]: Appingedam) is n stad en gemainte in de provìnzie Grunnen. t Is de twijde stad van de provìnzie, de eerste is de [[Grunnen (stad)|Stad Grunnen]]. De gemainte beslagt n oppervlak van 24,62 [[vierkaante kilometer|km²]] (woarvan 0,79 km² woater).

t [[Liest van Nederlaandse ploatsen mit stadsrechten|Stadje]] n Daam, legen aan t [[Damsterdaip]], is de heufdstad van t Ommelaand [[Fivelgo]]. t Is ain van de vaar steden in de provìnzie.

== Geschiedenis ==
In 1327 wuiren bie de [[Opstalboom]] bie t [[Oostfraislaand|Oostfraise]] [[Aauwerk (stad)|Aauwerk]] deur de vrije Fraizen [[stadsrechten]] aan n Daam verlaind. De baand mit Aauwerk bestaait nog aal, want tegenswoordeg binnen Aaurwerk en n Daam [[zustersteden]]. 
n Daam ligt in t Grunnegse gewest [[Fivelgo]] dat in de middelaiwen dail oetmuik van t tounmoalege [[Fraislaand in braide zin|Fraislaand]]. t Middelaiwse Fraislaand strekde zoch oet over n groot dail van de [[Noordzee]]kust, van [[Noordfraislaand]] (aan de Deense grenze) tot Westfraislaand (in [[Noord-Hollaand|Noordhollaand]]).

n Daam was in de loate middelaiwen as handelsploats n belangrieke konkurrent van de Stad [[Grunnen (stad)|Grunnen]]. Dou de Stad t stoapelrecht kreeg, gong t mit n Daam vlot baargôfwoarts. Loater zol ook [[Delfziel]] mit zien zeehoaven t stadje overvleugeln.

n Daam oogt tegenswoordeg nog onmiskenboar as n stadje. In t sèntrum binnen nog veul, van oorsprong, middelaiwse panden te bewondern. De veurnoamste bezainsweerdegheden binnen de hangende keukens boven t [[Damsterdaip]].

== Aktiviteiten ==

Joarleks worden in n Daam meerdere feesten organiseerd. Zo is der in septìmber steevast de [[Damsterdag]] (mit proalwoagens) en ìnd juni de doar zo nuimde [[Daamster nacht]]. Ook de ''Custom Chopper Day'', de veur -en noajoarsmaarkten, de ''Coopluydenmarkt'' en de Gondelveert binnen bekende aktiviteiten.

== Gemainte ==
De gemainte n Daam omvat ook de volgende ploatsen: [[Garreweer]], [[Jukkerd]], [[Laskerd]], [[Marsum (Grunnen)|Marsum]], [[Oleng]], [[Opwier]], [[Solwerd]] en [[Tjamsweer]].

In 2006 kwam der n plan om de gemaintes Delfziel en n Daam soamen te vougen. Dit gong nait deur, vanwege grode tegenstand van de gemainteroaden en de börgers.

{{GemaintesGrunnen}}

[[Kategorie:Gemainte in Grunnen]]
[[Kategorie:Grunnegs artikel]]
[[Kategorie:Stad in Nederlaand]]
