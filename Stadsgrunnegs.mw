{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Stadsgrunnegs</big>
|-
|Noam  
|Stadgrunnegs
|-
|Andere noamen  
|Stadjeders 
|-
|Nederlaandse noam 
|Stadsgronings
|-
|Proat in 
|[[Nederlaand]] 
|-
|Toalgebied 
|t Stad [[Grunnen (stad)|Grunnen]]
|-
|Aantel sprekers 
|38.000
|-
|Dialekten 
|gain
|-
|Toalklassifikoatie  
|
*[[Indo-Europees]]
**[[Germaanse sproaken|Germoans]]
***[[West-Germoans]]
****[[Nederduuts|Leegduuts]]
****[[Nedersaksisch|Leegsaksisch]]
*****[[Grunnegs]]
******'''Stadgrunnegs'''
|-
|Schrift
|[[Latainse alfabet]]
|-
|Toalstoates
|t Stadsgrunnegs wordt zain as n dialekt van t [[Grunnegs]]
|-
|Toalkode ISO 639-1 
|n.v.t. 
|-
|Toalkode ISO 639-2 
|n.v.t. 
|-
|Toalkode ISO 639-3/DIS 
|n.v.t.
|}

t '''Stadsgrunnegs''' (ook ''Stadsgrunnegers'' of ''Stadjeders'' naimd) is t Grunnegse dialekt dat in de [[Grunnen (stad)|''Stad'']] en de omliggende ploatsen proat wordt. [[Hoaren]], Engelbert en Hoogkèrke binnen veurbeelden van ploatsen dij onder invloud van Stad dit dialekt overnomen hebben. t Beheurt tot de Noordwest-Leegsaksische dialekten woar of ook de andere [[Grunnegs]]e dialekten en t [[Oostfreisk Nederduutsk|Oostfrais]] tou heuren.

==Kenmarken==
t Stadsgrunnegs was oorspronkelk de toal dij de boasis vörmd har veur de aandere Grunnegse dialekten. Bai de veraining van Stad en Lande nam dit dialekt laanksoam t [[Frais]] oet de [[Ommelanden]] over. In dij tied het t Stadjers woarschienlek veul leken op t hedendoagse [[Westerkertaaiers]]. Ook doar zigt man verschillende kenmarken dij tegenswoordeg nog aal in t Stadjeders veurkommen, mòr nait in de andere Grunnegse dialekten. Woarschienlek bestonden toun ook de klanken ai en ou veur de zudelke ie/ee en uu nog nait. Dizze binnen loater vanoet de Ommelanden en Westfoalen in t Stadjers terechte kommen. t Stadsgrunnegs is staark verwant aan t [[Noordvelds]] (Noord-[[Drìnts]]) dat ook wel tot t Grunnegs rekend wordt. Ook het t Stadjers n grote invloud had op t ontstoan van t Veenkelonioals. Deurdat t törf oet de Veenkelonies apmoal noar of via Stad ging, wer t Veenkelonioals inspoten mit Stadjerse toalkenmarken, zo as de -e achter veul vraauwliekse woorden zo as "stoule", "deure", "toene", enz.

Der binnen twij kenmarken woar t Stadjeders deur ander Grönnegers altied vot an herkend wordt. De eerste is de ai-klank, woar de aander Grunnegse dialekten (nait t Westerkertaaiers) ie hebben. Woorden as ''wie'', ''kwiet'' en ''bie'' worden op zien Stadjeders ''wai'', ''kwait'' en ''bai''. t Twijde kenmark dij t Stadjeders typeert is de ai-klank woar de aander Grunnegse dialekten (nait t Westerkertaaiers), ui hebben. Worden as ''gruin'', ''ruip'' en ''zuiken'' worden op zien Stadjeders ''grain'', ''raip'' en ''zaiken''. Dit komt òf en tou ook nog wel veur bie olle mìnzen in t Oldambt. n Ander, minder overdudelk kenmark is dat de Stadjeders meer veurin de mond proat wordt as de andere Grunnegse dialekten. Zo klinkt de 'ai' meer as n langoetsproken 'ij' en bestoan der hoast gain lange aa's. Ook wordt de oa minder daip oetsproken as in de Ommelanden. De Stadjerse oa klinkt meer as de Drèntse ao.

t Stadjers was t eerste dialekt dat deur t Hollands antast wer en verwoaterde. Doardeur stait t Stadjeders sinds t begun van de veurege eeuw wel bekend as t 'lellekste Grunnegs', deurdat veul Stadjeders haalfbakken Nederlands praiten.

==t Stadsgrunnegs vandoag==
t Zuvere Stadsgrunnegs is sikkom hailemoal verdwenen. Dit komt onder andere omdat n groot dail van de jonge bewoners van de Stad studenten binnen, dij veur n groot dail nait oet de Stad of provìnzie òfkomsteg binnen. Deur zien laaidende positsie in de pervìnzie, mòr ook in de rest van de regio Noord-Nederlaand, het Stad n hail ìnde invlouden van boetenòf, woarvan veul vanoet t westen. Doardeur worden Stadjers, bieveurbeeld winkeliers, voak verplicht om Nederlaands te proaten. In Hoaren wordt t dialekt reloatief wat meer proat, mòr t staait bekend as t "Wassenaar van het noorden" wat aangeft dat der veul riekere luu doar wonen. De maiste van heur proaten gain Grunnegs. 

t Maiste Grunnegs in Stad komt van lu dij van t Grunneger plattelaand ien Stad wonen goan binnen. De maiste Stadjers binnen overstapt op t Hollaands, mòr summege olle mìnsen (geboren véur de [[Tweede Wereldoorlog|Twaide Wereldoorlog]]) proaten nog Stadsgrunnegs. Ook zai hebben n hail eande overnomen vanòf t plattelaand. Stadsgrunnegs kin man voak nog heuren op de bankjes aan de oostziede van de Vismaart, de 'hangstee' van de olle Stadjers.

[[Ofbeelding:Stadjeders.GIF|250px|left|thumb|Stee van t Stadjeders in Nederlaand]]

[[Kattegerie:Grunnegs artikel]]
[[Kattegerie:Grunnegs]]

[[de:Stadsgronings]]
[[fy:Grinzersk]]
[[nl:Stadsgronings]]
