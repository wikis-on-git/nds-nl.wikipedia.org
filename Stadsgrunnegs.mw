{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Stadsgrunnegs</big>
|-
|Noam  
|Stadgrunnegs
|-
|Andere noamen  
|Stadjeders 
|-
|Nederlaandse noam 
|Stadsgronings
|-
|Proat in 
|[[Nederlaand]] 
|-
|Toalgebied 
|t Stad [[Grunnen (stad)|Grunnen]]
|-
|Aantel sprekers 
|38.000
|-
|Dialekten 
|gain
|-
|Toalklassifikoatie  
|
*[[Indo-Europees]]
**[[Germaanse sproaken|Germoans]]
***[[West-Germoans]]
****[[Nederduuts|Leegduuts]]
****[[Nedersaksisch|Leegsaksisch]]
*****[[Grunnegs]]
******'''Stadgrunnegs'''
|-
|Schrift
|[[Latainse alfabet]]
|-
|Toalstoates
|t Stadsgrunnegs wordt zain as n dialekt van t [[Grunnegs]]
|-
|Toalkode ISO 639-1 
|n.v.t. 
|-
|Toalkode ISO 639-2 
|n.v.t. 
|-
|Toalkode ISO 639-3/DIS 
|n.v.t.
|}

<div style="text-align: justify">
t '''Stadsgrunnegs''' (ook ''Stadsgrunnegers'' of ''Stadjeders'' nuimd) is t Grunnegse dialekt dat ien de [[Grunnen (stad)|''Stad'']] proat wordt. t Beheurt tot de Noordwest-Leegsaksische dialekten woar ook de andere [[Grunnegs]]e dialekten en t [[Oostfreisk Nederduutsk|Oostfrais]] tou beheuren.

t Stadsgrunnegs liekt nog t maist op t orginele Grunnegs dat tot de loate [[middelaiwen]] (±1350) allend ien de Stad proat wuir. Bie de verainen van Stad en Lande (provìnzie) nam t Grunnegs laanksoam t [[Frais]] oet de [[Ommelanden]] grotendails over. In de provìnzie worden nog n aantel Fraise woorden of oetdrukkens bruukt. Dizze binnen tegenswoordeg ook aanwezeg ien t Stadsgrunnegs, moar ien mindere moat. Veur veul Fraise lainwoorden het t Stadjeders weer n aaigens woord dij verwaant is aan dij ien t [[Noordvelds]].

t Stadsgrunnegs is staark verwant aan t [[Noordvelds]] (Noord-[[Drìnts]]) dat ook tot t Grunnegs rekend wordt.

Aal is t Stadsgrunnegs t orginele Grunnegs, t zuvere dialekt verdwient laankzoam. Dit komt onderandere omdat n groot dail van de jonge bewoners van de Stad studenten binnen, dij veur n groot dail nait oet de Stad of provìnzie ôfkomsteg binnen. 

Der binnen twij kenmaarken woaraan t Stadjeders deur aander Grönnegers aaltied vot aan herkend wordt. De eerste is de ai-klank, woar de aander Grunnegse dialekten (nait t Westerkertaaiers) ie hebben. Woorden as ''wie'', ''kwiet'' en ''bie'' worden op zien Stadjeders ''wai'', ''kwait'' en ''bai''. t Twijde kenmaark dij t Stadjeders typeert is de ai-klank woar de aander Grunnegse dialekten (nait t Westerkertaaiers), ui hebben. Worden as ''gruin'', ''ruip'' en ''zuiken'' worden op zien Stadjeders ''grain'', ''raip'' en ''zaiken''.

[[Ofbeelding:Stadjeders.GIF|250px|left|thumb|Lokoatsie van t Stadjeders ien Nederlaand]]

[[Kattegerie:Grunnegs artikel]]
[[Kattegerie:Grunnegs]]

[[de:Stadsgronings]]
[[fy:Grinzersk]]
[[nl:Stadsgronings]]
