'''Ostara''' is ne [[Saksiese godn|Saksise godinne]]. Zi-j is de godinne van de lente, 't lech, d'warmte en 't boaven kommen van de Zunne. 't Feest van heur is ekarstend as Poasen. 

Der wörd vake ezegt dät Ostara d'zölven is as de noordse vruchtberheeidsgodinne [[Frieja|Fri-ja]].

==Poasen/Easter==
Op Duutslaand wöd 't [[Poasen|poasfeest]] Ostern enuumd en op Englaand Easter. De Geistliken [[Beda Venerabilis]] (673-735) schrevven in de ''temporum ratione'' dät de [[Saksen (volk)|Saksen]] ne Godinne anbedden die Eástra enuumd wörden. De moand Meert wörden bi-j eur Ésturmonath’ enuumd, ofwal Ostara's moand.

Op 't [[Oldheugduuts]] het Godinne Eástr Ostara. De ere van Godinne Ostara deun de Saksen ealk joar 'n feest, dät zi-j ôstartage nuumden. Ôstartage is 't meervold van ôstarâ. 't Feest duren twie däge. 't Engelsen Easter kump van den namme van de Godinne Eástra, en op 't Duutsen Ostern an Godinne Ostara.

De godinne Ostara wörden allinnig deur de Saksen vereard. Vrogger vierden zi-j op 't noorden van 't hudige Duutslaand en 't oosten van 't hudige Nederlaand ok Ooster, mar de vertelligies van de Ostara wörden deur de karke geliekedoane an 't Kristliken Poasen. Drumme ok dät 't op Nederlaand noe Poasen wörden enuumd, van 't Jeudsen Pesach feest oaverenömmen.

==Lente==
Ostara is ne Godinne van de [[lente]]tied. Zi-j verbeld de oaverwinning van 't lech en 't anbrekken van de vruchtbare. 

Heur namme slöt dan ok op 't Oosten, doar woar as't lecht, de zunne vandan kump.

Ostara is de Godinne van de ströölende morn, 't boavenkommende lecht.

==Uut geschriftn==
[[Beda Venerabilis]] – nen 8e eewse Angelsaksiesn mönnk en biebelgeleerdn – nuumdn de moand april 'Eosturmonath', de moand van Eostre:  

''Eosturmonath hef den name den noe vertaald wödt as Poasmoand, en die ooit enuumd wödn noar ne godinne van heur enaamd Eostre, in wiens ere feestn evierd wödn in din moand. Noe nuumt ze 't poasseizoen met heur name en nuumt de vröögden van de ni-je rite met de tied-ëerdn name van d' olde gewoonte.’ 

In de ''vita Carola Magni'' van [[Einhardt]] (9e Ewe N.C.), de geschiedschriever van [[Karel 'n Grootn]] wördt 't woord ‘Ostarmonath’ gebroekt veur april. Uut disse zinsnee wödn ehaald det Eostra ok wal Ostara enuumd wödn. 

In de bieb van Abdij van Corvey in Noordrijn-Westfaaln hebt ze olde buke. Iene van den buke stiet nen gedich in ewied an Eostar. 
Disse tekste kump uut de 10e ewe. 't Is nen gebed wuk giet ovver 't vruchbaar maakn van 'n akker, 't weer gruun wöddn van d' Eerde. 
{|
|
=== Oldsaksies===

:Eostar, Eostar, 
:Eordhan modor, 
:Geune these 
:Acera vaxeandra, 
:And virdhendra, 
:Èa cinendra, 
:Eluiendra,
:Frida him.
| valign=top |
=== Nedersaksies ===

:Oost’re, Oost’re, 
:Eerde moo, 
:Loat diss’n 
:akker anwass’n 
:En gruun’n, 
:Hum bleui’n, 
:Vruch’n draag’n, 
:Vrea hum.’
|}

Varder bint der gien teksten bekeand ovver disse (Angel)saksiese Godinne. Op nen poar plaatsenääms noa dan, zo as [[Oosterloo]], [[Oosterholt]] en zo meer, kö'w heur name nog uuthaaln. Misschien dat zi-j bi-j die pläätsn eertieds anbeddn wödn deur oonze veuröölder.




{{Dialekt|sdz|[[Vechte|t Vechtdal]]}}
[[Kategorie:Saksen (volk)]]
[[Kategorie:Geleuf]]
[[Kategorie:Germaanse mythologie]]
