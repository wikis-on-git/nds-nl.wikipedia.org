'''Ostara''' is ne [[Saksiese godn|Saksise godinne]]. Zi-j is de godinne van de lente, 't lecht, d'warmte en 't boaven kommen van de Zunne. 't Feest van heur is ekarstend as Poasen. 

Der wörd vake ezegt dat Ostara d'zölfden is as de noordse vruchtbaarheidsgodinne [[Frieja|Fri-ja]].

==Poasen/Easter==
Der bint laanden woar luu 't [[Poasen|poasfeest]] Ostern of Easter nuumt. De Geestliken [[Beda Venerabilis]] (673-735) schrevven in de ''temporum ratione'' dat de [[Saksen (volk)|Saksen]] 'n Godinne anbedden die Eástra enuumd wörden. De moand Meert wörden bi-j eur Ésturmonath’ enuumd, ofwel Ostara's moand.

Op 't [[Oldheugduuts]] het Godinne Eástr Ostara. De ere van Godinne Ostara deun de Saksen elk joar 'n feest, dat zi-j ôstartage nuumden. Ôstartage is 't meervold van ôstarâ. 't Feest duren twie däge. 't Engelsen Easter kump van de namme van de Godinne Eástra, en op 't Duutsen Ostern an Godinne Ostara.

De godinne Ostara wörden allinnig deur de Saksen vereerd. Vrogger vierden zi-j op 't noorden van 't hudige Duutslaand en 't oosten van 't hudige Nederlaand ok Ooster, mar de vertelligies van de Ostara wörden deur de karke geliekedoan an 't Kristliken Poasen. Drumme ok dat 't op Nederlaand noe Poasen wörden enuumd, van 't Jeudsen Pesach feest oaverenömmen.

==Lente==
Ostara is ne Godinne van de [[lente]]tied. Zi-j verbeld de oaverwinning van 't lecht en 't anbrekken van de vruchtbare. 

Heur namme slöt dan ok op 't Oosten, doar woar as't lecht, de zunne vandan kump.

Ostara is de Godinne van de ströalende morn, 't boavenkommende lecht.

==Uut geschriftn==
In de bieb van Abdij van Corvey in Noordrijn-Westfaaln hebt ze olde buke. Iene van den buke stiet nen gedich in ewied an Eostar. Disse tekste kump uut oangveer de 9e ewe. 't Is nen gebed wuk giet ovver 't vruchbaar maakn van 'n akker, 't weer gruun wöddn van d' Eerde. 
{|
|
=== Oldsaskies===

:Eostar, Eostar, 
:Eordhan modor, 
:Geune these 
:Acera vaxeandra, 
:And virdhendra, 
:Èa cinendra, 
:Eluiendra,
:Frida him.
| valign=top |
=== Nedersaksies ===

:Oost’re, Oost’re, 
:Eerde moo, 
:Loat diss’n 
:akker anwass’n 
:En gruun’n, 
:Hum bleui’n, 
:Vruch’n draag’n, 
:Vrea hum.’

|}




{{Dialekt|sdz|[[Vechte|t Vechtdal]]}}
[[Kategorie:Saksen (volk)]]
[[Kategorie:Geleuf]]
[[Kategorie:Germaanse mythologie]]
