'''Ostara''' is 'n [[Saksiese godn|Saksise godinne]]. Zi-j is de godinne van de lente, 't lich, d'warmte en 't terugge kommen van de Zunne. 't Feest van heur is ekarstend as Poasen. 

Der wörd vake ezegt dat Ostara d'zölfden is as de noorden vruchtbaarheidsgodinne [[Frieja|Fri-ja]].

==Poasen/Easter==
Der bint laanden woar volk 't [[Poasen|poasfeest]] Ostern of Easter nuumt. De Geestliken [[Beda Venerabilis]] (673-735) schrevven in de ''temporum ratione'' dat de [[Saksen (volk)|Saksen]] 'n Godinne anbeden die Eástra enuumd wörden. De moand Meert wörden Ésturmonath’ enuumd, ofwel Ostara's moand.

Op 't [[Oldheugduuts]] hiet Godinne Eástr Ostara. De ere van Godinne Ostara deun de Saksen elk joar 'n feest, dat zi-j ôstartage nuumden. Ôstartage is 't meervold van ôstarâ. 't Feest duurden twee dagen. 't Engelsen Easter kump van de name van de Godinne Eástra, en op 't Duutsen Ostern an Godinne Ostara.

De godinne Ostara wörden allinnig deur de Saksen vereerd. Vrogger vierden zi-j op 't noorden van 't hudige Duutslaand en 't oosten van 't hudige Nederlaand ok Ooster, maar de vertelligies van de Ostara wörden deur de karke geliekemaakt an 't Kristliken Poasen. Dorumme ok dat 't op Nederlaand noe Poasen wörden enuumd, van 't Jeudsen Pesach feest oaverenömmen.

==Lente==
Ostara is 'n Godin van de [[lente]] tied. Zi-j verbeeld de oaverwinning van 't licht en 't anbrekken van de vruchtbare. 

Heur name slöt dan ok op 't Oosten, doar woar 't lich, de zunne vandan kump.

Ostara is de Godinne van de ströalende morn, 't stiegende lich.

{{Dialekt|sdz|[[Vechte|t Vechtdal]]}}
[[Kategorie:Saksen (volk)]]
[[Kategorie:Geleuf]]
[[Kategorie:Germaanse mythologie]]
