'''Ostara''' of '''Eostre''' (sol vandage klinken as: '''Oostere''') is een [[Saksiese godn|Saksiske godinne]]. Sy is de godinne van de lente, et licht, de warmte en et boaven kommen van de sünne. Et feest van hör is ekarstend as Påsen. 

Der wörd vake ezegd dat Ostara dezölvden is at de noordse vrüchtbaarheydsgodinne [[Frieja|Vrya]].

==Påsen/Ooster==
Op [[Duutslaand|Düütsland]] wörd et [[Poasen|påsfeest]] ''Ostern'' enüümd en in [[Englaand|Engeland]] ''Easter''. Den Geysteliken [[Beda Venerabilis]] (673-735) skreven op de ''temporum ratione'' dat de [[Saksen (volk)|Saksen]] een godinne anbeden dy Eástra enüümd wörden. De månd meert wörden by eer ''Ésturmonath'' enüümd, ovwal ''Ostara's månd''.

In et [[Oldheugduuts|oldhoogdüüts]] het godinne Eástr Ostara. De ere van godinne Ostara döden de Saksen elk jår een feest, wat sy ôstartage nüümden. Ôstartage is et meervold van ôstarâ. Et feest düürden twee dagen. Et Engelsen Easter kümp van de name van de godinne Eástra en in et Düüts Ostern an godinne Ostara.

De godinne Ostara wörden allenne döör de Saksen vereerd. Vrogger vyrden sy in et noorden van et hüdige Düütsland, et oosten van et hüdige Nederland en et [[Angelsaksen|Angelsaksiske]] Engeland ok Ooster, mar de fillosofy rondümme Ostara wörden döör de karke gelyke edåne an dat van et kristelike påsen. Dårümme ok dat et in Nederland nu påsen enüümd wörd, van et jöödsen pesach feest oaver-enömmen.

By eer feest wörden der grote vüren an-estokken, as ümme de kwåde krachten vot te dryven en et weerümme kommen van de sünne te vyren. Misskyn dat der by dit feest, lyk-as by de Kelten, de mächys en de jongens mekare opsöchten by de [[poasvuur|båke]] ümme brommers te kyken. Op disse wysee was eer vrüchtbaarheyd lyk ok dat van et land. Et asse van et vüür wörden later oaver de landen verdeelt en eströyd, wat guud is vöör de grond.

==Lente==
Ostara is de godinne van de [[leante|lentetyd]]. Sy verbeeld de oaverwinning van et licht en et anbrekken van de vrüchtbare tyden. 

Hör name slöt dan ok op et oosten, dår wår at de sünne opkümp.

Ostara is de Godinne van de ströälende morn, et boavenkommende licht.

==üüt geskrivten==
[[Beda Venerabilis]] – een 8e eewse Angelsaksisken monnik en bybelgeleerden – nüümden de månd april 'Eosturmonath', de månd van Eostre:  

''Eosturmonath hevt den name dy nuu vertaald wördt as påsmånd, en dy ooyt enüümd wörden når een godinne van eer, enaamd Eostre, in wy hör eer feesten evyrd wörd in dy månd. Nuu nüümt se de påstyd met hör name en nüümt de vrögden van de nye rite met de tyd-e-eerde name van de olde gewöönte.’ 

In de ''vita Carola Magni'' van [[Einhardt]] (9e Ewe N.C.), de gesckydskryver van [[Karel 'n Grootn|Karel de Groten]] wördt et woord ‘Ostarmonath’ gebrüükt vüür april. Üüt disse sinsnede wörd ehaald det Eostra ok wal Ostara enüümd wörden. 

In de byb van Abdij van Corvey in Noordryn-Westfalen hebt se olde büke. Yne van dy büke styt een gedicht in, ewyd an Eostar. 
Disse tekste kümp üüt de 10e ewe. Et is een gebed dy vrögt når et vrüchbaar maken van de akker, et weer grüün wörden van de natüür. 
{|
|
===Olddüüts===

:Eostar, Eostar, 
:Eordhan modor, 
:Geune these 
:Acera vaxeandra, 
:And virdhendra, 
:Èa cinendra, 
:Eluiendra,
:Frida him.
| valign=top |
=== Nedersaksisk ===

:Oost’re, Oost’re, 
:Eerde moder, 
:Låt dissen 
:akker wassen 
:En grünen, 
:Hüm blöyen, 
:Vrücht dragen, 
:Vreade hüm.’
|}

Verder bint der gyn teksten bekend oaver disse (Angel)saksiske Godinne. Op een pår plaatsnämen nå dan, so as [[Oosterloo]], [[Oosterholt]] en so meer, künne wy hör name noch üüthalen. Misskyn dat sy by disse plaatsen eertyds anbeden wörden döör onse vöörolder.

== Andere mytologyen ==
Ostara hevt enkele soortgelykige plaatsenn in [[mythologien|mytologyen]] van andere plekken in de tyd en de weerld.
{|
| style="width:15em;"| '''Mytology''' || style="width:4em;"| '''Godinne'''
|-
|[[Etrüskiske mytology]] || [[Thesan]]
|-
|[[Greekse mytology]] || [[Eos]]
|-
|[[Hinduistiske mytology]] || [[Usha]]
|-
|[[Romeynse mytology]] || [[Aurora]]
|-
|[[Baltiske mytology]] || [[Ausrine]]
|-
|[[Slaviske mytology]] || [[Oesja]]
|}




{{Dialekt|sdz}}
[[Kategorie:Saksen (volk)]]
[[Kategorie:Geleuf]]
[[Kategorie:Germaanse mythologie]]
