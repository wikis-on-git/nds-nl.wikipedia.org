n '''Dweilorkest''', '''dweilband''', '''plezeerkapel''' (en alle meugelike saamntrekkings van disse naamns) is n groepken [[muzikaantn]] wat besteet oet [[bloazers]] en [[slagwoark|slagwoarkers]]. In [[Nederlaand|Neerlaand]] beent n hoop van zukke orkestn, in alle soortn en moatn. Mear oawer t algemeen kan ezeg wordn dèt t bloaswoark van n dweilorkest besteet oet [[trompet|trompetn]], [[trombone|trombones]], [[saxofoon|saxofoons]], [[bariton|baritons]]/[[eufonium|eufoniums]] en [[sousafoon|sousafoons]], en dèt t slagwoark besteet oet n [[kleaine tromme]], [[bassdrum|grote tromme]] en [[Bekn (meziekinstrumeant)|bekns]]. Vake wordt doar dan nog kleaine soortn slagwoark an too evoogd. Mear dr beent völle variasies meugelik op dissen standaard bezetting.

==Meziek==
De muziek wat ze spölt beent van ooldshèr bekeande [[karnaval]]snommers, mear umdèt r de leste joarn weainig karnavalsnommers mear emaakt wordt, of bekeand wordt, goat völle kapeln oawer op bewoarkings van grote wearldhits. n Noadruk lig trouwens biej de meeste kapeln mear op de gezelligheaid dan as op de meziek. t Kan van alns wal wean. Van [[Duutslaand|Duutse]] [[Schlager]]s tot [[polka]]as, tot [[top 40]]-meziek.

Eankele bekeande nommers dee-t iedere kapel al n moal of wat espölt hef, of nog aalt spölt, beent:
*''Rosamunde''
*''Kleine Café aan de Haven''
*''Slavenkoor''
*''Sweet Caroline''
*''Sheng oan de Geng''

Wieter wördt hier dan nog vake regionaal bekeande nommers biej edoan.

In Neerlaand wordt ook völle kapelnfestivals (''dweildaage'') eheuldn. De bekeandste hiervan beent in [[Grolle]], [[Oldnzel]] en [[Bemmel]].

==Naamn==
t Woord "dweil" keump van t [[Nederlaands|hollaandse]] "dweilen", wat "doelloos/dikke oawer stroate bungeln" beteeknt. In [[brabant|Broabaant]] en [[Limburg|Limbörg]] is t gewoonte um met [[Karnaval]] van kafee noar kafee te "dweiln". In [[1959]] leup dr in [[Maastrich]] n groepken mezikaantn met zonnen dweil met. Dee neumdn zik '''n Zate Hermenie''. Dèt bevöl good, en t gebroek verspreaidn zik oawer heel Limburg, en later Nederlaand. Dr wordt vaake dacht dèt n naamn keump van de dweilpauzes gedoernde skaatswedstriedn, umdèt dan vake n dweilorkest t publiek vermaakt, mear dèt hef dr niks met van doon.

==Orkestnantal/statistiek==
Neerlaand hef n besn hoop plezeerkapeln: 1517 duur t hele laand. Dèt is gemiddeld 126 kapeln pèr proveensie. Noord-Broabaant stèkt dr met kop en skoolders boawn oet met 814 kapeln. Doarnoa keump Limbörg met 236 bands. n Proveensie met de minste kapeln is [[Flevolaand]]: 1 kapel.

{| class="prettytable" style="text-align: center; width: 100%;"
! Provincie
! [[Friesland]]
! [[Grönning]]
! [[Drenthe]]
! [[Oaveriessel]]
! [[Gelderlaand]]
! [[Noord-Hollaand]]
! [[Zuud-Hollaand]]
! [[Flevolaand]]
! [[Utrecht|Utrecht]]
! [[Noord-Broabant]]
! [[Limburg|Limburg]]
! [[Zeelaand|Zeeland]]
|-
! Inwoners 
| 643.000 
| 574.000 
| 482.000 
| 1.106.000 
| 1.967.000 
| 2.587.000 
| 3.452.000 
| 360.000 
| 1.162.000 
| 2.407.000 
| 1.139.000 
| 379.000 
|-
! Dweilorkesten 
| 13
| 10
| 94
| 96
| 127
| 45
| 96
| 1
| 39
| 814
| 236
| 33
|-
! % Dweilorkesten
| 0,9%
| 0,7%
| 6,2%
| 6,3%
| 8,4%
| 2,9%
| 6,3%
| -0,1%
| 2,6%
| 53,7%
| 15,6%
| 2,2%
|-
! Ratio inwoners t.o.v. dweilorkesten
| 3,9%</br> vs.</br> 0,9%
| 3,5%</br> vs.</br> 0,7%
| 2,9%</br> vs.</br> 6,2%
| 6,8%</br> vs.</br> 6,3%
| 12,1%</br> vs.</br> 8,4%
| 15,9%</br> vs.</br> 2,9%
| 21,2%</br> vs.</br> 6,3%
| 2,2%</br> vs.</br> -0,1%
| 7,1%</br> vs.</br> 2,6% 
| 14,8%</br> vs.</br> 53,7%
| 7,0%</br> vs.</br> 15,6%
| 2,3%</br> vs.</br> 2,2%
|}

Gemiddeld bestoat kapeln oet ongevear 18 man. Dèt beteeknd neet dèt dee allemoal meziek maakt, mear ze stoat wal op naamn van de kapel. Dr beent n antal onmeundig grote kapeln dee-t met öar spöllersantal boawn de 20 komt, en ook kapeln van meender as 10 man.
Duur de boot enömn kom-iej dan op 27.300 leu dee-t in n kapel spölt.

==Trivia==
Oet n stel vroagn van de plezeerkapelnwebstea is n antal resultoatn noar vuurtn ekömn:

*Bassistn en trombonistn köant vake t meeste beer dreenkn.
*t Heuwd van n kapel is meestal n trompettist, doarna n saxofonist, en dan n trombonist. Hoaste nooit n slagwoarkers, umdèt dee gin toonheugtes leazn köant, woerduur ze t zwoar hebt met dirigeern en nommers skriewn.
*Völle orkestn zeet öare grote tromspöller en bassist as t gezichte van de kapel, met doarnoa t hele slagwoark.
*t Meest kenmoarknde instrumeant van n dweilorkest is volgens iederene de trombone.
*Dr beent mear kearls as vrouwleu biej n plezeerorkest. 
*Ongevear alle bassistn en trombonistn beent kearls, de meeste hooltbloazers beent vrouwe.
*De meeste vrouwleu dee-t gin [[hooltinstremeant]] bespölt, spölt bariton of trompet.

==Bekeande kapeln==
*''Love Hendels'' oet [[Putten]]
*''Kleintje Pils''
*''Trottoirband''
*''Blauhúster Dakkapel'' oet [[Sneek]]

Eankele oosterse kapeln:
*''Olnzelse Kopperbloazers'' oet [[Oldnzel]]
*''Hijskraan'' oet Olnzel
*''Hengeler Weendbloazers '' oet [[Hengel]]
*''Jigger Bigger Band'' oet [[Eanske]]
*''Herriemakers'' oet [[Wierdn]]
*''Dwarsliggers'' oet [[Eanter]]
*''Kamgoarn Klösse'' oet [[Riesn]]
*''Helderse Klepperbloazers'' oet [[Heldern]]

==Oetgoande verbeendege==
*[http://www.plezierkapel.nl www.plezierkapel.nl]
*[http://www.dweilorkesten.info www.dweilorkesten.info]

[[Kattegerie:Tweants artikel]]
[[Kattegerie:Muziekgroep]]
