{{Dia|Achtet der op: in dit artikel stoat [[Internasjonaal Klaankenskrift|IPA]]-tekens. As oewen webkieker det nit keant, kan t ook wean de'j allene bluks zeet}}
{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Riesns</big>
|-
|'''Riesns logo'''
|[[Ofbeelding:Wiki-Riessens.png|logo]]
|-
|Taalklassifikaasie
|
*[[Indo-Europees]]  
**[[Germaanse sproaken|Germoans]]  
***[[West-Germoans]]  
****[[Nederduuts]]
****[[Neersassies]] 
*****[[Tweants]]
******Riesns
|-
|Neersassiesen naamn  
|Riesns, Riessens 
|-
|Nederlaandsen naamn  
|Rijssens
|}
'''Riesns''' is nen vörm van t [[Tweants]], det wier nen vörm is van t [[Nedersaksisch|Neersassies]].
t Hef n stoark eegn karakter, en is wat zängeriger en "roonder" as aandere soortn Tweants, en is doarduur dreks te herkenn. t Wörd duur alle loagn van de [[Riesn]]se bevolking esprökn, mear löp de leste joarn toch wat terugge in t gebroek. Um dit teegn te goan wördt de leste joarn de wichter wier Riesns eleard en ''Tweantse Oawnde'' organiseerd, woerin speciaaln andach vuur t plat is, met gedichn, verhaaln en diskussies.

t Riesns maakt völle oonderskeaid in klaankn dee't in aandere soortn Tweants verlöarn zeent egoan, en in wat variaantn egee nit vuurkomt. Völle Riessenders meant doarumme det t gin Tweants is, umdet t in öare oorn totaal ofwik van aandere soortn Tweants. Riessens is rellatief moeilik te learn vuur boetnstoanders, umdet disse ofwieknde klaankn ook woarket as [[sjibbolet]]. Één verkeerde oetsproake verröd oe.

t Riesns is offisjeel too estoan op t gemeentehoes en an de balies, want Riesn-Hooltn was de eerste offisjele tweetalige gemeente in t Neersassiese gebeed. In de gemeenteroad wörd alle joarn ne vergoarige in t plat eheuldn.

==Karakteristiekn van t Riesns==
===Kleenkers===
t Meest kenmoarknde vuur t Riesns is de [oa]-klaank in wöarde woer at aandere soortn Tweants nen [e], [ea] [a], of [aa] hebt. In t Riesns is t dus ''woark'', terwiel at aandere soortn Tweants ''werk'', ''weark'', ''wark'' of ''waark'' zegnt. Doarnöast is t gebroek van [[tweeklaank]]n (verdreeide kleenkers) gebroekeliker as in aandere soortn Tweants. In aandere soortn Tweants zegnt ze ''geem'' (geven), mear in t Riesns wörd det ''geejewn'' ([[Internasjonaal Klaankenskrift|IPA]]: {{IPA|ɣeəwn}}).

====Eenklaankn====
t Riesns hef nen heeln hoop verskilnde [[eankelklaank]]n (onverdreeide kleenkers), woervan at n antal ook nog länger oet esprökn kan wordn, mear det haank van t woard of. n Groot antal van de hiereunter stoande klaankn hebt vanzelf de aandere soortn Tweants ook.

{| class="prettytable" rules="all" cellpadding="2" width="25%" style="border: 1px solid #999"
! style="background-color:#abcdef" | skriefwieze
! style="background-color:#abcdef" | [[Internasjonaal Klaankenskrift|oetsproake]]
! style="background-color:#abcdef" | vuurbeeld
! style="background-color:#abcdef" | verlenging
|-
|ie, i
|[{{IPA|i}}] 
|''gries''
|
|-
|ie
|[{{IPA|iː}}]
|''griezn''
|verlengd
|-
|i
|[{{IPA|ɪ}}]
|''lippe''
|
|-
|uu, u
|[{{IPA|y}}] 
|''kruus''
|
|-
|u, uu
|[{{IPA|yː}}]
|''kruze''
|verlengd
|-
|u
|[{{IPA|ʏ}}] 
|''musse''
|
|-
|eu
|[{{IPA|œ}}] 
|''dreun''
|
|-
|ö
|[{{IPA|ɜ}}] 
|''lös''
|
|-
|öa
|[{{IPA|ɜː}}] 
|''nöast''
|verlengd
|-
|e
|[{{IPA|ə}}] 
|''beuk'''e'''''
|
|-
|ee, e
|[{{IPA|eː}}]
|''breef''
|
|-
|e
|[{{IPA|ɛ}}]
|''bek''
|
|-
|ea
|[{{IPA|ɛː}}]
|''wean''
|verlengd
|-
|e, ä, a
|[{{IPA|æ}}] 
|''det''
|
|-
|a
|[{{IPA|ʌ}}]
|''wat''
|
|-
|aa, a
|[{{IPA|aː}}]
|''jaagn''
|
|-
|aa, a
|[{{IPA|ɑ}}]
|''water''
|
|-
|o
|[{{IPA|ɒ}}]
|''rotte''
|
|-
|oa
|[{{IPA|ɒː}}] 
|''droad''
|verlengd
|-
|o
|[{{IPA|ɔ}}] 
|''motte''
|
|-
|oo
|[{{IPA|ɔː}}]
|''woonder''
|verlengd
|-
|oe
|[{{IPA|u}}] 
|''boek''
|
|-
|oe
|[{{IPA|uː}}]
|''doezend''
|verlengd
|-
|oo, o
|[{{IPA|oː}}]
|''book''
|
|}

Aanders as aandere soortn Tweants hef t Riesns n oonderskeaid in de klaankn oet ''motte'' en ''rotte''. Ne goo regel um te weten woennear at n eerstn en woennear at n tweedn gebroekt mut wördn, is duur ze in t mearvoold te zetten. t Woord ''blok'' (met den klaank oet ''motte'') wörd in t mearvoold ''blukke'', terwiel at t woord ''rok'' (met den algemenen klaank oet ''rotte'') as mearvoold ''rökke'' krig.

====Diftönge====
t Riesns hef op wat plaatsn tweeklaankn woer at aandere soortn Tweants nen eankeln klaank hebt. De meeste klaanken dee't hiereunter stoat, komt natuurlik ook in aandere soortn Tweants vuur.

*[{{IPA|ʏɪ}}] oet ''mu'j'' (saamntrekking van ''mut iej'')
*[{{IPA|œɪ}}]  oet ''heui''
*[{{IPA|øɪ}}] oet ''köjern''
**verlengd: [{{IPA|øːɪ}}] oet ''möaite''
*[{{IPA|eːɪ}}]  oet ''dreei'' 
*[{{IPA|ɛɪ}}] oet ''he'j'' (saamntrekking van ''heb iej'')
**verlengd: [{{IPA|ɛːɪ}}] oet ''zea'j'' (vroagzin: ''Wat zea'j?'')
*[{{IPA|æɪ}}] oet ''ei'' (bv. nen henn-[[Tudeaai|ei]])
*verlengd: [{{IPA|æːɪ}}] oet ''weaide''
*[{{IPA|ʌɪ}}]  oet ''a'j'' (saamntrekking van ''as iej'')
**[{{IPA|ɒɪ}}] oet ''wo'j'' (saamntrekking van ''wol iej'')
**verlengd: [{{IPA|ɒːɪ}}] oet ''doaje''
*[{{IPA|ɔɪ}}] oet ''ko'j'' (saamntrekking van ''kon iej''?)
*[{{IPA|oːɪ}}]  oet ''doo'j'' (saamntrekking van ''doo iej'')

De volgende tweeklaankn komt in aandere soortn Tweants ook vuur, mear dan is det meesttieds gevolg van ne stille -r, zo as det in t Brits Engels ook geet, mear in Riesn doot ze dit ook vuur aandere metkleenkers.

*[{{IPA|iə}}] oet alg. Tweants ''hier''.
*[{{IPA|yə}}] oet alg. Tweants ''uur'' [uuə].
*[{{IPA|eə}}] oet alg. Tweants ''beer'' [{{IPA|beə}}], mear ook in bv. ''leedn'' [{{IPA|leə}}], ''breef'' [[{{IPA|breəf}}]]
*[{{IPA|œə}}] oet alg. Tweants ''deur'' [{{IPA|dœə}}], mear ook in bv. ''heugte'' [{{IPA|hœəxtə}}] en ''beugn'' [{{IPA|bœəgŋ}}].
*[{{IPA|ɛə}}]  oet alg. Tweants ''lear'' [{{IPA|lɛə}}].
*[{{IPA|ɜə}}] oet alg. Tweants ''öar'' [{{IPA|ɜə}}].
*[{{IPA|ɒːə}}] oet alg. Tweants ''hoar'' [{{IPA|hɒːə}}]. (nig mangs ook mear noar ne -àh: [{{IPA|hɒːʌ}})
*[{{IPA|oə}}] oet alg. Tweants ''Goor'', mear ook in bv. ''groot'' [{{IPA|ɣɾoət}}], ''brood'' [{{IPA|bɾoət}}] en ''lood'' [{{IPA|loət}}]
*[{{IPA|uə}}] oet alg. Tweants ''boer'' [{{IPA|buə}}].

===Metkleenkers===
De meeste metkleenkers van t Riesns zeent t zelfde as in aandere Tweantse variaantn, of zelfs Germaanse sproakn. Toch zeent dr bepoalde klaankn dee't ofzeunderlik behaandeld mutn wordn:

*/{{IPA|p}}/ - De /p/ krig heel iets ''aspirasie'', ofwal nen pufklaank, meesttieds in beklemtoonde lettergreepn.
*/{{IPA|d}}/ - n Riesnsen /d/ is lechter as in aandere variaantn. Doarumme wörd'e nog wal es verwisseld met ne [{{IPA|ɾ}}]. Doarumme is dr onzekerheaid oawer de skriefwieze: ''bedde'' of ''berre''.
*/{{IPA|t}}/ - Kan op verskilnde maneern oet esprökn wordn. An t begin van wöarde krig de /t/ vake nen kleainen sisklaank met. Doarduur wörd he ook wal es ''dikken -t'' eneumd. In t [[Internasjonaal Klaankenskrift|IPA]] zol dit wier egeewn wordn as [{{IPA|tˢ}}]. In t Riessens kleenkt dus t woard ''tonge'' hoaste t zelfde as t [[Duutslaand|Duutse]] ''Zunge''. Den sisklaank wörd meesttieds vort eloatn as n /t/ noa nen kleenker keump, of an t eande van t woard. In n heel antal wöarde wörd zelfs an t eande den heeln /t/ nit oet esprökn, bv. in ''lecht'' (/{{IPA|lex}}/ of ''ewest'' (/{{IPA|ə'ʋɛs}}/.

===Neuzenklaank===
In t Riesns wordt kleenkers duur de neuze oet esprökn oonder invlood van nen volgenden kleenkergroep den't begeent met nen ''-n'' of ''-ng''-klaank, den't doarduur zelf vortvaalt:

*[{{IPA|ɪ}}] - t Woord ''inlegn'' kan breed noteerd wordn met /{{IPA|ɪnlɛgŋ}}/, mear mut nauwkurig noteerd wordn as [{{IPA|ɪ̃lɛgŋ}}]
*[{{IPA|y}}] - t Woord ''puun'' wörd oet esprökn as [{{IPA|pỹː}}]
*[{{IPA|œ}}] - t Woord ''greun'' wörd oet esprökn as [{{IPA|ɣɾœ̃ː}}]
*[{{IPA|ɜː}}]- t Woord ''köant'' wörd oet esprökn as [{{IPA|kɜ̃ːt}}]
*[{{IPA|ɛː}}] - t Woord ''wean'' wörd oet esprökn as [{{IPA|ʋɛ̃ː}}]
*[{{IPA|ʌ}}]- t Woord ''an'' wörd oet esprökn as [{{IPA|ʌ̃}}]
*[{{IPA|ɑː}}] - t Woord ''laand'' wörd oet esprökn as [{{IPA|lɑ̃ːt}}]
*[{{IPA|ɒː }}]- t Woord ''goan'' wörd oet esprökn as [{{IPA|ɣɒ̃ː}}]
*[{{IPA|ɔ}}] - t [[prefix|vuurplaksel]] ''on-'' wörd oet esprökn as [{{IPA|ɔ̃}}]
*[{{IPA|uː}}]- t Woord ''broen'' wörd oet esprökn as [{{IPA|bɾũː}}]

Mear as dr direks ''noa'' disn -n wier nen kleenker steet, wörd dr juust nit duur de neuze oet esprökn. t Woord ''puun'' ([{{IPA|pỹː}}]) van hierboawn wörd in de zin ''Puun ophaaln'' [{{IPA|'pynɔbɑːln}}].

As leu Riesns skriewt loatt ze disn nasaaln -n nog wal es vort (ze sprekt ne ja nit oet, dus skriewt ze ne ook nit), woerduur t moelik te leazn is vuur aandern. Bv. n zin "''Ik zin van plan...''", skriewt ze dan as "''Ik zi va pla...''", wat vuur ondudelikheaid kan zorgen. Ne goo regel um dit an te pakn, is duur noa t woord det eandigt in den neusklaank n woord te zetn det begeent met nen kleenker. Nen sprekker van t Riesns zal dan vanzelf den -n oetsprekn:
*''Ik zin van'' → ''ik zi va''
*''ik zin eawn'' → ''ik zin-eawn''

==Biezeunderheedn==
*t Riesns sprekt ''weelt'' en ''zöalt'' oet as ''weent'' en ''zöant''.
*Woarkwöarde dee't in t Hollaands ne lösse -ee- hebt (beter, eten, meten, deken, ezw) kriegnt in t Riessens ne {{IPA|[æ]}}: ''bätter'', ''ätn'', ''mätn, ''däkn'', ezw).

==Veardere algemene woarnemmings==
*Völle wöarde doot mear [[Duuts]] an as Nederlaands: 
**Nederlaands: 'soms', Duuts: 'manchmal', Riesns: 'mangs' of 'smangs' 
**Nederlaands: 'Iemand tegenkomen', Duuts: 'einen begegenen', Riesns: 'eenn beëegn'
**Nederlaands: 'voor', Duuts: 'für', Riesns: 'vuur'.
*Aans as aandere soortn Tweants maakt Riesns stoark onderskeaid in de oetsproak van [f]/[v] en in wat meender in [s]/[z]: 
**As in t 'algemeen' Tweants "joazeker" met nen -s wordt oetesprökn, wördt r in t Riesns völle andach an n [z] geskeunkn: [joa'zeeker]. 
*-sch is -sk: Nederlaands: 'schuur', Riesns 'skuure' 
*-oor wordt -uur,mear dit geeldt nit aaltied. 
**'voor' wordt 'vuur' 
**'door' wordt 'duur' 
*-aar, -eer, zo as in t Nederlaandse 'waard', 'geleerd', is in t Riesns nen klaank den wat lik op n [[tweeklank]] oet t [[Engels|Engelse]] woord 'air'. 
**'waard' is 'weard' 
**'geleerd' is 'eleard' 
*-ier is in t Riesns -eer: 'bier' is 'beer' 
*Noa nen kleenker, en an t eande van n woord wördt, net as in t Engels, n -r nit oet esprökn, of vervöngn duur n [[approximaant]]. 
*Noa nen kleenker wordt de [v] (en in wat gevaln ook de [f]) oet esprökn as ne [w]: alg. Tweants 'ik geleuve' is in t Riesns 'ik geleuwe' 
*in wöarde dee't eandigt op nen kleenker met -n, -nd, -nt of -nk, doar krig -n- ne nasale oetsproake, dus ''kraante'' wörd /{{IPA|krɑ̃tə}}/ , liekas in bv. t [[Fraans|Fraanske]] "trente". n Gräpken wat hierbiej vaake wördt gebroekt is ''zwart zaand'' /{{IPA|'sʋʌsɑ̃t}}/, wat zik zowat t zelfde anheurt as t Fraanske ''soixante''. 
*n [a] in -ar of -ats, wördt in t Riesns oetesprökn as [æ]. Dissen klaank kö'j vergeliekn met t Brits Engelse 'sack' of 'Sam'. n Oetsproak zit tusken n [a] en n [e] in. n Naamn ''Arjan'' wordt dus uitgesproken als ['ærjã]. Umdet dr völle onzekerheaid is oawer t skriewn van dissen klaank, zeent dr leu in [[Riesn]] dee ''Erjan'' heett, mear ook ''Arjan''. n Aander vuurbeeld is een van de Riesnse [[voetbal]]-verenigen: ''Rijssen Vooruit''. Iedereene neumt dissen club ''Èrre Vee''.
*Riesns hef n verbindings -r, den't n woord wat eandigt op nen kleenker verbeendt met n woord wat begeent met n kleenker, zode'j gin [[glottisslag]] hoowt te maakn. 
**Vuurbeeld 1: Det dee hee ook.. nen Riessender plakt alns an mekoar: Det dee-r-ee-r-ook. 
**Vuurbeeld 2: Joa hè? wördt duur iedern Riessender as ''Joa-r-è'' oetesprökn?

==Riesns teln==
{| class="prettytable" rules="all" cellpadding="2" width="25%" style="border: 1px solid #999"
! style="background-color:#abcdef" | In t Nederlaands
! style="background-color:#abcdef" | In t Riesns
|-
|Een
|Eene
|-
|Twee
|Tweeje
|-
|Drie
|Dreeje
|-
|Vier
|Veere
|-
|Vijf
|Viewe
|-
|Zes
|Zesse
|-
|Zeven
|Zeuwne
|-
|Acht
|Achte
|-
|Negen
|Neegne
|-
|Tien
|Tiene
|}

==Soortn Riesns==
Net zo as det dr verskilde soortn [[Tweants]] beent, keant [[Riesn]] van vrooger oet ook verskilde soortn Riesns. Disse verskiln beent minimaal, mear gavn toch informasie oawer n sprekker. As eerste was dr verskil tusken t Riesns van n [[Rooms-Katholieke Karke|Katholiek]] en n [[Protestantisme|Protestaant]]. De katholiekn hadn mear kontakt met t oostn van Tweante (Det vuural katholiek is) en kuierdn doarumme wat mear  oosteliker Tweants as de protestaantn. Doarnöast was dr n oonderskeaid in Oost- en West-Riesns. De ene helfte zea ''Hee koomp'' en ''hee gong'' woeras leu oet aandere deeln van Riesn ''Hee keump'' en ''Hee gung'' zegnt.
Doarnöast is dr nog n verskil in t woarkwoord ''Wean'': Sommige leu zegnt ''Iej beent'' en aandern zegnt '' Iej zeent''. Umdet rechtevoort iederene duur mekoar is goan wonn, zeent disse verskiln bie-etrökn.

==Andach vuur t Riesns==
n Eerstn den at t Riesns opskreef was [[W.J.C. van Wijngaarden|Meaister van Wiengoardn]]. Den maakn lieskes met aparte wöarde en skreef korte gedichtn. t Bekeandst van um is n brulftengedicht. <br>
Eenn den zik al lange bezig heul met t Riesns vuurdèt de [[dialectrenaissance|dialektrenaissance]] op gaank köm, was [[Koarel van n Notoaris]] (Karel Schönfeld Wichers). Hee steeldn n wöardebook saamn van t Riesns van vuur [[1959]]. Hieroet leut-e alle saamn-esteelde wöarde, en wöarde dee-t woarskeainlik warn oawer enömn oet t [[Nederlaands|Hollaands]] vort. He bedèch zinne eegne (slim fonetiese) skriefwieze, den at-e ook gebroekn vuur aandere beuke dee at-e skreef. n Aandern den at hef biej edreagn an t positieve beeld van t Riesns is [[Harm Agteresch]], better bekeand oonder zin artiestnnaamn ''Harm oet Riessen''. Völle leu van de ooldere ginnerasies keant zinne nommers ''Blote beene stoete met sjem'' en ''Keunstgebit''.

{{Dia|Disse bladziede is eskreeuwn in t '''Riesns'''}}

[[Kategorie:Tweants_artikel]]
[[Kategorie: Tweants]]
