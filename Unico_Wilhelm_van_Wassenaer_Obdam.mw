[[Bestaand:Unico_Wilhelm_van_Wassenaer_Obdam_(1692-1766),_1745,_Georges_Desmarées.jpg|thumb|right|250px|Unico Wilhelm van Wassenaer Obdam (1692-1766), skilderd döär Sjors de Maree]]

'''Unico Wilhelm Gråf van Wassenaer Obdam''' ([[Dealdn|Delden]] [[1692]] - [[Den Haag]] [[1766]]) was nen [[Nederlaand|nederlandsken]] [[diplomaat|bemiddelder]], bestüürsman en [[musikskryver]]. Ouk is he bekend as kündigen leidsman vöär de sanering van de [[Ridderlijke Duitsche Orde, Balije van Utrecht|Balye Utrecht]] van den [[Düütsken Örder]].

== Leaven ==

=== Algemeyn ===
Unico Wilhelm van Wassenaer Obdam, [[ryksgråf]] van et van het [[Heilige Roomse Riek|Heilige Röymske Ryk]], was den vyvden söäne van ädelman [[Jacob II van Wassenaer Obdam]] en [[Adriana Sophia van Raesfelt|Adriana Sophia van Raesfelt töt Twickel]] en kleinsöäne van admiraal [[Jacob van Wassenaer Obdam]].

Syne groutolden Van Raesfelt van syn moderskante, woanden den winterdag in een huus an et [[Noordeande (Den Haag)|Noordeande]] in Den Haag. Den summerdag woanden se in [[kasteel Twickel]] by [[Dealdn|Delden]], wår as hee ouk geboaren is. Musikunderricht kreag he wårskynlik van [[Quirinus van Blankenburg]] in Den Haag. Hee leyrden [[viole]] en [[klavecimbel]] spöälen. 

Van 1707 töt 1709 woanden hee med syn vader en dree süsters in [[Dusseldörp|Duorpen]] an et hov van Johann Wilhelm, elector Palatine. Et hov was slim up [[Italië|Italie]] richted, wat Van Wassenaer synen musikalen smak stark beinvlodeden.

Van Wassenaer Obdam was lid van de [[Oaveriessel|oaverysselske]] en later hollandske ridderskop, kommiteerden by de [[Ståten-Generaal van de Neaderlanden|Ståtengeneraal]], [[heymråd]] van Delfland, råd van de admiraalskop in [[Rotterdam]], bewindhebber van de [[VOK|Vereynigde Oustindiske Kompagny]] vöär de kamer Hoorn en Enkhüsen, gesandte når [[fraankriek|Frankryk]] en landkommandöör van den Düütsken Örder.

Nå syne rechtenstudy an de universiteit van [[Leiden]] güng he up reise döär heyl Europa. So bouwden hee een sociaal netwark up med vöärname lüde. Hee kreag künnigheid an Hartog [[Frederik Lodewyk van Württemberg-Winnental]] wåran as hee drey [[sonate]]s vöär [[blokfluite|blukfloite]] en kontinuo wydden. In [[1723]] trouwden hee med Dodonea Lucia van Goslinga, dochter van [[Sicco van Goslinga]]. Med öär kreag he vyv kinder, wåründer Jacob Jan en [[Carel George van Wassenaer Obdam|Carel George]] ([[1733]]-[[1800]])

Nå at syn bröder [[Johan Hendrik van Wassenaer Obdam|Johan Hendrik]] in [[1745]] uut de tyd köäm, güngen under meyr [[Paleis Knöäterdyk]] en [[Huus Süüdwyk]] an em oaver.

Van Wassenaer tröäk verskeidene målen as ambassadöör en "minister" van de [[Republik van de Vereynigde Provincys]] up den trad, under meyr når [[Köln|Köälen]] en Frankryk. Dår skreav he et motet ''Nunc dimittis''. Vanaf [[1753]] was he koadjutor van den Düütsken Örder in de [[Johannes Calvijn|kalvinistiske]] Balye van Utrecht.

=== Landkommandöör Balye Utrecht ===
As koadjutor en later landkommandöör deade Van Wasssenaer den Ridderliken Düütsken Örder in de Protestantske Balye Utrecht reorganiseren. Med dat hee ansteld wör as koadjutor köm hee med een oaversicht van de wanörde in de Balye: se hadden de geldsaken nit up order, de besittingen warren der nit best an to en de organisatywyse löät slim te wünsken oaver.

De anstelde warkgrup köm by et volgende kapitteloaverleg in [[1756]] med een vöärstel üm et behear vanuut de landkommanderye in Utrecht te låten verloupen, de besittingen beater te onderholden, verleesdraiende deylen af te stoaten en nen rentmeister-generaal an te stellen üm de böörse te behearen. Dat lätste geböärden in [[1762]]. Den rentmeister-generaal en synen sektretåris güngen oaver den dageliksen gang van saken in oaverleg med den landkommandöör. Alle jåren güngen een antal leaden van de warkgrup de stükken nå. Kommandöörs kreagen gin geld meyr uut de kommanderye, mär een vast ''traktement''. Den upvolging van den koadjutor wör automatiseerd, sodat de macht van den landskommandöör starker wör. De macht van de Ståten van Utrecht wör minder. Ouk kreag de Balye meyr segge in wee as der wal en nit by mocht. Der wör strakker kontroleerd of nye anmeldingen wal good van adel en karkelik reformeerd warrren.

Döär houge pachtinkomsten en döärdat de landbouw in de Republik beater buurden, had de Balye vöördan meyr in kas. Dat geld deaden se deyls beleggen, deyls in kas holden en deyls verdeylen under kapittelleaden. Ouk den sektretåris en rentmeister kreagen der wat van med.

De balye van Utrecht had de saken kort vöär de revoluty good vöär mekander. De geldsaken warren good eregeld en et bestüür sat der kort up. Leaden warren vake lokaal gangs as politikus of militäär.

=== Van Wassenaer as musikskryver ===
Van Wassenaer had een stark musikaal gevööl. Dår löyp hee skounwal nit med te koup, want dat pasden nit by syne adelstand. In syne kringe was musikskyven wat vöär laegere lüde. So wat dea y nit selv, so wat löät y doon. Dårümme satteden hee nooit syne name by de stükke dee as he skreav, wårdöär de warken later vake an andere musikskryvers toskreaven wörden. et leyverden em de byname de ''Geheime Musikskryver'' up. Tüsken [[1725]] en [[1740]] skreav hee under meyr de ''[[Concerti Armonici]]'', dee as he löät uutgeaven döär den [[italië|italiaansken]] [[fioul|vioolspöäler]] [[Carlo Ricciotti]] ([[1681]]-[[1756]]). De stükke wörden düs lange toskreaven an Ricciotti.

Den [[Polen|poolsken]] musikskryver [[Frans Lessel]] (1780-1835) sorgden ouk vöär verwarring. Hee meynden at de koncerten van den italiaan [[Giovanni Battista Pergolesi]] warren. De faute is begrypelik, want de stükke sint in italiaansken styl, volgens de romeinske tradity skreaven med veer vioolpartyen. Yder kuncert besteyt uut veer deylen in steade van de in dee tyd gebrukeliker vere. Dårmed sint se vergelykbår med et wark van [[Pietro Locatelli]].

Pas in [[1979]] wör der in de bökerye van Kasteel Twickel een handskrivt vünden van de ses kuncerten, med et upskrivt ''Concerti Armonici''. Al is der gin musikhandskrivt van Van Wassenaer selv evünden, de vündst bevat de afdrükkede partiture med ne handskreavene inleiding van Van Wassenaer: "Partition de mes concerts gravez par le Sr. Ricciotti" (Partiture van ''myne'' kuncerte, afdrükked döär Dhr. Ricciotti). Musikoloog [[Albert Dunning]]<ref>Dunning, A., Count Wilhelm van Wassenaer and the Concerti Armonici, N.I.A.S., ISBN 9789071093531</ref> beweys dårup oavertügend dat de ''Concerti Armonici'' van Van Wassenaer koamet.

Syn Concerto Nr. 4 in G Majöör wör in ne bewarking vöär koaperensemble up den 15. september van 2009 ([[Prinsjesdag]]) spöäld döär et [[Residentie Orkest]] do as de Staten-Generaal by mekander köäm in de [[Ridderzaal]] in [[Den Haag]]. Et stükke wör vannys spöäld up Prinsjesdag 2013, do as [[Köäning Willem-Alexander]] syne eyrste trounreyde vöärleasen.

Van Wassenaer syne dree [[sonate]]s vöär blukfloite en [[basso continuo]] wörden pas in de neagentiger jåren untdekked. Döär et olde handskrivt was de name ''Wassenaer'' jårenlange as ''Wallenaer'' leasen.

== Uutgånde verbinding ==
* [http://www.wieiswieinoverijssel.nl/zoekresultaten/p2/151 Neaderlandske leavensbeskryving up wieiswieinoverijssel.nl]

{{DEFAULTSORT:Wassenaer, Unico}}
[[Kategorie:Tweants artikel]]
[[Kategorie:Politikus]]
[[Kategorie:Komponist]]
