'''Belt-Schutsloot''' is een dörp in de gemiente [[Steenwiekerlaand]] in de [[Nederlaand]]se perveensie [[Overiessel]]. In 2008 woonden d'r 570 meensen.<ref>[http://www.cbs.nl/NR/rdonlyres/6664A82F-19E7-4E03-B796-DA7BDDC66A80/0/Steenwijkerland.pdf Gemeente Op Maat: Steenwijkerland], CBS, 2009</ref>

Belt-Schutsloot lig in [[de Wieden]], onderdiel van [[Nationaol Park De Weerribben-Wieden]]. Et lig tussen de waeteren [[Arembergergrachte]], [[Schutsloterwiede]] en de [[Kleine Belterwiede]]. In de buurte liggen plaetsen as [[De Sluus]], [[Gieteren]] en [[Sint Jansklooster|Et Klooster]].

Belt-Schutsloot is ontstaon uut twee dörpies, Belt (Zaandbelt) en et an de Schutsloterwiede elegen Schutsloot. Et is een toeristisch dörp waor waetersporters drok op bin. D'r bin dan ok veul campings en jachthavens. Deur et dörp löp een kenaal daoras veul plezierjachten deurhenne koemen. Ok fietsers koemen graeg deur et dörp. Onder aandere de [[Wiedenroute]] löp deur Belt-Schutsloot.

==Dörpsfeest==
Alle jaoren wodt tijdens et dörpsfeest op de tweede vri'jdag van augustus een [[gondel|gondelvaort]] eholden. Rond acht uur 's aovends vaart d'r vanof et midden van et dörp bi'j de karke een stoet thematisch versierde gondels op et oosten an. Mit et tweeduusteren varen de gondels verlocht weeromme richting et Kleine Belterwiede. As ze daor verzaemeld bin, wodt d'r vuurwark of-esteuken. Anslutend is der ook nog feest in de tente.

==Rifferenties==
<references/>

{{Dia|Dit stok is eschreven in et [[Stellingwarfs]] van [[Stienwiekerlaand]].}}

[[Kategorie: Stellingwarfs artikel]]
[[Kategorie: Plaatse in Oaveriessel]]
[[Kategorie:Stienwiekerlaand]]
