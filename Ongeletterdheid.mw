[[Ofbeelding:Literacy rate world.PNG|thumb|right|250px|Groadn van ongeletterdheaid per laand in de wearld]]
'''Ongeletterdheid''' (ook wal '''analfabetisme''' neumd) wil zegn at eenn nich leazn en skrievn hef leard. Doarnöast he'j ok nog [[leeggeletterdheid]], wat wil zegn da'j leu hebt dee't t wal köant, moar dee't dr grote möaite met hebt. 

n Naam ''analfabetisme'' keump oet t [[Grieks]], van ''an'' (teegn of on-) en ''alfabeth'' wat ''letters'' bint.

Wieders he'j nog [[woardbleendheid]] (''dyslexie''), dee wal köant leazn, moar dee't vake letters deur mekaar haalt. Eenn den't woardbleend is, kan wal leazn, mer t geet um tooverdan mis.

==Wearldwied==
Ongeletterdheid keump völ in ontwikkelingslaandn veur, skoonwal t doar ok minner wörd. De meeste ongeletterdheid tref iej in [[Zuud-Azië]] (46% van t volk kan doar nich leazn of skriewn), en doarnoa [[Afrika]] oonder de [[Sahara]] (39%). 

In [[volksreppubliek Sjina|Sjina]] hebt ze t [[Hanzi]]-skrift (met karakters) in plaats van letters. Dat is zo lastig te learn det kinner noa ne basisskool ongevear 1000 karakters kent, en doarmet nog moar net opskriftn op weenkels en verkearsbrödkes leazn köant. Um n book of ne kraant te leazn mu'j apart les nemn. Doarum hef de Sjinese regearing in de joarn '50 van t [[20e eeuw|20e joarhonnerd]] dr veur közn um t Hanzi seempeler te loatn maakn. Hierdeur is t wat makkeliker wördn, moar ze hebt mangs al es ovverlegd um helemoal op t [[Latien]]se skrift ovver te goan. In Japan hef ze noast t Japanse klankschrift ok Sjinese letters (doar 'kanji' eneumd) en um de leesberheaid te vergrötten zet ze biej bepaalde meender vuurkommende kanji de Japanse letters der in t kleain boaven.

==In Tweante==
Oet onnerzeuk blik at 50% van de leu oet [[Tweante]] gin Plat kan skriewn en 23% zelfs gin Plat kan leazn.<ref>Ter Denge, M. ''Linguae Intergermanica: The Use of Low Saxon, English, Dutch, German, and Receptive Multilingualism in Northern Dutch – Northern German Communication'', http://igitur-archive.library.uu.nl/student-theses/2012-0911-200616/Martin%20ter%20Denge%20-%20Linguae%20Intergermanica.pdf Ofstudeerverslag Universiteat Utrecht. 2012.</ref> readn hierveur is: t wörd op de skooln nich onnerwezzen. Moar umdat dit nich op de politieke agenda steet, wörd de Neerlaandse ongeletterheid skoonwal skat op 1,5% van de bevolking.

==Verwiezingn==
<references/>

[[Kategorie: Tweants artikel]]
[[Kategorie: Sproakleer]]
