{{Amerikaanse staot
| naam = Minnesota
| biejnoam = ''Land van 10.000 mearen'' <br> ''Gofferståt'', ''Agaatståt'', ''Et Echte Noorden''
| vlagge = [[Bestaand:Flag of Minnesota.svg|125px]]
| wapen = [[File:State Seal of Minnesota.svg|75px]]
| kaorte =Map of USA MN.svg
| heufdstad = [[Minneapolis (Minnesota)|Minneapolis]]
| oppervlak laand = 225.163
| oppervlak waoter = 8,4
| inwoeners = 	5.639.632
| dichtheid = 26,6
| tiedzone = UTC −6/−5
| ofkorting = MN
| antal graafschappen = 23
| toe-etrejen = 11. mei [[1858]]
}}

'''Minnesota''' (uutspreaken as ''minne-SOU-ta'') is eyne van de 50 [[Vereynigde Ståten|ståten van Amerika]]. Et höyrt by et [[Midwesten]], ne kulturele streake en de [[Groute Mearen]], ne geografiske andüding. Up den 11. mei van 1858 tröäd et as 32. ståt to töt et Amerikaanske Verbund. Den ståt hevt heyl wat mearen, wårdöär et de byname drägt van "Land van de 10.000 mearen". Et officiele ståtsmotto is ''L'Étoile du Nord'' ([[Fraans|fransk]] vöär ''Steare van et Noorden'').

In et noorden grenset den ståt an de [[Kanada|kanadeeske]] provincys [[Ontario]] en [[Manitoba]], in et noordousten an [[Michigan]] en [[Wisconsin]], up et süden an [[Iowa]] en up et westen an [[Noorddakota|Noord-]] en [[Süüddakota]].

Wat uppervlak angeyt is Minnesota den up 11 nå grötste en up inwoanertal den up 21 nå ümvangryksten ståt van Amerika. Souwat 55% van de inwoaners woanet in et verstädelikte gebeed wat [[Minneapolis]] en [[Saint Paul]] verbindet. Dee ståt dårümme bekend as de ''Tweylingstäden''. Dit gebeed is et middenpunt vöär [[vervoor]], [[handel]], [[industry]], [[underwys]] en ståtsregeyring. Andere belangryke verstädelikte gebeden in Minnesota sint [[Duluth]], [[Mankato]], [[Moorhead]], [[Rochester (Minnesota)|Rochester]] en [[St. Cloud]].

Wat landskap angeyt besteyt den ståt uut westelike [[prairie|prairies]] dee nu stark bebuurd wordet. In et süüdousten stünd dicht louvbusk, wat rechtevoord erodet is en nu bebuurd of bewoand wördt. Et dünbevolktere noorden wörd gebruked vöär [[mynbouw]], [[holtbouw]] en vermaak.

Dusenden jåren vöärdat de [[Europa (continent)|europeanen]] der kömmen, wör Minnesota al bewoand döär verskillende [[Inheymske Amerikanen]]volker. [[Frankryk|Franske]] verkenners, [[Kristendom|kristelike]] sendelingen en vellenhandelslüde tröäken et gebeed in rund et [[17e eeuw|17. jårhunderd]]. See löypen dår de [[Dakota (volk)|Dakota]]-, [[Ojibwe]]- en [[Anishinaabe]]-volker teagen et lyf. Vöäle van wat nu Minnesota is, höyrden oorsprunglik by [[Fransk Louisiana]]. De Vereynigde Ståten kochten et oaver in [[1803]]. Meyrdere herindeylingen volgden. Minnesota in hüdigen form wör inskreaven as den 32. ståt van Amerika up den 11. mei van [[1858]]. Lyk as vöäle andere ståten in de Midwestenstreake bleav Minnesota altyd dünbevolked en must vöäral leaven van buren en holtkap.

Tüsken halv 19. en begin 20. eywe tröäken der vöäle europeeske immigranten hen. Vöäle van dee kömmen uut [[Skandinavie]], [[Düütskland]] en [[Middeneuropa]] (med name de [[Tsjechie|Tsjechen]] en [[Slowakye|Slovaken]]). Dårümme is Minnesota noch altyd een middenpunt vöär skandinavisk-, düütsk- en tsjechisk-amerikaanske kultuur. Uut undersöök blikt at vöäle lüde når Minnesota kömmen weagens mislükkede revolutys in Europa in [[1848]]. 

De minnesotaanske döärsneyde leavensstandaard is eyne van de höygsten van de Vereynigde Ståten. enkel [[Massachusetts]] en [[Connecticut]] hebbet ne höygere index. Wyders is den ståt eyne med de höygste gråden van underwys en rykdom. De [[ekonomie|ekonomy]] is de lätste jåren verskeidener wörden, med ne verskuving van enkel burenbedryve en grundstofwinninge når (financiele) deenstverleyning. De bevolking van Minnesota besteyt noch altyd vöär et gröätste deyl uut nåwas van skandinaviers en düütskers, mär de lätste jåren kommet der ouk vöäle lüde uut [[Asie]], de [[Hoorn van Afrika]], et [[Middenousten]] en [[Latynsk Amerika]] by. 

{{Verenigde Staoten}}

[[Kategorie: Tweants artikel]]
[[Kategorie: Staoten van Amerika]]
