[[Ofbeelding:Kerkje oud avereest.jpg|thumb|300px|'t Karakteristieke karkien op Old Averiest]]
'''Old Averiest''' is een [[dörp]]ien ien de [[Nederlaand|Nederlaanse]] [[gemiente (bestuur)|gemiente]] [[Hardenbarg (gemiente)|Hardenbarg]] in 't noorden van de [[previncie]] [[Oaveriessel]], krek onder de previncie [[Drenthe]]. Töt an de gemientelijke herindieling van 2000 beheurden 't dörp töt de gemiente [[Averiest]].

==Ligging en umgeving==
Old Averiest lig an de zuudkaante van 't previnciaole grèensreviertien de [[Riest (revier)|Riest]], een paar kilometer ten noordwesten van [[De Balk]]. Naor de Riest, die as ten oosten van 't dörp streumt, is Old Averiest vernuumd ('Averiest' = ''oaver de Riest''). Deur 't dörp löp de weg van De Balk hen [[Möppelt]].

De umgeving van Old Averiest is laandelijk. Ie kunt d'r best kuiern, onder meer hen 't [[Spoekmeertien]]. 't Meertien, in een dichte bos elegen, is een uutstekende visviever.

==Gebouwen en begraafplaatse==
In de midden van 't dörp stiet 't olde [[Nederlaanse Hervörmde Karke|hervörmde]] karkien, waorskienlijk al in 1290 ebouwd. Daor gef de Stichting Konserten Oud-Avereest regelmaotig koffieconcerten. Tingoaver 't karkien lig de Wheem, een netuurinformaotiecentrum van de [[Laandschop Oaveriessel]]. Van hieruut kuj excursies ondernimmen in de streek rond Old Averiest, 't [[Riestdal]].

Wieder lig d'r een begraafplaatse mit de graven van ien Britse en twei Kannedese vliegeniers die as in de [[Tweide Wereldoorlog]] in dizze streek bint ummekomen.

==Taal==
De [[streektaal]] van Old Averiest is 't [[Zuudwest-Zuud-Drèents]], det bi'j 't [[Nedersaksisch]] heurt.

===Citaot===
:''achter de Wheem, meidoorn
:'' 't jongenszwiet prikkelt
:''heur lief en zinne
:''snoevend naor umdale

:''de Wildenbarg, gele brem
:''zij wil zien locht wel stelen
:''op zuuk naor nectar en meer
:'' 't hart as 'n gek tekeer

Uut 't gedicht ''ondergaon [old averiest]'' deur Ria Westerhuis, in ''Drents Letterkundig Tiedschrift Roet'', zummer 2008, blz.22

==Uutgaonde verwiezing==
*[http://www.landschapoverijssel.nl/informatiecentra/de_wheem.htm Laandschop Oaveriessel oaver netuurinformaotiecentrum De Wheem op Old Averiest]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents_artikel]]
[[Kategorie:Plaatse in Oaveriessel]]
