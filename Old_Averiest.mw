[[Ofbeelding:Kerkje oud avereest.jpg|thumb|'t Karakteristieke karkien op Old Averiest]]
'''Old Averiest''' is een [[dörp]]ien ien de [[Nederlaand|Nederlaanse]] [[gemiente]] [[Hardenbarg (gemiente)|Hardenbarg]] in 't noorden van de [[previncie]] [[Oaveriessel]], krek onder de previncie [[Drenthe]]. Töt an de gemientelijke herindieling van 2000 beheurden 't dörp töt de gemiente [[Averiest]].

==Ligging en umgeving==
Old Averiest lig an de zuudkaante van 't previnciaole grèensreviertien de [[Riest (revier)|Riest]], een paar kilometer ten noordwesten van [[De Balk]]. Naor de Riest, die as ten oosten van 't dörp streumt, is Old Averiest vernuumd. Deur 't dörp löp de weg van De Balk hen [[Möppelt]].

De umgeving van Old-Averiest is laandelijk. Ie kunt d'r best kuiern, onder meer hen 't [[Spoekmeertien]]. 't Meertien, in een dichte bos elegen, is een uutstekende visviever.

==Gebouwen==
In de midden van 't dörp stiet 't olde hervörmde karkien, waorskienlijk al in 1290 ebouwd. Daor gef de Stichting Konserten Oud-Avereest regelmaotig koffieconcerten. Tingoaver 't karkien lig de Wheem, een klein streekmuseum van de [[Laandschop Oaveriessel]]. Van hieruut kuj excursies ondernimmen in de streek rond Old Averiest, 't [[Riestdal]].

==Taal==
De [[streektaal]] van Old-Averiest is 't [[Zuudwest-Zuud-Drèents]], det bi'j 't [[Nedersaksisch]] heurt. Op Old Averiest weur in 1950 de skriever en mit-oprichter van 't Drèentse literaire tiedskrift ''[[Roet (tiedschrift)|Roet]]'' [[Martin Koster]] geboren.

===Citaot===
:''achter de Wheem, meidoorn
:'' 't jongenszwiet prikkelt
:''heur lief en zinne
:''snoevend naor umdale

:''de Wildenbarg, gele brem
:''zij wil zien locht wel stelen
:''op zuuk naor nectar en meer
:'' 't hart as 'n gek tekeer

Uut 't gedicht ''ondergaon [old averiest]'' deur Ria Westerhuis, in ''Drents Letterkundig Tiedschrift Roet'', zummer 2008, blz.22

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents_artikel]]
[[Kattegerie:Plaots in Oaveriessel]]

[[nl:Oud Avereest]]
