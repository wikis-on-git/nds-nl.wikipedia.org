[[Ofbeelding:Flag of Zevenwouden.svg|thumb|Vlagge van Zeuvenwoolden]]
De '''Zeuvenwoolden''' ([[Nederlaands|Nederlaans]]: ''Zevenwouden'', [[Westlaauwers Frais|Fries]]: ''Sânwâlden'') was naost [[Oostergo]] en [[Westergo]] ien van de drie goën van [[Frieslaand]].

== Ontstaon ==
Omdat [[Bornego]] ok uutmekeervul in de [[14e eeuw|14e ieuw]], doe et opsplit wodde, was d'r in et zuden van Frieslaand verlet an een ni'j verbaand. Dit verbaand wodde an 't beginne van de [[15e eeuw|15e ieuw]] sleuten tussen de Bornegose dielen Bornferd en [[Schoterlaand]] en et [[Westergo]]se Doedingwerstal. Dit verbaand beston oorspronkelik uut zeuven dielen: Bornferd wodde [[Utingerediel]], [[Aengwirden]] en [[Haskerlaand]], van Schoterlaand wodde et kustdiel doe [[Oosterzeesterlaand]], en van Doedingwerstal, dat [[Doniawerstal]] wodde, wodde et kustdiel [[Mirderlaand]].

== Uutbreiding ==
In de 15e ieuw had dit ni'je verbaand niet veul invloed op de Friese poletiek, die was veural richt op [[Oostergo]] en Westergo. Mar doe [[Gaasterlaand-Sloten|Gaasterlaand]], [[Opsterlaand]] en de [[Stellingwarven]] omdebi'j et jaor 1500 bie et verbaand kwammen wodde et een go mit dezelde rechten as de aandere twie. De laeste veraanderings in de saemenstelling weren et saemengaon van Mirderlaand en Oosterzeesterlaand tot de ''Lemster Vuufge'', laeter [[Lemsterlaand]], wiel aandersomme de Stellingwarven de grieteni'jen [[Ooststellingwarf]] en [[Weststellingwarf]] wodden.

== Kaorte ==
[[Ofbeelding:Sânwâlden_gritenijen.png|left|thumb|450px|Grieteni'jen in Zeuvenwoolden an et aende van de 17e ieuw]]
{| cellspacing="0"
!colspan=2|De tien grieteni'jen van Zeuvenwoolden
|-
|1||[[Utingerediel]]
|-
|2||[[Aengwirden]]
|-
|3||[[Doniawerstal]]
|-
|4||[[Haskerlaand]]
|-
|5||[[Schoterlaand]]
|-
|6||[[Lemsterlaand]]
|-
|7||[[Gaasterlaand-Sloten|Gaasterlaand]]
|-
|8||[[Opsterlaand]]
|-
|9||[[Ooststellingwarf]]
|-
|10||[[Weststellingwarf]]
|}

{| cellspacing="0"
!colspan=2|Ien stad
|-
|S||[[Sloten]]
|}

[[Kategorie:Stellingwarfs artikel]]
[[Kategorie:Frieslaand]]
[[Kategorie:Streek in Nederlaand]]
