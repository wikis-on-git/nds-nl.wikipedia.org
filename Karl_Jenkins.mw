[[Ofbeelding:Karljenkins.jpg|thumb|Karl Jenkins]]
'''Karl Jenkins''' ([[Penclawdd]], [[Kumrië]], [[17 febrewaori|17 februwoari]] [[1944]]) is nen Kumriesen [[New Age (muziek)|New Age]]-[[muziekskriewer]] en oold-lid van de [[jazz]]-/[[rock]]groep [[Soft Machine]]. Hee spölt oonder mear [[saksofoon]], [[hobo]] en [[piano]].


==leawen==
Zin vaa was nöast leraar ook örgelspöller en [[dirigeant]] en gavven zinne zönne ne brede muzikale opvoding. Karl Jenkins wör doarduur hobospöller van t [[National Children's Orchestra]], woernoa't he [[muziek]] studeren gong an de [[universiteat]] van [[Cardiff]] en de [[Royal Academy of Music]] in [[Londen]].

Bie n kleain antal leu wör Jenkins bekeand as jazz- en rockmuzikaant, den't vuural bariton- en sopraansaksofoon, verskeaidene toetsinstrumeanten en hobo spölden. Hee köm bie de jazzgroep van [[Garham Collier]] en wör metoprichter van de band [[Nucleus (band)|Nucleus]], ne verniejende jazzband den't in [[1970]] de earvolle earste pries haalden op t [[Montreux Jazz Festival]]. Tusken [[1972]] en [[1984]] spölden he verskeaidene [[reed]]instrumeanten in n band Soft Machine. t Eerste album, ''six'' (zesse), wat ze maakten in [[1973]], was direks geleefd, en ze wunnen der de ''[[Melody Maker]] British Jazz Album of the Year-pries'' met. Doarboawenop wun Jenkins in [[1974]] de Melody Maker-pries in de kattegerieje ''Miscellaneous musical instrument'' (willekurig muziekinstrumeant). Van [[1976]] töt [[1984]] dee Jenkins de Soft Machine leaiden.

Noa at de Soft Machine oet mekoar gong, gung Jenkins met zin moat [[Mike Ratledge]], den't ook in den band ezetten har, muziek maken vuur reklamefilmkes. Ene van zinne bekeandste woarke is t [[klassieke muziek|klassieke]] stukken muziek det he skreef vuur ne reklameriege van [[De Beers]], n groot diamaantenbedrief. Dit muziekstuk wör in [[1996]] t beginnommer vuur zin oetgebreaide ''Diamond Music project''. Rechtevoort dut Jenkins ook met zinne zönne [[Jody K Jenkins]] muziek maken vuur reklames. 

In [[1995]] maken he n begin met zin mengprojekt van verskeaidene stielen, oonder n titel [[Adiemus]], met t album [[Adiemus: Songs of sanctuary]]. t Is allemoal baseerd op klassieke muziek, mear hef ook invloden van [[jazz]], [[klezmer]] en zelfs [[azan]] ( n [[Islam]]itiesen muzikalen oproop vuur t gebed). Binnen dit project zeent non zeuwen albums oet ekömmen, met n lesten in [[2003]]. In [[2005]] wör he töt ridder ehöwwen, as Officier in n [[Order van t Britse Riek]] (OBE).

Jenkins hef n antal egene bedriewe. Zin egene muziek wörd oet ebracht bie ''Karl Jenkins Music Ltd.''. Daarnöast wörd de reklamemuziek van Jenkins en Mike Ratledge oet egewen in t bedrief ''Jenkins Ratledge'' en as leste is ''Mustache'' (woervan at n namen slöt op Jenkins zinne snorre) t produksiebedrief van Karl Jenkins, Jody K. Jenkins en [[Helen Connolly]].

==Platenriege==
Disse riege hef allene de albums van Nucleus en Soft Machine woer't Karl Jenkins zelf an met edoan hef.

===Nucleus===
*[[Elastic Rock]] ([[1970]])
*[[Solar Plexus]] ([[1971]])
*[[We'll Talk About It Later]] ([[1971]])

===Soft Machine===
*Six ([[1973]])
*Seven ([[1973]])
*Bundles ([[1975]])
*Softs ([[1976]])
*Triple Echo ([[1978]])
*Alive & Well Recorded In Paris ([[1978]])
*Land Of Cockayne ([[1981]])

===Allene===
*Merry Christmas to the World ([[1995]])
*Diamond Music ([[1996]])
*Eloise
*Imagined Oceans ([[1998]])
*The Armed Man: A Mass for Peace ([[1999]])
*Dewi Sant ([[2000]])
*Over the Stone ([[2002]]) 
*Ave Verum ([[2004]])
*Requiem Mass ([[2005]])
*Quirk ([[2005]])
*[[River Queen]] ([[2005]])
*[[Stabat Mater (Jenkins)|Stabat Mater]] ([[2007]])

====t Adiemus-project====
*Adiemus: Songs of sanctuary ([[1995]])
*Adiemus II: Cantata mundi ([[1997]])
*Adiemus III: Dances of time ([[1999]])
*The journey: The best of Adiemus ([[2000]])
*Adiemus IV: The eternal knot ([[2001]])
*Adiemus Live ([[2002]])
*Adiemus V: Vocalise ([[2003]])

==Oetgoande verbeendings==
* [http://www.karljenkins.com Officiële website]
* [http://www.mustache.co.uk Jenkin's productiebedrijf (''Mustache'')]

[[Kategorie: Tweants artikel]]
[[Kategorie: Komponist]]
[[Kategorie: Muzikaant]]
