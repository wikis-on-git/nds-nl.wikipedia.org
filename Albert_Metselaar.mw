'''Albert Aaldert Metselaar''' ([[Hollaandscheveld]], [[26 juni]] [[1959]]) is een [[Drenthe|Drèentse]] [[publicist]], [[historicus]], [[dichter]] en [[domie|predikaant]].

Onder meer publiceerde hij aover de geschiedenis van dörpen in de gemiente [['t Ogeveine]], waoronder [[Elim (Drenthe)|Elim]] en [[Hollaandscheveld]].

==Leven en wark==
Op zien negentiende begunde Metselaar as verpleegkundige in de [[psychiatrie]]. Rond die tied verschenen zien eerste publicaties. Nao zien verhuzing naor 't Ogeveine begund'e veur de ''[[Hoogeveensche Courant]]'' aover historische, maotschoppelijke en godsdienstige onderwarpen te schrieven. Deur zien tiendielige wark aover Hollaandscheveld in de [[Tweede Wereldoorlog]] kregen de naor 't butenlaand evlochte [[oorlogsmisdrief|oorlogsmisdadigers]] [[Auke Pattist]], [[Dirk Hoogendam]] en [[Martinus Johannes van Oort]] bekendheid in Nederlaand. Ok hölp hij mit uutfiegelieren waor of ze woonden.

Metselaar zien latere onderzuuk is ericht op 't Ogeveine van de 17de ieuw. Hij spant hum ok in veur de Drèentse taal: hij schrif en dicht in 't Drèents van Hollaandscheveld en umstreken, en is [[taolschulte]] van 't [[Huus van de Taol]]. Hij was initiatiefnemer van de oprichting van dichtersgeneutschop 'De Taalcompagnie' an 't Ogeveine en van open podia veur proza en poëzie in die plaatse. Ok naamp e 't veurtouw veur de invoering van de biebelse [[bazuun]] bij godsdienstige bijienkomsten. Hij vertaalt en schref godsdienstige liedern in 't Drèents, en giet veur in Drèentstalige en Nederlaandstalige karkdiensten.

In 1995 kreeg Metselaar de titel 'Ogeveiner van 't jaor 1994'. In 2006 wördden hij benuumd töt ridder in de [[Örder van Oranje-Nassau]].

==Uutgaonde verwiezings==
* [https://www.huusvandetaol.nl/literatuur/drentse-schrievers-a-z/item/3411-metselaar-albert-1959 Huus van de Taol aover Albert Metselaar]

{{Dia|Dit stok is eschreven in 't [[Zuudwest-Drèents]].}}

[[Kategorie:Drèents artikel|Metselaar, Albert]]
[[Kategorie:Historikus|Metselaar, Albert]]
[[Kategorie:Schriever in 't Drèents|Metselaar, Albert]]
[[Kategorie:Geschiedenis van Drenthe|Metselaar, Albert]]
[[Kategorie:Christendom|Metselaar, Albert]]
