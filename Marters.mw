[[Ofbeelding:Marten with Flowers.jpg|thumb|250px|[[Amerikaanse marter]] (''Martes americana'')]]
De '''marters''' ([[Latien]]: ''Martes'') vormen n [[geslacht (biologie)|geslacht]] van slanke [[roofdieren]] uut de familie van de [[marterachtigen]] (''Mustelidae''). Der bin acht soorten in dree [[ondergeslacht]]en. Twee soorten, de [[boommarter]] en de [[steenmarter]], koemen oek in de [[Benelux]] veur.

Marters bin slanke, middelgrote [[vleiseter]]s (karnivoren) mit n lange borstelstart. Marters hebben over t algemeen n dichte, brune vacht, waorbie veule soorten oek n witte of gele keelvlekke hebben. De poten en start bin wat donkerder van kleur. De vacht wörden deur [[pelsjager]]s as weerdevol ezien, daorumme is der op n antal soorten altied veule ejeugen (bieveurbeeld de [[sabelmarter]]).

Marters uut t ondergeslacht ''Martes'' wörden 30 tot 55 sentimeter lange en 500 tot 2000 gram zwaor. De [[vismarter]] wörden daorentegen tot 5 kilogram zwaor en tot 75 sentimeter lange. De mannetjes wörden altied veul groter as de vrouwtjes.

Marters bin [[eenleupend]] en doon an [[veulwieverieje]]. Ze leven in de loof- en naoldbossen van [[Europa]], [[Azië]] (tot [[Japan]] en [[Borneo]]) en [[Noord-Amerika]]. Marters leven veural van kleine [[zoogdieren]] en [[voegels]], mer oek [[vrucht]]en, [[insekt]]en en zelfs [[vis]]sen wörden egeten. t Bin goeie klimmers en springen mit gemak van takke naor takke. Sommige soorten vangen n belangriek deel van der voedsel (bieveurbeeld [[kateker|ekeltjes]]) in bomen. Alle soorten hebben n [[verlengde draagtied]].

Deurdat marters bekend staon dat ze [[kip]]pen vreten, bin ze niet geliefd bie pluumvieholders. Marters worden ook veul waorneumen in veursteden, waor ze soms oeverlast bezörgen deur onder dakpannen van huzen te krupen en in dakgeuten te rommelen. Oek bin ze de laatste jaoren bekend wörden deurdat ze de draoden van wat otomarken deurknagen, waorschienlik umdat der visolie in zit. Toch meugen lu niks doen an marters omdat ze bescharmde dieren binnen. 

==Soorten==
*'''Geslacht ''Martes'' (Marters)'''
**Ondergeslacht ''Martes''
***[[Steenmarter]] (''Martes foina'')
***[[Boommarter]] (''Martes martes'')
***[[Sabelmarter]] (''Martes zibellina'')
***[[Japanse marter]] (''Martes melampus'')
***[[Amerikaanse marter]] (''Martes americana'')
**Ondergeslacht ''Pekania''
***[[Vismarter]] (''Martes pennanti'')
**Ondergeslacht ''Charronia'' (Bonte marters)
***[[Maleise bonte marter]] (''Martes flavigula'')
***[[Nilgirimarter]] (''Martes gwatkinsii'')

==Uutgaonde verwiezingen==
{{Commonscat|Martes}}

{{Dialekt|wvel|Nunspeet|ANS}}

[[Kategorie:Zoogdier]]
