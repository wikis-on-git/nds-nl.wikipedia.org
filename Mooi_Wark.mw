'''Mooi Wark''' is nen [[boernrock]]-band oet [[Drenthe|Dreante]]. Mooi Wark is op erichet in [[1992]] duur [[Bert Koops]] (zaank en [[gitaar]]) en [[Henk Oosting]] ([[Basgitaar]] en zaank) en zingt in t [[Drents|Dreants]] mit völle Nederlaandse invlood.

==Beginjoarn==
In de beginjoarn spöldn Mooi Wark nummers dee-t völle weg hadn van nummers van [[Normaal]]. Dèt was umdèt Koops n onmeundig anhanger van den band was. Dèt was op n gegeewn memeant zo slim dèt-e half [[Achterhooks]] zung. <br />
In t [[Radio Drenthe]]-programma ''Muzementen'' van [[Jans Polling]] kreeg Mooi Wark völ andach. Oonderdoems was n band al an evuld met n [[drummer]] Arjan Elting en zochn ze nog n sologitarist. Dit wör Bert Hoezen (spölt non bie ''Blues Avenue''). Zo begun Mooi Wark te oefenn in [[Oring]]. <br />
t Eerste optreedn was in [[Troapel]]. Nog denzelfden zommer wör t eerste album op enömn, woervan t nog aait nit duudelik is wo t non feailik het (''Zwoegen in t Heuj'' of ''Of niet dan?'').

Ze kwamn in t vuurprogramma van bekeande bands zo as [[Golden Earring]], [[Rowwen hèze]], [[De Dijk]] en öare grote vuurbeeldn [[Normaal]]. Disn lestn band har wal belang bie t nummer ''Vissen'' van Mooi Wark. Doar is t allene nit van ekömn umdèt Mooi Wark de auteursrechn nit of wol stoan. <br />
Mooi Wark kreeg n plaatnketrak an eböadn bie plaatnmaker Telstar van [[Johnny Hoes]], woermet ze n antal plaatn hebt oet ebracht.

==Spöllerswissels==
Duurdèt t nit zo good gung as wat ze ehopt hadn, en umdèt ze toch good spul mosn skriewn, kreegn wat leedn wöarde met mekoar oawer wo ze verdan mosn. t Plaatnketrak wör verbrökn en Bert Hoezen verleut Mooi Wark. Doarvuur in de plaatse köm Henry de Groote (wördt non Bikkel eneumd). Arjan Elting en Henk Oosting gavn t ook op, mear noa n zetjen köm Bert Hoezen wier terugge. Met nen niejn drummer en nen niejn bassist zorgen Mooi Wark zelf vuur öar 2e album ''Zo Plat As Wat''. Tot ongevear [[2001]] wisseldn Mooi Wark regelmoatig van spöllers.

==n Konstaantn==
n Ennigstn wat van begin tot rechtevoort aaltied lid hef ewès van Mooi Wark is Bert Koops. Hee is de leste joarn n bestn bol ''verdreantst'', wat Mooi Wark zin Dreantse karakter gef. De vroage woerumme of-e in t Dreants zeenk, beantwoordn-e met: "Ik kan gin Engels, en mien Hollaands is te slecht" {{Info|Umme zat noar Tweants}}. Hee is duur de joarn hen ook aaltied n belangriekstn tèks en leedkesskriewer ewès, mear met n komst van bassist William (Billy) Bossong en Arnold (Garfunkel) Kuik kreegn de aandere leedn ook mear insproak. Hierduur blik Mooi Wark t good vol te hooldn.

==Huudigen bezetting==
n Band besteet non oet Bert Koops (heuwdzaank en gitaar), William Bossong (basgitaar), Arnold Kuik (gitaar) en Dennis Hendriks ([[drumstel|drums]]). Bie de optreedns geet t vuural um [[improvisaasie]] en t ouwwoern met t pebliek.

==t Duurbrèkn en rechtevoort==
Seend [[2002]] hef Mooi Wark ne vaste bezetting en dèt hef ehulpn. De optreedns wordt grötter en t antal anhangers ook. Dr is al nen fanclub in leawn ereupn.

Met t nummer ''Idioot'' breuk Mooi Wark pas echt duur. Dit leed wör völle dreeid op t radiostesjon Simone FM en ook in n [[zendpiraat|piraatnkreenk]] kreegn ze völ andach. 
Völle regionale zeanders dreeidn t heanige nummer ''Van t Platteland'' vaake.
t Nummer ''In de Blote Kont'' wör laandelik bekeand. Noar anleaiding hiervan wör Mooi Wark eneugnd bie de [[3FM]] [[DJ]]'s [[Chiel Beelen]] en [[Rob Stenders]], wat öar nog mear naamnsbekeandheaid gaf.

== Albums ==
*[[2008]] Bok 'm d'r op 
*[[2006]] Gewoon Idioot 
*[[2004]] Smeer 
*[[2003]] Only Rock 'n' Roll! 
*[[2001]] Gang op de Ket 
*[[1999]] Kieken wat 't wordt 
*[[1996]] Zo plat as wat 
*[[1992]] Zwoegen in't heuj

== Singles ==
*[[2009]] Tepels liegen niet
*[[2008]] Schijt aan regels
*[[2007]] Achter de tent / Van het platteland
*[[2007]] In de blote kont / Bier, patat en rock n roll
*[[2006]] Bokkie of Geittie / De Pieteroliekar 
*[[2005]] Idioot / Geil als een bossie siepels 
*[[1998]] Janny / Altied tegen de draod in 
*[[1993]] Vakantie in 't café / Veuls te vroeg 
*[[1992]] Morgen Weer / Ik zol zo graag

==Oetgoande verbeendege==
[http://www.mooiwark.nl www.mooiwark.nl] Offisjele webstea van Mooi Wark

{{Dia|Disse pagina is eskreewn in t [[Riesns]]}}
[[Kattegerie:Tweants artikel]]
[[Kattegerie:Nederlaandse muziekgroep]]
[[Kattegerie:Dialektmuziek]]

[[nl:Mooi Wark]]
