'''Mooi Wark''' is nen [[boernrock]]-band oet [[Drenthe|Dreante]]. Mooi Wark is op erichtet in [[1992]] duur [[Bert Koops]] (zaank en [[gitaar]]) en [[Henk Oosting]] ([[Basgitaar]] en zaank). Ze zingt in t [[Drents|Dreants]] met völle Nederlaandse invlood.

==Beginjoarn==
In de beginjoarn spöldn Mooi Wark nummers dee't völle weg hadn van nummers van [[Normaal]]. Det was umdet Koops n onmeundig anhanger van den band was. t Was op n gegeewn oognblik zo slim det he half [[Achterhooks]] zung. <br />In t [[Radio Drenthe]]-programma ''Muzementen'' van [[Jans Polling]] kreeg Mooi Wark völ andacht. Oonderdoems was n band al an evuld met n [[drummer]] Arjan Elting en zochtn ze nog nen sologitarist. Dit wör Bert Hoezen (spölt non bie ''Blues Avenue''). Zo begun Mooi Wark te oefenn in [[Oring]]. <br />t Eerste optreedn was in [[Troapel]]. Nog denzelfden zommer wör t eerste album op enömn. Doarvan is t nog aait nit duudelik wo t non feailik het (''Zwoegen in t Heuj'' of ''Of niet dan?'').

Ze kwamn in t vuurprogramma van bekeande bands zo as [[Golden Earring]], [[Rowwen hèze]], [[De Dijk]] en öare grote vuurbeeldn [[Normaal]]. Disn lestn band har wal belang bie t nummer ''Vissen'' van Mooi Wark. Doar is t allene nit van ekömn umdet Mooi Wark de auteursrechtn nit wol ofstoan. <br />Mooi Wark kreeg n plaatnkontrakt an eböadn bie plaatnmaker Telstar van [[Johnny Hoes]], woermet ze n antal plaatn hebt oet ebracht.

==Spöllerswissels==
Duurdet t nit zo good gung as wat ze ehopt hadn en umdet ze toch good spul mosn skriewn, kreegn wat leedn wöarde met mekoar oawer wo as ze verdan mosn. t Plaatnkontrakt wör verbrökn en Bert Hoezen verleut Mooi Wark. Doarvuur in de plaatse köm Henry de Groote (wörd non Bikkel eneumd). Arjan Elting en Henk Oosting gavn t ook op, mear noa n zetjen köm Bert Hoezen wier terugge. Met nen niejn drummer en nen niejn bassist zorgen Mooi Wark zelf vuur öar 2e album ''Zo Plat As Wat''. Tot ongevear [[2001]] wisseldn Mooi Wark regelmoatig van spöllers.

==n Konstaantn==
n Ennigstn wat van begin tot rechtevoort aaltied lid hef ewest van Mooi Wark is Bert Koops. Hee is de leste joarn n bestn bol ''verdreantst'', wat Mooi Wark zin Dreantse karakter gef. De vroage woerumme of he in t Dreants zeenk, beantwoordn he met: "Ik kan gin Engels, en mien Hollaands is te slecht" {{Info|Umme zat noar Tweants}}. Hee is duur de joarn hen ook aaltied n belangriekstn tekst- en leedkesskriewer ewest. Toch kreegn de aandere leedn met de komst van bassist William (Billy) Bossong en Arnold (Garfunkel) Kuikook mear insproak. Hierduur blik Mooi Wark t good vol te hooldn.

==Hudige bezetting==
De band besteet non oet Bert Koops (heuwdzaank en gitaar), William Bossong (basgitaar), Arnold Kuik (gitaar) en Dennis Hendriks ([[drumstel|drums]]). Bie de optreedns geet t vuural um [[improvisaasie|improvisasie]] en t ouwehoern met t publiek.

==t Duurbrekn en rechtevoort==
Seend [[2002]] hef Mooi Wark ne vaste bezetting en det hef ehulpn. De optreedns wordt grötter en t antal anhangers ook. Dr is al nen fanclub in leawn ereupn.

Met t nummer ''Idioot'' breuk Mooi Wark pas echt duur. Dit leed wör völle dreeid op t radiostasjon Simone FM en ook in n [[Piraat (radio)|piraatnkreenk]] kreegn ze völ andacht. 

Völle regionale zeanders dreeidn t heanige nummer ''Van t Platteland'' vaake. t Nummer ''In de Blote Kont'' wör laandelik bekeand. Noar anleaiding hiervan wör Mooi Wark eneugnd bie de [[3FM]] [[DJ]]'s [[Chiel Beelen|Giel Beelen]] en [[Rob Stenders]], wat öar nog mear naamnsbekeandheaid gaf.

== Albums ==
*[[2008]] Bok 'm d'r op 
*[[2006]] Gewoon Idioot 
*[[2004]] Smeer 
*[[2003]] Only Rock 'n' Roll! 
*[[2001]] Gang op de Ket 
*[[1999]] Kieken wat 't wordt 
*[[1996]] Zo plat as wat 
*[[1992]] Zwoegen in't heuj

== Singles ==
*[[2009]] Tepels liegen niet
*[[2008]] Schijt aan regels
*[[2007]] Achter de tent / Van het platteland
*[[2007]] In de blote kont / Bier, patat en rock n roll
*[[2006]] Bokkie of Geittie / De Pieteroliekar 
*[[2005]] Idioot / Geil als een bossie siepels 
*[[1998]] Janny / Altied tegen de draod in 
*[[1993]] Vakantie in 't café / Veuls te vroeg 
*[[1992]] Morgen Weer / Ik zol zo graag

==Oetgoande verbeendege==
[http://www.mooiwark.nl www.mooiwark.nl] Offisjele webstea van Mooi Wark

{{Dia|Disse pagina is eskreewn in t [[Riesns]]}}

[[Kategorie:Tweants artikel]]
[[Kategorie:Nederlaandse muziekgroep]]
[[Kategorie:Streektaolmuziek]]
