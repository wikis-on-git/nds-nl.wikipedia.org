[[Ofbeelding:360px-Pharaoh Akhenaten.jpg|150px|right|thumb|Beeld van Akhenaten, vonden in [[Amarna]] ]]
'''Akhenaten''' (ook: ''Achnaton'' of ''Echnaton'') was n [[Egypte|Egyptische]] farao oet de 18e dynastie. Hee was de ainege [[monotheïsme|monotheistische]] farao van t olle Egypte. Hee regeerde van 1352 tot 1338 veur [[Kristus]]. Hee wuir geboorn onder de noam ''Amenhotep IV'', maar veraanderde zien noam tiedens de Aton-revolutsie. Zien heufdvraauw was [[Nefertiti]], woarmit hee 5 dochters kreeg. Zien bievraauw was Kiya, woarmit hee n zeun kreeg: [[Toetankhamon]]. 

Om en bie zien 10e regeernsjoar schafde hee alle Egyptische goden oaf en vervong zai deur een zunnegod: [[Aton]], de zunnedisk. Akhenaten geluifde dat zien voa, Amenhotep III noa zien dood in dizze zunnegod veraanderde. Doarom aanbad Akhenaten dizze god, as of t zien aaigense voa was. 

[[Ofbeelding:Aten_disk.jpg|left|thumb|De keunenklekke familie dij de [[Aton]] aanbid]]
Hee luit ook n nije heufdstad baauwen, ''Akhetaton'', dat nau bekend staait as [[Amarna]]. Dizze stad was dou, de grootste stad ter wereld, en was hailmoal baauwd ter eer van de Aton. Om en bie zien 14e regeernsjoar nam Akhenaten aine [[Smenkare]] aan as mederegent. Veul waitenschoppers mainen dat dizze Smenkare dezölfde persoon is as [[Nefertiti]]. Dizze Smenkare regeerde Zuudegypte vanoet [[Thebe (Egypte)|Thebe]], in tieds dat Ahkenaten Noordegypte regeerde vanoet Amarna. Dit het nait laank duurt, den noa 2 joar gong Akhenaten der oet.

Dou Akhenaten overliedde en (middelekerwies) [[Nefertiti]] de troon van hom over nam, verluiten de mìnsken Akhetaton en wuir [[Thebes]] weer de heufdstad. Nefertiti stèlde de olle goden weer in, moar behuil de Aton as eene van zai. Dou ook zai overliedde, was elkeneen dij veur de Aton was vot. [[Toetankhamon]] wuir farao. Alle dingen dij heugden aan de tied van de Aton wuiren gehail of dails vernietegd. 

[[Kattegerie:Grunnegs_artikel]]
[[Kattegerie:Egyptische oldheid]]

[[ar:إخناتون]]
[[bg:Ехнатон]]
[[br:Ac'henaton]]
[[ca:Akhenaton]]
[[cs:Achnaton]]
[[da:Akhnaton]]
[[de:Echnaton]]
[[el:Ακενατόν]]
[[en:Akhenaten]]
[[eo:Aĥnaton]]
[[es:Akenatón]]
[[et:Ehnaton]]
[[fa:آخناتون]]
[[fi:Akhenaten]]
[[fr:Akhénaton]]
[[he:אחנתון]]
[[hi:अखेनातेन]]
[[hr:Ekhnaton]]
[[hu:Ehnaton]]
[[id:Akhenaten]]
[[it:Akhenaton]]
[[ja:アメンホテプ4世]]
[[jbo:axenaten]]
[[ka:ამენჰოტეპ IV]]
[[lt:Echnatonas]]
[[nds:Echnaton]]
[[nl:Achnaton]]
[[no:Akhenaton]]
[[oc:Akhenaton]]
[[pl:Echnaton]]
[[pt:Akhenaton]]
[[ro:Akhenaten]]
[[ru:Эхнатон]]
[[sk:Achnaton]]
[[sl:Ehnaton]]
[[sr:Акхенатон]]
[[sv:Akhenaton]]
[[tr:Akhenaton]]
[[uk:Аменхотеп IV Ехнатон]]
[[zh:阿蒙霍特普四世]]
