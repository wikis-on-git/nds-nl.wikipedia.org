[[Ofbeelding:360px-Pharaoh Akhenaten.jpg|150px|right|thumb|Beeld van Akhenaten, vonden in [[Amarna]] ]]
'''Akhenaten''' (ook: ''Achnaton'' of ''Echnaton'') was n [[Egypte|Egyptische]] farao uut de 18. dynastie. Hai was de ainege [[monotheïsme|monotheistische]] farao van t oale Egypte. Hai regeerde van 1352 tot 1338 veur [[Kristus]]. Hai wuir geboren onder de noam ''Amenhotep IV'', môr veranderde zien noam tiedens de Aton-revolutsie. Zien heufdvraauw was [[Nefertiti]], woarmit hai 5 dochters kreeg. Zien bievraauw was Kiya, woarmit hai n zeun kreeg: [[Toetankhamon]]. 

Om en bie zien 10. regeernsjoar schafde hai alle Egyptische goden ôf en vervong heur deur ain zunnegod: [[Aton]], de zunnedisk. Akhenaten geleufde dat zien voader, Amenhotep III noa zien dood in dizze zunnegod veranderde. Doarom aanbad Akhenaten dizze god, as of t zien aigense voader was. 

[[Ofbeelding:Aten_disk.jpg|left|thumb|De keunenklekke familie dij de [[Aton]] aanbid]]
Hai leut ook n nije heufdstad baauwen, ''Akhetaton'', dat nau bekend stait as [[Amarna]]. Dizze stad was dou, de grootste stad ter wereld, en was hailmoal baauwd ter ere van de Aton. Toun Akhenaten overleed en (middelekerwies) [[Nefertiti]] de troon van hom over nam, verluiten de mìnsken Akhetaton en wuir [[Thebes]] weer de heufdstad. Nefertiti stèlde de oale goden weer in, môr beheul de Aton as aine van heur. Dou ook zai overleed, was elkenain dij veur de Aton was, vot. [[Toetankhamon]] wuir farao. Alle dingen dij heugden aan de tied van de Aton wuiren gehail of dails vernietegd. 

[[Categorie:Farao van 't olde Egypte]]
[[Categorie:Grunnegs artikel]]

[[ar:أخناتون]]
[[bg:Ехнатон]]
[[ca:Akhenaton]]
[[cs:Achnaton]]
[[da:Akhnaton]]
[[de:Echnaton]]
[[el:Ακενατόν]]
[[en:Akhenaten]]
[[eo:Aĥnaton]]
[[es:Neferjeperura-Amenhotep / Ajenatón]]
[[et:Ehnaton]]
[[fi:Akhenaten]]
[[fr:Akhénaton]]
[[he:אחנתון]]
[[hu:Ehnaton]]
[[it:Akhenaton]]
[[ja:アメンホテプ4世]]
[[jbo:axenaTEN]]
[[lt:Echnatonas]]
[[nds:Echnaton]]
[[nl:Achnaton]]
[[no:Akhenaton]]
[[pl:Echnaton]]
[[pt:Akhenaton]]
[[ro:Akhenaten]]
[[ru:Эхнатон]]
[[sk:Achnaton]]
[[sl:Ehnaton]]
[[sr:Акхенатон]]
[[sv:Akhenaton]]
[[tr:Akhenaton]]
[[uk:Аменхотеп IV Ехнатон]]
[[zh:阿蒙霍特普四世]]
