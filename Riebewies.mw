[[Ofbeelding:Nl-rijbewijs.jpg|thumb|right|200px|Niej Neerlaands riebewies van plastik]]
[[Ofbeelding:Rijbewijs.jpg|thumb|right|200px|Neerlaands riebewies töt an 1 oktober 2006]]

t '''Riebewies''' (ook wal mangs ''t roaze papierkn'' of ''veurekaarte'' neumd) is n skriftelik bewies det n persoon voldut an de laandelike eesken (verkearskennis en besteursveardigheaid) vuur t besteurn van voartuge. 

In de dagelikse sproake wörd met t woard "riebewies" t "autoriebewies" bedoold, mer dr zeent ofzeunderlike riebewieze vuur [[trekker]]s, [[brommers]], [[motor|motoorn]], zwoare en lange [[anhanger]]s en [[vrachtwaagn]]s. Dit haank of van t gewicht en de leankte van t voartuug. Zoonder riebewies magnt leu gin voartuug besteurn. 

n Riebewies is te verdeenn duur les te nemn bie ne good ekuurde rieskole. In de opleaiding zit n theoriedeel(verkearsregels, verkearsbordn en inzicht in wegsituasies) en n praktijkdeel, woerbie't ne offisjele eksaminator van t CBR metgeet en kik o'j t good doot. In Neerlaand ma'j vanof 17 joar beginn met lesn, mer pas vanof 18 zeelfstaandig nen auto besteurn.

Seend 1 oktober [[2006]] wörd t riebewies nit mear as papierkn oet egeewn, mer as plastik kaarte.

==Indeling==
De indeling van riebewieze geet van A töt E.

*A: brommers en motoorn
*B: persoonnvervoor: voartuge oonder de 3500kg en 1 besteurder met ten meeste 8 metrieders
*C: kleaine vrachtwaagns zoonder oplegger
*D: busn 
*E
**E-b: Persoonnauto's met langn anhanger
**E-c: Zwoar transport; vrachtwaagns met anhanger
**E-d: Busn met anhanger

==Oetgoande koppeling==
[http://www.cbr.nl/ CBR-webstea]

[[Kategorie: Tweants artikel]]
[[Kategorie: Vervoer]]
[[Kategorie: verkeer]]

[[de:Führerschein]]
[[en:Driving license]]
[[es:Autorización para la conducción de vehículos]]
[[nl:Rijbewijs]]
[[pt:Carta de condução]]
