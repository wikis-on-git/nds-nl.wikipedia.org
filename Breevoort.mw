{{Ploats in Nederlaand |
naam = Breevoort |
soorte = Stad |
bestansnaam vlagge = Flag bredevoort.png |
bestansnaam wapen = Bredevoort coat2.gif |
lokasie = LocatieBredevoort |
gemeente = [[Ofbeelding:Aalten wapen.gif|24px]] [[Aalten]] |
previnsie = [[Ofbeelding:Gelderland-Flag.svg|20px]] [[Gelderlaand]] |
oppervlak =  |
oppervlak laand = |
oppervlak woater = |
inwoners = 1.525 |
doatum inwoners = [[1 januari]] [[2008]] |
dichtheid =  |
breedtegroad = 51°'57" |
lengtegroad = 6°37" |
verkeersoader =  [[N318]] |
netnummer = 0543 |
postcode = 7126 |
webstee = [http://www.bredevoort.nu www.bredevoort.nu] |
}}
[[Ofbeelding:Breevoort 14 08 1743 Jan-de-Beijer.jpg|thumb|270px|Breevoort deur [[Jan de Beijer]] op [[14 augustus]] [[1743]]]]
'''Breevoort''' ([[Nederlands]]: ''Bredevoort'') is de enige plaatse met [[stadsrechten]] in de gemeente [[Aalten]] in den [[Achterhook]], previnsie [[Gelderland]] in [[Nederland]].

't Olde [[vestingstad|vesting]]stadjen Breevoort is vanof 1818 deel van den gemeente Aalten. In den [[middeleeuwn|middeleeuwn]] was et stadjen de woonplaatse van [[borgman|borgmannen]]. Dizze kearls waren de verdeadigers van et vröggeren [[kasteel Breevoort]]. De heern van Breevoort hebt van den veurmoaligen [[veurburcht]]e nen heavig umstreden [[vesten|veste]] emaakt dee van [[1326]] tot [[1795]] heufdstad van den [[heerlijkheid]] Breevoort was (vandage gemeenten [[Aalten]] en [[Wenterswiek]]). Den Groten [[Stadsgrachte|Grachte]] en 't Mölle[[bastion]] herinnert nog an dizzen tied.

Den grootheid van Breevoort blik onder andere uut 't feit dat [[Beatrix van Nederlaand|könningin Beatrix]] nog altied den titel van "Vrouwe van Bredevoort" drög. Den mölle van Breevoort hef de name "[[Den Prinse van Oranje (Breevoort)|Prinse van Oranje]]", waoruut ok den verboandenheid mit 't [[Huus van Oranje]] blik.

[[Hendrickje Stoffels]] (Breevoort, 1626 - [[Amsterdam]], 1663) is de bekandsten Breevoortsen van geboarte. Zi-j was in den [[17e eeuw|17den eeuwe]] skildersmodel en leavenspartner van [[Rembrandt van Rijn]].

Teggenwoordig is Breevoort laandelek veural bekand as [[bookestad]]. Den jaorleksen [[Gondelvoart (Breevoort)|gondelvoarte]] in et letste weakende van augustus en et eersten weakende van september trekt altied völle kiekleu.

==Geskiednis==

Breevoort kump veur et eerst veur op den lieste mit bezittingen van den eertsbiskop van Keulen van [[1188]], dee 3 andelen hef van et kastele Breevoort. Bi-j den [[heerlijkheid]] Breevoort heurden noast et kasteel mit [[veurburcht]] ok de darpen [[Aalten]], [[Dinsper]] en [[Wenters|Wenterswiek]] mit hun [[buurtschop|buurtschoppen]]. Noa Herman en Johan van Breevoort arfden de grave van [[Lohn]] en de grafe van [[Steinfurt]] beiden nenn dele van den heerlijkheid.

Noadat den grave van Steinfurt zien dele verkoft had an den biskoppe van [[Münster]] en de grave van Lohn zien dele oavergaf an den grave van [[Gelre]], begon den stried um et gehele bezit van den heerlijkheid Breevoort, tussen Münster en Gelre. Dee stried duurden meer dan 200 joar. Vanof [[1326]] kwam Breevoort feitelijk under Gelders beheer. 
===Muntrecht===
[[Ofbeelding:Breevoort munt 1988.jpg|thumb|Munt 800 joar Breevoort.]]
In [[1350]] kreg Breevoort [[muntrecht]]. Den munthere was Kastelein Gerard Vullinc. Vullinc leet umstreaks 1350 op eigen name kwart groten sloan noar et veurbeeld van den munten van Reinald II van Gelre (1326 – 1343). (Woardeur Breevoort vandage de dag nog altied et rechte hef um munten te sloan, zoas in 1988 tiedens et 800 joar bestoan)

Den hertog van Gelre verpandt in [[1388]] den heerlijkheid Breevoort an Hendrik III van Gemen, weens zünne en kleinzünne ok pandhere van Breevoort waren. In [[1388]] kreggen Breevoort veur den tweeden keer stadsrechten. 

===Maarten van Rossum===
Tussen  [[1492]] en [[1526]] was den grave van Steinfurt pandhere, woarnoa et bestuur wier rechtstreekse under den Geldersen hartog kwam, totdat den letsten wödden versloagen deur Keizer [[Karel V]], dee doardeur 'Heer van Breevoort' wödt. Dee tied is [[Maarten van Rossum]] pandhere van Breevoort zowal under den letsten hartog as under Keizer [[Karel V]]. Maarten van Rossum verni-jden neet länge doarnoa de olde middeleeuwse stad noar in den tied de ni-jsten gangboare verstarkingen mit [[vesten|vestingwarken]] en eerden wallen; de olde stadsmure was neet lënger bestaand teggen et kriegsgewald van dee tied.

===Huus van Oranje===
Noa keizer Karel V wöd könnink [[Filips II]] here van Breevoort en hi-j deed de heerlijkheid Breevoort in [[1562]] in pand an Diederik van Bronckhorst Batenburg in [[Anholt]]. Noa den ofzwering van Filips II wödden den Stoaten van Gelre 'Here van Breevoort' en dee stelden in [[1612]] [[Maurits van Oranje|Prinse Maurits]] an as pandhere, dee doarveur 50.000 goldguldens mös betalen. In [[1696]] wöd de Heerlijkheid deur den Stoaten van Gelre egoaven an könnink-[[stadholder]] [[Willem III]]. Zo kwam de heerlijkheid Breevoort geheel in bezit van de Nassaus. Ene van den titels van [[Beatrix_van_Nederlaand| Könningin Beatrix]] is doardeur nog altied 'vrouwe van Bredevoort'. Breevoort was dee tied éne van den stemhebbende steedn in et [[Groafschap Zutfent]], wat blik uut den "Gedenkzuyl der verenigde 7 Nederlanden" van J.G. Visser uut 1795.
[[Ofbeelding:Brevoort_1734.jpg|thumb|Breevoort mit vestingwarken in 1734]]

De vestenstad Breevoort had nen strategiesen ligging tussen meujlek begoanboare brookgebeeden. Tiedens den [[Tachtigjoarigen Oorlog]] wödden Breevoort meerdere moalen beleagerd en veroaverd. In [[1597]] veroaverden Maurits de stad. 
*{{heufdartikel(act)|Beleg van Breevoort (1597)}}
*{{heufdartikel(act)|Beleg van Breevoort (1606)}}

Ok deur de belegeringen van [[Grolle]] hebt de leu in Breevoort völle last ehad, zoas in [[1627]].<ref>http://www.inghist.nl/Onderzoek/Projecten/BesluitenStaten-generaal1626-1651/silva/sg/resoluties/1628/03/21/resoluties/07 Besluuten Stoaten-Generoal 3/21/1628, 7]</ref>

==[[Kruuttoornramp]]==
In [[1646]] sloog den bliksem in den kruuttoorn, woardeur et kasteel ontploften en 40 leu omkwamen. Hierbi-j bevonden zich den [[drost]]e Haersolte van Breevoort en zien gezinne. Slechts ene zünne, Anthonie, was neet thuus en oaverleafden den ramp. 
*{{heufdartikel(act)|Kruuttoornramp (Breevoort)}}

In [[1818]] wödden de gemeente Breevoort opeheaven en vanof dee tied vült de stad Breevoort under de gemeente [[Aalten]].

In [[1986]] wödden et stadsgezicht van Breevoort bescharmd verkloard.

In [[1993]] wödden Breevoort den Nederlaandsen bookenstad.

==Woapen==
Et olde woapen is in onbruuk geraakt deur den machtsovernoames deur den tied hen. Teggenwoordig wödt et woapen van noazoaten van den familie "van Brevoort" dat in Amerika bewoard is ebleaven vanof 1988 evoerd. Dat wierd in gebruuk enommen ter geleagenheid van den viering van 800 joar Breevoort.

==Bezeensweerdig==
* [[Sint Joriskarke (Breevoort)|St. Joriskarke]], [[Gotiek|laatgotiesen]] karke met [[rococo]] preakstool uut 1672
* [[De Prins van Oranje (Breevoort)|Walkoornnmölle Den Prinse van Oranje]]
* Historiesen karn
* 19e-eeuws theehuusken an den groten grachte
* Resten van den 17den-eeuwsen [[Aalterpoorte]]
* Joarleksen [[Gondelvoart (Breevoort)|Gondelvoarte]]


==Uutgoande verwiezingen==
* [http://www.bredevoort.nu Webstee van Bredevoort]
* [http://www.achterhoekseboeken.nl Ovverzicht van beuke ovver Bredevoort en den Achterhook]
* [http://www.bredevoort-boekenstad.nl Breevoort bookestad]
* [http://www.mpvo.nl Mölle Prins van Oranje]
* [http://www.gondelvaart-bredevoort.nl Gondelvoarte in Breevoort]
* [http://www.heerlijkheidbredevoort.nl Heerlekheid Breevoort, mit historische bronnen]
* [http://www.archengigi.net/bdv.html Reconstructies old Breevoort]'

==Galleri-je==
<gallery>
Ofbeelding:Bredevoort_1634.jpg|Breevoort in 1634
Ofbeelding:Bredevoort_aalterpoort.jpg|Den [[Aalterpoorte]]
Ofbeelding:Bredevoort_st_joriskarke.jpg|[[Sint Joriskarke (Breevoort)|St. Joriskarke]]
Ofbeelding:Bredevoort_gregrorius_karke.jpg|[[Sint Gregoriuskarke (Breevoort)|Sint Gregoriuskarke]]
Ofbeelding:Bredevoort_markt.jpg|Markte
Ofbeelding:Bredevoort_prins.jpg|[[De Prins van Oranje (Breevoort)|Mölle Prins van Oranje]] 
Ofbeelding:Bredevoort hendrikje.jpg|[[Hendrickje Stoffels]]
Ofbeelding:Bredevoort_bernardus.jpg|Bernardus, burgermeister hoes.
</gallery>

==Rifferenties==
<references />

{{commons|Bredevoort}}
{{Aalten}}

[[Kattegerie:Achterhooks artikel]]
[[Kattegerie:Plaose in Gelderlaand]]
[[Kattegerie:Heerlijkheid]]

[[af:Bredevoort]]
[[ca:Bredevoort]]
[[da:Bredevoort]]
[[de:Bredevoort]]
[[en:Bredevoort]]
[[eo:Bredevoort]]
[[es:Bredevoort]]
[[fr:Bredevoort]]
[[fy:Bredevoort]]
[[lb:Bredevoort]]
[[li:Bredevoort]]
[[nds:Breevoort]]
[[nl:Bredevoort]]
[[nn:Bredevoort]]
[[no:Bredevoort]]
[[oc:Bredevoort]]
[[pl:Bredevoort]]
[[pt:Bredevoort]]
[[ro:Bredevoort]]
[[simple:Bredevoort]]
[[sv:Bredevoort]]
[[vls:Bredevoort]]
[[vo:Bredevoort]]
[[zea:Bredevoort]]
