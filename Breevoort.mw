{{Ploats in Nederlaand |
naam = Breevoort |
soorte = Ploats |(Invullen wat veur ploats et is:ploats, stad, darp, aans)
bestansnaam vlagge = Flag_bredevoort.png |
bestansnaam wapen = Bredevoort coat2.gif |
lokasie = LocatieBredevoort |
gemeente = [[Ofbeelding:Aalten wapen.gif|24px]] [[Aalten]] |
previnsie = [[Ofbeelding:Gelderland-Flag.svg|20px]] [[Gelderlaand]] |
oppervlak =  |
oppervlak laand = |
oppervlak woater = |
inwoners = 1.525 |
doatum inwoners = [[1 januari]] [[2008]] |
dichtheid =  inw./km² |
breedtegroad = 51°'57" |
lengtegroad = 6°37" |
verkeersoader =  [[N318]] |
netnummer = 0543 |
postcode = 7126 |
webstee = [http://www.bredevoort.nu www.bredevoort.nu] |
}}

'''Breevoort''' ([[Nederlands]]: ''Bredevoort'') is de enige plaatse met [[stadsrechten]] in de gemeente [[Aalten]] in den [[Achterhook]], previnsie [[Gelderland]] in [[Nederland]].

't Olde [[vestingstad|vesting]]stadjen Breevoort is vanaf 1818 deel van de gemeente Aalten. In de [[middeleeuwn|middeleeuwen]] was 't stadjen de woonplaatse van [[borgman|borgmannen]]. Disse kearls waren de verdedigers van 't vroggere [[kasteel Breevoort]]. De heren van Breevoort maken van de vroggere [[veurburcht]] een heavig umstreden [[vesten]] dèn van 1326 tot 1795 heufdstad van de [[heerlijkheid]] Breevoort was (de tenswoordige gemeentes [[Aalten]] en [[Wenters]]). De Grote [[Stadsgrachte|Grachte]] en 't Mölle[[bastion]] herinnert nog aan dissen tied.

De grootheid van Bredevoort blik onder andere uut 't feit dat [[Beatrix van Nederlaand|könningin Beatrix]] de titel van "Vrouwe van Bredevoort" drig. De mölle van Breevoort hef de name "Prins van Oranje", waoruut ok de verbondenheid met 't [[Huus van Oranje]] bliekt.

[[Hendrickje Stoffels]] (Breevoort, 1626 - [[Amsterdam]], 1663) is de bekendste Breevoortse van geboorte. Zi-j was in de [[17e eeuw]] schildersmodel en leavenspartner van [[Rembrandt van Rijn]].

Tegenswoordigs is Breevoort landelijk veural bekend as [[bookestad]]. De jaorlijkse [[gondelvoart]] in 't letste weekend van augustus en 't eerste weekend van september trekt altied völle bezukers.

==Geskiednis==

Breevoort kump veur et eerst veur op den lieste mit bezittingen van den eertsbiskop van Keulen van [[1188]], dee 3 andelen van et kastele Breevoort hef. Under den [[heerlijkheid]] Breevoort heurden noast et kasteel mit [[veurburcht]] ok den darpen [[Aalten]], [[Dinsper]] en [[Wenters|Wenterswiek]] mit hun [[buurtschop|noaberschoppen]]. Noa Herman en Johan van Breevoort arfden den grave van [[Lohn]] en den grafe van [[Steinfurt]] beiden 'n dele van den heerlijkheid.

Toon den grave van Steinfurt zien dele verkoft an den biskoppe van [[Münster]] en den grave van Lohn zien dele oavergaf an den grave van [[Gelre]], begon den stried um et gehele bezit van den heerlijkheid Breevoort, tussen Münster en Gelre. Dee stried duurden twee eeuwen. 

Vanof [[1326]] kwam Breevoort feitelijk under Gelders beheer. In [[1350]] kreg Breevoort [[muntrecht]]. Den munthere was Kastelein Gerard Vullinc. Vullinc leet umstreaks 1350 op eigen name kwart groten sloan noar et veurbeeld van den munten van Reinald II van Gelre (1326 – 1343). Den hertog van Gelre verpandt in [[1388]] den heerlijkheid Breevoort an Hendrik III van Gemen, wiens zünne en kleinzünne ok pandhere van Breevoort waren. In [[1388]] kreg Breevoort stadsrechten. Tussen  [[1492]] en [[1526]] was den grave van Steinfurt pandhere, woarnoa et bestuur wier rechtstreeks under den Geldersen hertog kwam, totdat dee letsten wödden versloagen deur Keizer Karel V, dee doardeur 'Heer van Breevoort' wödt. [[Maarten van Rossum]] wierd pandhere van Breevoort zowal under den letsten hertog as under Keizer [[Karel V]]. [[Maarten van Rossum]] verni-jden den neet länge doarnoa den olden middeleeuwsen stad noar nen [[vesten]]; dee olden stadsmure waarn joa neet lënger bestaand teggen et kriegsgewald van dee tied.

Noa keizer Karel V wöd könnink [[Filips II]] here van Breevoort en hi-j guf den heerlijkheid Breevoort in [[1562]] in pand an Diederik van Bronckhorst Batenburg in Anholt. Noa den ofzwering van Filips II wödden den Stoaten van Gelre 'Here van Breevoort' en dee stelden in [[1612]] Prinse Maurits an as pandhere, dee doarveur 50.000 goldguldens mös betalen. In [[1696]] wierd den Heerlijkheid deur den Stoaten van Gelre egovven an könnink-[[stadholder]] [[Willem III]]. Zo kwam den heerlijkheid Breevoort geheel in bezit van de Nassaus. Ene van den titels van [[Beatrix_van_Nederlaand| Könningin Beatrix]] is doardeur nog steeds 'vrouwe van Breevoort'. Breevoort wierd doarmet éne van den stemhebbende steden, wat blik uut den "Gedenkzuyl der verenigde 7 Nederlanden" van J.G. Visser uut 1795.
[[Ofbeelding:1684.jpg|thumb|Breevoort mit vestingwarken in 1684]]

Den vestenstad Breevoort had ne strategiesen legging tussen meujlek begoanboare brookgebeeden. Tiedens den [[Tachtigjoarigen Oorlog]] wierd Breevoort meerdere moalen beleagerd en veroaverd. In [[1597]] veroaverden Maurits den stad. 
*{{heufdartikel|Beleg van Breevoort (1597)}}
*{{heufdartikel|Beleg van Breevoort (1606)}}


In [[1646]] sloog den bliksem in den kruuttoorn, woardeur et kasteel ontploften en 40 leu omkwamen. Hierunder bevonden zich den [[drost]]e Haersolte van Breevoort en zien gezin. Slechts een zünne, Anthonie, was toon neet thuus en oaverleafde den ramp.

In [[1818]] wierd den gemeente Breevoort opeheaven en vanof toon vult den stad Breevoort under den gemeente [[Aalten]].

In [[1986]] wierd et stadsgezicht van Breevoort bescharmd verkloard.

In [[1993]] wierd Breevoort de Nederlaandsen bookenstad.

==Woapen==
Et olde woapen is in onbruuk geraakt deur den machtsovernoames deur den tied hen. Teggenwoordig wödt et woapen van noazoaten van den familie "van Brevoort" dat in Amerika bewoard is ebleaven vanof 1988 evoerd. Dat wierd in gebruuk enommen ter geleagenheid van den viering van 800 joar Breevoort.

==Bezeensweerdig==
* [[Sint Joriskarke (Breevoort)|St. Joriskarke]], [[Gotiek|laatgotiesen]] karke met [[rococo]] preakstool uut 1672
* [[De Prins van Oranje (Breevoort)|Walkoornnmölle Den Prinse van Oranje]]
* Historiesen karn
* 19e-eeuws theehuusken an den groten grachte
* resten van den 17den-eeuwsen [[Aalterpoorte]]

==Uutgoande verwiezingen==
* [http://www.bredevoort.nu Webstee van Bredevoort]
* [http://www.achterhoekseboeken.nl Ovverzicht van beuke ovver Bredevoort en den Achterhook]
* [http://www.bredevoort-boekenstad.nl Breevoort bookestad]
* [http://www.mpvo.nl Mölle Prins van Oranje]
* [http://www.gondelvaart-bredevoort.nl Gondelvoarte in Breevoort]
* [http://www.heerlijkheidbredevoort.nl Heerlekheid Breevoort, mit historische bronnen]
* [http://www.archengigi.net/bdv.html Reconstructies old Breevoort]'

==Galleri-je==
<gallery>
Ofbeelding:Bredevoort_1634.jpg|Breevoort in 1634
Ofbeelding:Bredevoort_aalterpoort.jpg|Den [[Aalterpoorte]]
Ofbeelding:Bredevoort_st_joriskarke.jpg|[[Sint Joriskarke (Breevoort)|St. Joriskarke]]
Ofbeelding:Bredevoort_gregrorius_karke.jpg|[[Sint Gregoriuskarke (Breevoort)|Sint Gregoriuskarke]]
Ofbeelding:Bredevoort_markt.jpg|Markte
Ofbeelding:Bredevoort_prins.jpg|[[De Prins van Oranje (Breevoort)|Mölle Prins van Oranje]] 
Ofbeelding:Bredevoort hendrikje.jpg|[[Hendrickje Stoffels]]
Ofbeelding:Bredevoort_bernardus.jpg|Bernardus, burgermeister hoes.
</gallery>

{{commons|Bredevoort}}
{{Aalten}}

[[Kattegerie:Achterhooks_artikel]]
[[Kattegerie:Gelderlaand]]
[[Kattegerie:Plaotse in Gelderlaand]]
[[Kattegerie:Heerlijkheid]]
[[de:Bredevoort]]
[[en:Bredevoort]]
[[eo:Bredevoort]]
[[fr:Bredevoort]]
[[nl:Bredevoort]]
[[nds:Breevoort]]
[[pt:Bredevoort]]
