{{Ploats in Nederlaand
| naam = Breevoort
| soorte = Stad
| bestansnaam vlagge = Flag Bredevoort.svg
| bestansnaam wapen = Bredevoort coat2.svg
| lokasie = LocatieBredevoort
| gemeente = [[Ofbeelding:Aalten flag 450 outline.svg|24px|Aalten]] [[Aalten]]
| previnsie = [[Ofbeelding:Gelderland-Flag.svg|20px|Gelderlaand]] [[Gelderlaand]]
| oppervlak =
| oppervlak laand =
| oppervlak water =
| inwoners = 1.525
| doatum inwoners = [[1 januari]] [[2008]]
| dichtheid =
| breedtegroad = 51/56/32/N
| lengtegroad = 6/37/4/E
| verkeersoader =  [[N318]]
| netnummer = 0543
| postcode = 7126
| webstee = [http://www.bredevoort.nu www.bredevoort.nu]
| region = NL-GE
}}
[[Ofbeelding:Breevoort 14 08 1743 Jan-de-Beijer.jpg|thumb|270px|Breevoort deur [[Jan de Beijer]] op [[14 augustus]] [[1743]]]]
[[Ofbeelding:Bredevoort schutterij Wilhelmina.JPG|thumb|270px|Schutteri'je Wilhelmina Breevoort]]
'''Breevoort''' ([[Nederlands]]: ''Bredevoort'') is de enige plaatse met [[stadsrechten]] in de gemeente [[Aalten]] in den [[Achterhook]], previnsie [[Gelderland]] in [[Nederland]].

't Olde [[vestingstad]]jen Breevoort is vanof 1818 deel van de gemeente Aalten. In de [[middeleeuwn]] was et stadjen de woonplaatse van [[borgman]]nen. Dizze kearls waren de verdeadigers van et vroggere [[kasteel Breevoort]]. De heern van Breevoort hebt van den veurmoaligen [[veurburcht]]e nen heavig umstreden [[vesten|veste]] emaakt dee van [[1326]] tot [[1795]] heufdstad van de [[heerlekheid]] Breevoort was (umvattend de darpen [[Aalten]] [[Dinsper]] en [[Wenters]]wiek) met eure [[buurtschop]]pen. De Grote [[Stadsgrachte|Grachte]] en 't Mölle[[bastion]] herinnert nog an dizze tied.

De grootsheid van et kleine Breevoort blik deroet dat [[Beatrix van Nederlaand|könningin Beatrix]] nog altied den titel "Vrouwe van Bredevoort" drög. De mölle van Breevoort hef doarumme de name "[[Den Prins van Oranje (Breevoort)|Prins van Oranje]]" kreggen, waoruut ok de verbondenheid met 't [[Huus van Oranje]] blik.

[[Hendrickje Stoffels]] (Breevoort, 1626 - [[Amsterdam]], 1663) is de bekendste Breevoortse van geboarte. Zi-j was in de [[17e eeuw|17de eeuwe]] skildersmodel en vri-jster van [[Rembrandt van Rijn]].

Teggenwoordig steet Breevoort laandelek veural bekend as [[bookestad]]. De jaorleksen [[Gondelvoart (Breevoort)|gondelvoarte]] in september trök altied völle kiekers.

== Geskiednis ==
Breevoort kump veur et eerst veur op de lieste met bezittingen van den eertsbiskop van Keulen van [[1188]], dee 3 andelen hef van et kasteel Breevoort. Noa Herman en Johan van Breevoort arfden den graaf van [[Lohn]] en den graaf van [[Steinfurt]] beiden 'n deel van de heerlekheid.

Noadat den graaf van Steinfurt zien deal verkoch had an de biskop van [[Münster]] en de graaf van Lohn, zienen deal oavergaf an de graaf van [[Gelre]], begon den stried um et hele bezit van de heerlekheid Breevoort, tussen Münster en Gelre. Dee stried duurden meer as 200 joar. Vanof [[1326]] heurde Breevoort veur altied bi-j Gelderland. 
=== Muntrecht ===
[[Ofbeelding:Breevoort munt 1988.jpg|thumb|left|Munt 800 joar Breevoort.]]
In [[1350]] kreg Breevoort [[muntrecht]]. Muntheer was Kastelein Gerard Vullinc. Vullinc leet umstreaks 1350 op eigen name ''kwart groten'' sloan noar et veurbeeld van de munten van Reinald II van Gelre (1326 – 1343). (Woardeur Breevoort vandage den dag nog altied et recht hef um munten te sloan, zoas in 1988 tiedens et 800 joar bestoan)

Den hertog van Gelre verpandt in [[1388]] de heerlekheid Breevoort an Hendrik III van Gemen, weens zönne en kleinzönne ok pandheren van Breevoort waren. In [[1388]] kreg Breevoort veur de tweede kere stadsrechten. 

=== Maarten van Rossum ===
Vanof [[1492]] tot [[1526]] was den graaf van Steinfurt pandheer, woarnoa et bestuur noar den Geldersen hertog ging, totdat den letsten wödden verslagen deur Keizer [[Karel V]]. Hee wodden doardeur 'Heer van Breevoort'. In dee tied is [[Maarten van Rossum]] pandheer van Breevoort zowal onder den letsten hertog as onder Keizer Karel V. Maarten van Rossum verni-jden neet lange doarnoa de olde middeleeuwse stad noar (in de veur den tied) ni-jste gangboare verstarkingen: met [[vesten|vestingwarken]] en eerden wallen; de olde stadsmure was neet langer bestand teggen et kriegsgeweld van dee tied.

=== Huus van Oranje ===
Noa keizer Karel V wodden könnink [[Filips II van Spanje|Filips II]] heer van Breevoort en hi-j deed de heerlekheid Breevoort in [[1562]] in pand an Diederik van Bronckhorst Batenburg in [[Anholt]]. Noa de ofzwering van Filips II wodden de ''Stoaten van Gelre'' 'Heer van Breevoort' en dee stelden in [[1612]] [[Maurits van Oranje|Prins Maurits]] an as pandhere. Hee mos doarveur 50.000 goldguldens betalen. In [[1696]] wodden de Heerlekheid deur de Stoaten van Gelre weg-egevvne an könnink-[[stadholder]] [[Willem III]]. Zo kwam de heerlekheid Breevoort helemoal in bezit van de Nassaus. Ene van de titels van [[Beatrix van Nederlaand|Könningin Beatrix]] is doardeur nog altied 'vrouwe van Bredevoort'. 
[[Ofbeelding:Brevoort_1734.jpg|thumb|Breevoort met vestingwarken in 1734]]

De vestenstad Breevoort had nen strategiesen ligging tussen zwoar begoanboare brookgebeeden. Tiedens den [[Tachtigjoarigen Oorlog]] wödden Breevoort meerdere moalen beleagerd en veroaverd. In [[1597]] veroaverden Maurits de stad. 
* {{heufdartikel|Beleg van Breevoort (1597)|act}}
* {{heufdartikel|Beleg van Breevoort (1606)|act}}
* {{heufdartikel|Beleg van Breevoort (1672)|act}}

Ok deur de belegeringen van [[Grolle]] hebt de leu in Breevoort völle last ehad, zoas in [[1627]].<ref>[http://www.inghist.nl/Onderzoek/Projecten/BesluitenStaten-generaal1626-1651/silva/sg/resoluties/1628/03/21/resoluties/07 Besluuten Stoaten-Generoal 3/21/1628, 7]</ref>

== [[Kruuttoornramp (Breevoort)|Kruuttoornramp]] ==
In [[1646]] sloog den bliksem in den kruuttoorn, woardeur et kasteel ontploften en 40 leu umkwamen. Hierbi-j bevonden zich den [[drost]]e Haersolte van Breevoort en zien gezin. Slechts ene zönne, Anthonie, was neet thuus en oaverleafden den ramp. 
* {{heufdartikel|Kruuttoornramp (Breevoort)|act}}

In [[1818]] wödden de gemeente Breevoort opeheaven en vanof dee tied völt de stad Breevoort bi-j de gemeente [[Aalten]].

In [[1986]] wodden et stadsgezicht van Breevoort bescharmd verkloard.

In [[1993]] wodden Breevoort de Nederlaandse bookenstad.

== [[Tweede Wereldoorlog|Tweeden Wealdoorlog]] ==
In 1939 waren völle Breevoortsen anhanger bi-j de NSB, in de gemeente Aalten bedrog het percentage stemmers 7,7% woarvan 26,3% uut Bredevoort kwam. Anvang 1942 mössen ok de leu uut Breevoort veur dwangarbeid noar Duutsland. In et veurjoar van 1943 wodden de klokke uut de karktoorns eslöpt, woarbi-j nen monumentale klepklokke uut 1454 in Breevoort mocht blievn, dree klokke uut de St. Gregoriuskarke bunt nooit meer terug-ekomne.

De leste twee weaken van meert 1945 bunt de meest angstige in Breevoort ewest, et [[front]] kwam al moar dichterbi-j. Bocholt wodden bombardeerd in dee tied. Et zag d'r efkens noar uut dat de Duutsers zich nog bi-j de grenze wollen ingraven. Moar de Duutsers gingen vort. Zee bloasden doarbi-j (op twee noa) alle bruggen ovver de [[Slinge]]beake op en staken hun [[munitie]] in brand woarbi-j ne boerderi-je in brand vlög en nen auto op-ebloazen wodden. Dee dag leepen de Brevoortsen met oranje en vlaggen deur de stroaten en zongen et [[Wilhelmus]]. De bevrieding op 31 meert 1945 was ne feit.

== Woapen ==
Et olde woapen is in onbruuk geraakt deur de machtsovernoames deur de tied hen. Teggenwoordig wödt et woapen van noazoaten van de familie "van Brevoort" dat in Amerika bewaard is ebleaven vanof 1988 evoerd. Dat wierd in gebruuk enommen ter geleagenheid van de viering van 800 joar Breevoort.

== Bezeensweerdig ==
* [[Sint Joriskarke (Breevoort)|St. Joriskarke]], [[Gotiek|laatgotiesen]] karke met [[rococo]] preakstool uut 1672
* [[De Prins van Oranje (Breevoort)|Walkoornnmölle Den Prins van Oranje]]
* Historiesen kern
* 19e-eeuws theehuusken an de grote grachte
* Resten van den 17den-eeuwsen [[Aalterpoorte]]
* Joarleksen [[Gondelvoart (Breevoort)|Gondelvoarte]]

== Uutgoande verwiezingen ==
* [http://www.bredevoort.nu Webstee van Bredevoort]
* [http://www.bredevoort-boekenstad.nl Breevoort bookestad]
* [http://www.gondelvaart-bredevoort.nl Gondelvoarte in Breevoort]
* [http://www.heerlijkheidbredevoort.nl Heerlekheid Breevoort, met historische bronnen]
* [http://www.bredevoort.org Rekonstrukties old Breevoort]'

== Galleri-je ==
<gallery>
Ofbeelding:Bredevoort_1634.jpg|Breevoort in 1634
Ofbeelding:Bredevoort_aalterpoort.jpg|Den [[Aalterpoorte]]
Ofbeelding:Bredevoort_st_joriskarke.jpg|[[Sint Joriskarke (Breevoort)|St. Joriskarke]]
Ofbeelding:Bredevoort_gregrorius_karke.jpg|[[Sint Gregoriuskarke (Breevoort)|Sint Gregoriuskarke]]
Ofbeelding:Bredevoort_markt.jpg|Markte
Ofbeelding:Bredevoort_prins.jpg|[[De Prins van Oranje (Breevoort)|Mölle Prins van Oranje]] 
Ofbeelding:Bredevoort hendrikje.jpg|[[Hendrickje Stoffels]]
Ofbeelding:Bredevoort_bernardus.jpg|Bernardus, (veurmalig) burgermeisters hoes.
</gallery>

== Rifferenties ==
<references />

{{commons|Bredevoort}}
{{Aalten}}

[[Kattegerie:Achterhooks artikel]]
[[Kattegerie:Plaose in Gelderlaand]]
[[Kattegerie:Heerlekheid]]

[[af:Bredevoort]]
[[ang:Brādford]]
[[ca:Bredevoort]]
[[da:Bredevoort]]
[[de:Bredevoort]]
[[en:Bredevoort]]
[[eo:Bredevoort]]
[[es:Bredevoort]]
[[fr:Bredevoort]]
[[fy:Bredevoort]]
[[gl:Bredevoort]]
[[lb:Bredevoort]]
[[li:Bredevoort]]
[[nds:Breevoort]]
[[nl:Bredevoort]]
[[nn:Bredevoort]]
[[no:Bredevoort]]
[[oc:Bredevoort]]
[[pl:Bredevoort]]
[[pt:Bredevoort]]
[[ro:Bredevoort]]
[[ru:Бредеворт]]
[[simple:Bredevoort]]
[[stq:Bredevoort]]
[[sv:Bredevoort]]
[[vls:Bredevoort]]
[[vo:Bredevoort]]
[[zea:Bredevoort]]
