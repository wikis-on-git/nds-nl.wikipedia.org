{{Ploats in Nederlaand |
naam = Breevoort |
soorte = Stad |
bestansnaam vlagge = Flag bredevoort.png |
bestansnaam wapen = Bredevoort coat2.gif |
lokasie = LocatieBredevoort |
gemeente = [[Ofbeelding:Aalten wapen.gif|24px]] [[Aalten]] |
previnsie = [[Ofbeelding:Gelderland-Flag.svg|20px]] [[Gelderlaand]] |
oppervlak =  |
oppervlak laand = |
oppervlak woater = |
inwoners = 1.525 |
doatum inwoners = [[1 januari]] [[2008]] |
dichtheid =  |
breedtegroad = 51°'57" |
lengtegroad = 6°37" |
verkeersoader =  [[N318]] |
netnummer = 0543 |
postcode = 7126 |
webstee = [http://www.bredevoort.nu www.bredevoort.nu] |
}}
[[Ofbeelding:Breevoort 14 08 1743 Jan-de-Beijer.jpg|thumb|270px|Breevoort deur [[Jan de Beijer]] op [[14 augustus]] [[1743]]]]
'''Breevoort''' ([[Nederlands]]: ''Bredevoort'') is de enige plaatse met [[stadsrechten]] in de gemeente [[Aalten]] in den [[Achterhook]], previnsie [[Gelderland]] in [[Nederland]].

't Olde [[vestingstad|vesting]]stadjen Breevoort is vanof 1818 deel van de gemeente Aalten. In de [[middeleeuwn|middeleeuwn]] was et stadjen de woonplaatse van [[borgman|borgmannen]]. Dizze kearls waren de verdeadigers van et vroggere [[kasteel Breevoort]]. De heern van Breevoort hebt van den veurmoaligen [[veurburcht]]e nen heavig umstreden [[vesten|veste]] emaakt dee van [[1326]] tot [[1795]] heufdstad van de [[heerlekheid]] Breevoort was (vandage gemeenten [[Aalten]] en [[Wenterswiek]]). De Grote [[Stadsgrachte|Grachte]] en 't Mölle[[bastion]] herinnert nog an dizze tied.

De grootheid van Breevoort blik deroet dat [[Beatrix van Nederlaand|könningin Beatrix]] nog altied den titel "Vrouwe van Bredevoort" drög. De mölle van Breevoort hef de name "[[Den Prins van Oranje (Breevoort)|Prins van Oranje]]", waoruut ok de verbondenheid met 't [[Huus van Oranje]] blik.

[[Hendrickje Stoffels]] (Breevoort, 1626 - [[Amsterdam]], 1663) is de bekendste Breevoortse van geboarte. Zi-j was in de [[17e eeuw|17de eeuwe]] skildersmodel en leavenspartner van [[Rembrandt van Rijn]].

Teggenwoordig is Breevoort laandelek veural bekand as [[bookestad]]. Den jaorleksen [[Gondelvoart (Breevoort)|gondelvoarte]] in et leste weakende van augustus en et eerste weakende van september trök altied völle kiekers.

==Geskiednis==

Breevoort kump veur et eerst veur op de lieste met bezittingen van den eertsbiskop van Keulen van [[1188]], den 3 andelen hef van et kasteel Breevoort. Bi-j de [[heerlekheid]] Breevoort heurden noast et kasteel met [[veurburcht]] ok de darpen [[Aalten]], [[Dinsper]] en [[Wenters|Wenterswiek]] met eure [[buurtschop|buurtschoppen]]. Noa Herman en Johan van Breevoort arfden den graaf van [[Lohn]] en den graaf van [[Steinfurt]] beiden n deel van de heerlekheid.

Noadat den graaf van Steinfurt zien deal verkoch had an den biskop van [[Münster]] en den graaf van Lohn zien deal oavergaf an den graaf van [[Gelre]], begon den stried um et hele bezit van de heerlekheid Breevoort, tussen Münster en Gelre. Den stried duurden meer as 200 joar. Vanof [[1326]] kwam Breevoort feitelek under Gelders beheer. 
===Muntrecht===
[[Ofbeelding:Breevoort munt 1988.jpg|thumb|Munt 800 joar Breevoort.]]
In [[1350]] kreg Breevoort [[muntrecht]]. Den muntheer was Kastelein Gerard Vullinc. Vullinc leet umstreaks 1350 op eigen name kwart groten sloan noar et veurbeeld van de munten van Reinald II van Gelre (1326 – 1343). (Woardeur Breevoort vandage den dag nog altied et recht hef um munten te sloan, zoas in 1988 tiedens et 800 joar bestoan)

Den hertog van Gelre verpandt in [[1388]] de heerlekheid Breevoort an Hendrik III van Gemen, weens zönne en kleinzönne ok pandheren van Breevoort waren. In [[1388]] kreg Breevoort veur de tweede kere stadsrechten. 

===Maarten van Rossum===
Tussen  [[1492]] en [[1526]] was den graaf van Steinfurt pandheer, woarnoa et bestuur wier rechtstreeks under den Geldersen hartog kwam, totdat den letsten wödden verslagen deur Keizer [[Karel V]], den doardeur 'Heer van Breevoort' wodden. In dee tied is [[Maarten van Rossum]] pandheer van Breevoort zowal under den letsten hartog as under Keizer [[Karel V]]. Maarten van Rossum verni-jden neet länge doarnoa de olde middeleeuwse stad noar in de veir dee tied ni-jst gangboare verstarkingen: met [[vesten|vestingwarken]] en eerden wallen; de olde stadsmure was neet langer bestaand teggen et kriegsgewald van dee tied.

===Huus van Oranje===
Noa keizer Karel V wöd könnink [[Filips II]] heer van Breevoort en hi-j deed de heerlekheid Breevoort in [[1562]] in pand an Diederik van Bronckhorst Batenburg in [[Anholt]]. Noa de ofzwering van Filips II wödden de Stoaten van Gelre 'Heer van Breevoort' en dee stelden in [[1612]] [[Maurits van Oranje|Prins Maurits]] an as pandhere, den doarveur 50.000 goldguldens mos betalen. In [[1696]] wodden de Heerlekheid deur de Stoaten van Gelre egoaven an könnink-[[stadholder]] [[Willem III]]. Zo kwam de heerlekheid Breevoort helemoal in bezit van de Nassaus. Ene van de titels van [[Beatrix_van_Nederlaand| Könningin Beatrix]] is doardeur nog altied 'vrouwe van Bredevoort'. Breevoort was in dee tied éne van de stemhebbende steadn in et [[Groafschap Zutfent]], wat blik uut den "Gedenkzuyl der verenigde 7 Nederlanden" van J.G. Visser uut 1795.
[[Ofbeelding:Brevoort_1734.jpg|thumb|Breevoort met vestingwarken in 1734]]

De vestenstad Breevoort had nen strategiesen ligging tussen zwoar begoanboare brookgebeeden. Tiedens den [[Tachtigjoarigen Oorlog]] wödden Breevoort meerdere moalen beleagerd en veroaverd. In [[1597]] veroaverden Maurits de stad. 
*{{heufdartikel|Beleg van Breevoort (1597)|act}}
*{{heufdartikel|Beleg van Breevoort (1606)|act}}

Ok deur de belegeringen van [[Grolle]] hebt de leu in Breevoort völle last ehad, zoas in [[1627]].<ref>http://www.inghist.nl/Onderzoek/Projecten/BesluitenStaten-generaal1626-1651/silva/sg/resoluties/1628/03/21/resoluties/07 Besluuten Stoaten-Generoal 3/21/1628, 7]</ref>

==[[Kruuttoornramp]]==
In [[1646]] sloog den bliksem in den kruuttoorn, woardeur et kasteel ontploften en 40 leu omkwamen. Hierbi-j bevonden zich den [[drost]]e Haersolte van Breevoort en zien gezin. Slechts ene zönne, Anthonie, was neet thuus en oaverleafden den ramp. 
*{{heufdartikel|Kruuttoornramp (Breevoort)|act}}

In [[1818]] wödden de gemeente Breevoort opeheaven en vanof dee tied völt de stad Breevoort under de gemeente [[Aalten]].

In [[1986]] wödden et stadsgezicht van Breevoort bescharmd verkloard.

In [[1993]] wödden Breevoort de Nederlaandse bookenstad.

==Woapen==
Et olde woapen is in onbruuk geraakt deur de machtsovernoames deur de tied hen. Teggenwoordig wödt et woapen van noazoaten van de familie "van Brevoort" dat in Amerika bewaard is ebleaven vanof 1988 evoerd. Dat wierd in gebruuk enommen ter geleagenheid van de viering van 800 joar Breevoort.

==Bezeensweerdig==
* [[Sint Joriskarke (Breevoort)|St. Joriskarke]], [[Gotiek|laatgotiesen]] karke met [[rococo]] preakstool uut 1672
* [[De Prins van Oranje (Breevoort)|Walkoornnmölle Den Prins van Oranje]]
* Historiesen kern
* 19e-eeuws theehuusken an de grote grachte
* Resten van den 17den-eeuwsen [[Aalterpoorte]]
* Joarleksen [[Gondelvoart (Breevoort)|Gondelvoarte]]


==Uutgoande verwiezingen==
* [http://www.bredevoort.nu Webstee van Bredevoort]
* [http://www.achterhoekseboeken.nl Ovverzicht van beuke ovver Bredevoort en den Achterhook]
* [http://www.bredevoort-boekenstad.nl Breevoort bookestad]
* [http://www.mpvo.nl Mölle Prins van Oranje]
* [http://www.gondelvaart-bredevoort.nl Gondelvoarte in Breevoort]
* [http://www.heerlijkheidbredevoort.nl Heerlekheid Breevoort, met historische bronnen]
* [http://www.archengigi.net/bdv.html Rekonstrukties old Breevoort]'

==Galleri-je==
<gallery>
Ofbeelding:Bredevoort_1634.jpg|Breevoort in 1634
Ofbeelding:Bredevoort_aalterpoort.jpg|Den [[Aalterpoorte]]
Ofbeelding:Bredevoort_st_joriskarke.jpg|[[Sint Joriskarke (Breevoort)|St. Joriskarke]]
Ofbeelding:Bredevoort_gregrorius_karke.jpg|[[Sint Gregoriuskarke (Breevoort)|Sint Gregoriuskarke]]
Ofbeelding:Bredevoort_markt.jpg|Markte
Ofbeelding:Bredevoort_prins.jpg|[[De Prins van Oranje (Breevoort)|Mölle Prins van Oranje]] 
Ofbeelding:Bredevoort hendrikje.jpg|[[Hendrickje Stoffels]]
Ofbeelding:Bredevoort_bernardus.jpg|Bernardus, burgermeister hoes.
</gallery>

==Rifferenties==
<references />

{{commons|Bredevoort}}
{{Aalten}}

[[Kattegerie:Achterhooks artikel]]
[[Kattegerie:Plaose in Gelderlaand]]
[[Kattegerie:Heerlekheid]]

[[af:Bredevoort]]
[[ang:Bredevoort]]
[[ca:Bredevoort]]
[[da:Bredevoort]]
[[de:Bredevoort]]
[[en:Bredevoort]]
[[eo:Bredevoort]]
[[es:Bredevoort]]
[[fr:Bredevoort]]
[[fy:Bredevoort]]
[[gl:Bredevoort]]
[[lb:Bredevoort]]
[[li:Bredevoort]]
[[nds:Breevoort]]
[[nl:Bredevoort]]
[[nn:Bredevoort]]
[[no:Bredevoort]]
[[oc:Bredevoort]]
[[pl:Bredevoort]]
[[pt:Bredevoort]]
[[ro:Bredevoort]]
[[ru:Бредеворт]]
[[simple:Bredevoort]]
[[stq:Bredevoort]]
[[sv:Bredevoort]]
[[vls:Bredevoort]]
[[vo:Bredevoort]]
[[zea:Bredevoort]]
