[[Bestaand:Snorre Sturluson-Christian Krohg.jpg|thumb|right| 200px|Snorre Sturluson (Christian Krohg, [[1890]])]]
'''Snorri Sturluson'''<ref>[[Ooldnoors]]/[[Ieslaands|-Ieslaands]]e skriefwieze '''Snorri Sturluson'''. In Modern [[Bookmoal]] is t ''Snorre Sturlason'' en in t [[Zweeds]] is t ''Snorre Sturlasson''</ref> ([[1179]] - [[23 september]] [[1241]]) was nen [[Ieslaand]]sen geskiedkeundigen, dichter en politikus. Hee wör tweemoal ekeuzn as [[rechtsprekker]] in t Ieslaandse parlemeant, t [[Althing]]. Hee skreef de ''[[edda|Verhaal-Edda]]'' of ''Jongere Edda'', wat besteet oet ''[[Gylfaginning]]'' ("t Bedrog teegn Gylfi"), n verteelsel oet de [[Noordse mythologie]], t ''[[Skáldskaparmál]]'', n book met dichterlik sproakgebroek, en de ''[[Háttatal]]'', ne lieste met dichtvörme. Hee skreef ook de ''[[Heimskringla]]'', ne geskiedenisse van de [[Noorweagn|Noorske]] keuninks, wat begun met legendeverhaaln in de ''[[Ynglinga saga]]'' (De jongelinkssaga) en löp zo duur de geskiedenisse van vrog-[[middeleewn|Middeleews]] [[Skandinavië]]. Snorri wörd ook vake zeen as de skriewer van de ''[[Egil's saga]]'', umdet doar de stiel en skriefwieze an völle op lik. 

As geskiedkeundigen en mythograaf is Snorri opmoarkelik, umdet he in de Verhaal-Edda t idee neumt det mythologiese goodn ooit as meanskelike kriegshearn en keuninks begunn, woervan't de begreafplekn zik oontwikkelt as anbedingsplekn. Wonnear't leu n doodn kriegshear anroopt as ze in de stried goat, of n doodn keunink as ze t zwoar hebt in t leawn, begeent ze t figuur te verearn. Noa nen zet wörd den keunink of kriegshear allenig nog as god hereenerd. Snorri kömn doarbie met t idee det as stamn wint van aandern, ze öare oawerwinning köant verkloarn duurdet öare goodn met dee van de verslaagnen vöchtn.


<references/>

[[Kategorie:Tweants artikel]]
[[Kategorie:Ieslaand]]
[[Kategorie:Historikus]]
[[Kategorie:Politikus]]
[[Kategorie:Middeleewn]]
