[[Ofbeelding:Afrikaansdistrib.gif|thumb|300px|Zuud-Afrikaanse previncies mit een meerderheid van Afrikaanstaligen. Der bin oek grote Afrikaanse gemeenschappen in de aandere previncies.]]
't '''Afrikaans''' is een [[spraok|dochtertaal]] van 't [[Nederlaands|Nederlaans]], dat deur luui uut [[Zuud-Afrika]], [[Namibië]] en de umringende lanen epraot wonnen. Ok bin der grote groepen immigranten te vienen in 't [[Verienigd Keuninkriek|Verenigd Koeninkriek]] (veural in [[Londen]]), [[Kannede|Kanneda]], de [[Verienigde Staoten van Amerika|Verenigde Staoten van Amerika]], [[Australië]] en [[Niej-Zeelaand]]. 't Afrikaans is een van de elf officiële talen van Zuud-Afrika. Allewel 't Afrikaans in [[Namibië]] de grootste taal is, is 't [[Ingels|Engels]] daor de officiële taal.

== Klassifikasie ==
{{interwiki|code=af}}
* [[Indo-Europees]]
** [[Germaans]]
*** [[West-Germaans]]
**** [[Nederduuts]]
***** [[Nederfrankisch]]
****** [[Nederlaands|Nederlaans]]
******* Afrikaans

Disse klassifikasie is dezelfde as 't [[Nederlaands|Nederlaans]]. Afrikaans wonnen liekewels deur wele taalkundigen beschouwd as een creoolse taal of een halfcreoolse taal.

==Geschiedenis==
't Afrikaans is tot ontwikkeling ekoemen uut de taal van de [[Nederlaand|Nederlaanse]] kolonisten uut de zeuventiende en achttiende eeuw, mit enkele invleuden van aandere talen zoas 't [[Maleisisch]], [[Duuts]] en [[Frans]]. Deur enkelde typisch Hollaandse en [[Amsterdam]]se klanken denken ze dat veural de Hollaanse spreektaal an de baosis van 't Afrikaans lag. Der bin oek anzienlijke overeenkomsten tussen 't Afrikaans, 't [[Nedersaksisch]] en [[West-Vlaoms]].

Tot [[1925]] vuil Afrikaans onder 't [[Nederlaands|Nederlaans]]; in dat jaor kwam de officiële erkenning as amparte taal.

== Afrikaans versus Nederlaands ==
't Afrikaans liek iezig veul op 't [[Nederlaands|Nederlaans]] en 't [[Nedersaksisch]]. 't Vremde van 't Afrikaans is dat 't vergeleken mit wele aandere dialekken en streektalen dee in Nederlaand epraot wonnen, redelijk dichtebie 't Nederlaans lig, 't [[Grunnegs|Grunnings]], 't [[West-Vlaoms]] en 't [[Limburgs]] liggen bieveurbeeld veerder van 't Nederlaans of as 't Afrikaans. Nederlaanstaligen kunnen over 't algemeen mit minnig meuite Afrikaans lezen en aandersumme meestentieds oek wel, mar deurdat 't Afrikaans vrie fonetisch espeld wonnen is 't Nederlaanse spellingssysteem wat meuilijker te volgen veur Afrikaanstaligen.

=== Grammatica ===
* In 't Afrikaans wonnen [[warkwoord]]en bienao neet vervoegd, in tienstelling tot in 't Nedersaksisch en 't Nederlaans.
** De onvoltooid vlejen tied ontbrek veur de meeste warkwoorden.
** Veur warkwoorden dee stark bin in 't Nedersaksisch, wonnen meestentieds de tegesworige vorm gebruuk:
*** ek kies --- ek het gekies, mar:
*** ek verloor --- ek het verloor (toek.: ek sal verloor)
** Warkwoorden van beweging kriegen 'het', neet 'is': ek het gegaan.
* 't Afrikaans gebruuk een dubbele ontkenning: ''hy het dit '''nie''' gedoen '''nie'''.''
* Naamwoorden (alle soorten) kennen wat inflectie betref allinnig nog enkelvoud en meervoud (gien verkleining en oek gien naamvallen, allinnig bie partie persoonlijke veurnaamwoorden)
** ek-my
** jy-jou
** hy-hom
** sy-haar
** ons-ons
** julle-julle
** hulle-hulle
** En oek gien grammaticaal geslach.

* Personen kunnen een meervoud hem: Japie -- Japie-hulle (Japie en de reste) (veul Afrikatalen vertonen dit verschiensel, vgl. [[Xhosa]]: uJapi ôJapi)

=== Uutspraok, spelling en morfologie ===
* De Nederlaanse ''ij'' wonnen in 't Afrikaans as ''y'' eschreven, behalven as in 't achtervoegsel ''-lijk'': ''waarskynlik - werschienlijk''
* De Nederlaanse ''ch'' wonnen in 't Afrikaans as ''g'' eschreven.
* De ''g'' verval tussen twee klinkers: ''die hoë boom is hoog''.
* Nederlaans ''-cht'' en ''-st'' wonnen in 't Afrikaans ''-g'' en ''-s'': ''lugpos'' 'luchtpost', ''oes'' 'oogst'
* Nederlaans ''-sch'' wonnen in 't Afrikaans ''-sk'': ''waarskynlik - werschienlijk''
* De 'oo' en 'ee' bin tweeklanken
* De 'u' is (zwat) een i-klank vanwegen de ontronding
* De 'eu' is vanwegen geringe ontronding feitelijk een iets eronde 'ië' en döt denken an de Afrikaanse tweeklank 'ee': ''neut'' (NDS: neute) en ''meul'' (NDS: meule) klinken zwat as Afrikaans ''neet'' (NDS: nete) en ''meel'' (NDS: meel)
* De korte ''i'' wonnen as een ''sjwa'' uut-espreuken (zoas de 'e' in NDS ''kamer''): ''sit'', ''ding'', ''vir'' kunnen de (neet-Braobanse) Nederlaander as ''sut'', ''dung'' en ''veur'' in de oren klinken
* Der is gien verschil tussen ''au, ou, auw'' en ''ouw''; disse letters wonnen allemaole eschreven as ''ou'', en wonnen uut-espreuken as een ''sjwa'' + ''oe'': ''outomaties'', ''oud'', ''blou'' en ''vertrou''.

===Overizich===
{| {{prettytable}}
|-
! Afrikaans
! West-Veluws
! Nederlaans
|-
| vir
| veur
| voor
|-
| vry 
| vrie
| vrij
|-
| my 
| mien
| mijn
|-
| lughawe 
| luchhaven
| luchthaven
|-
| skool 
| schoele
| school
|-
| sleg 
| slich, min
| slecht
|-
| eggenoot 
| echgenoot
| echtgenoot
|-
| saam 
| samen
| samen
|-
| aksie
| actie 
| actie
|-
| voël 
| voegel
| vogel
|-
| asseblief 
| asjeblief
| alstublieft
|-
| goeienaand 
| goeienavend
| goedenavond
|-
| oop 
| los, op
| open
|-
| oormôre
| overmannen 
| overmorgen
|}

== Externe verwiezingen ==
* [http://web.archive.org/web/20011205083406/www.geocities.com/afrikaanse/watis.html Korte introductie tot 't Afrikaans]
* [http://roepstem2.tripod.com/snaaks.html Uut-ebreide Afrikaans-Nederlaanse woordenlieste (Die Roepstem)]
* [http://www.majstro.com/Web/Majstro/taleninfo/afr_nl.php Afrikaans-Nederlaans-Afrikaans internetwoordenboek]
* [http://af.wikipedia.org/wiki/Tuisblad Wikipedie in 't Afrikaans]
* [http://afrikaans.pagina.nl/ Afrikaans.pagina.nl - Afrikaans bie Startpagina.nl]

[[Categorie:West-Veluws artikel]]
[[Categorie:Taol]]

[[af:Afrikaans (taal)]]
[[ar:لغة أفريكانية]]
[[ast:Afrikaans]]
[[bg:Африкаанс]]
[[ca:Afrikaans]]
[[cs:Afrikánština]]
[[da:Afrikaans]]
[[de:Afrikaans]]
[[en:Afrikaans]]
[[eo:Afrikansa lingvo]]
[[es:Afrikaans]]
[[et:Afrikaani keel]]
[[eu:Afrikaans]]
[[fa:آفریکانس]]
[[fi:Afrikaans]]
[[fr:Afrikaans]]
[[fy:Afrikaansk]]
[[ga:Afracáinis]]
[[gd:Afrikaans]]
[[gl:Lingua afrikaans]]
[[he:אפריקאנס]]
[[hr:Afrikaans]]
[[hu:Afrikaans nyelv]]
[[id:Bahasa Afrikaans]]
[[is:Afríkanska]]
[[it:Lingua afrikaans]]
[[ja:アフリカーンス語]]
[[ka:აფრიკაანსი]]
[[ko:아프리칸스어]]
[[kw:Afrikaans]]
[[li:Afrikaans]]
[[lt:Afrikanų kalba]]
[[ms:Bahasa Afrikaans]]
[[nds:Afrikaans]]
[[nl:Afrikaans]]
[[nn:Afrikaans]]
[[no:Afrikaans]]
[[pl:Język afrikaans]]
[[pt:Língua africâner]]
[[ro:Limba afrikaans]]
[[ru:Африкаанс]]
[[scn:Afrikaans]]
[[se:Afrikánsagiella]]
[[simple:Afrikaans]]
[[sk:Afrikánčina]]
[[sl:Afrikanščina]]
[[sv:Afrikaans]]
[[sw:Kiafrikaans]]
[[tr:Afrikaans]]
[[uk:Африкаанс]]
[[xh:IsiBhulu]]
[[zh:南非語]]
[[zu:IsiBhunu]]
