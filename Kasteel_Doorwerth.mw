'''Kasteel Doorwerth''' is nen woater[[burcht]] in den uuterweerden van den [[Rijn]] noabiij et darp [[Doorwerth]], in den [[Nederlaand]]se proveensie [[Gelderlaand]]. 

==Geskiednis==
[[Ofbeelding:Doorwerth_poorte.jpg|thumb|250px|''De 15den eeuwsen poorte van den [[veurburcht]]'']]
Et kastele wödt veur et eerst eneumd in [[1260]], toon et deur den here van [[Vianen]] wödden beleagerd en in brend estokken. Dit was vermeudelek nen straffe, opelegd deur den grave van Gelre, um korte metten te maken mit den roofzüchtige wieze van den burchthere [[Berend van Dorenweerd]]. Den doaropvolgenden 20 joar hef de toonmoalige burchthere (Berend van Dorenweerd of zien zünne, Hendric) den burcht wier hersteld. (Anderen brönne spreakt van den stichting alhier van nen [[woaterburcht]] deur Hendric van Dorenweerd umstreaks 1280).

In 1430 verkreg [[Reinald van Homoet]] et kasteel en ging doar steavig uutbreiden. Den doaropvolgende eigenoaren van et kasteel verbleaven doar moar zelden en dit is woarschienlek ene van den redenen dat Doorwerth nog nen zeer middeleeuws andoond uutstroaling hef. Dat et kasteel et rampjoar [[1672]] heelhuuds oaverleafd hef is te danken an den meujte van den toonmoaligen eigenoar, Anton van Aldenburg, nen belangriek Deens edelkearl.

De van Aldenburgs wonden moar zelden op et kastele en et begon langzoam in verval te raken. In [[1837]] wierd et kastele verkoft an Jacob Adriaan Prosper, Baronne van Brakell, dee et vervallen kastele herstelde en doar zelf ging wonnen. Noa den dood van zien weduwe zette et verval wier in. In 1909 wöd ten slotte den vereaniging 'Den Doorwerth' op-ericht dee 'n joar later et kastele in bezit wisten te kriegen. Et kastele was zwoar beschadigd tiedens den Tweeden Wealdkrieg. Moar et kastele is doarnoa wier geheel gerestaurierd. Vandage bunt doar et Museum veur Natuur- en Wildbeheer en Museum Veluwezoom in et kastele.

==Het gebouw==

Het oldsten dele, ebouwd deur Berend of Hendric van Dodeweerd, besteet uut nen rechthookigen wontoorn van rundumme 10 bi-j 15 meter dee eurspronkelek umgracht was en noa nog is te herkannen as den oostvlöggel van vandage. Den zudeleken vlöggel wierd durende den [[14e eeuw|14den eeuwe]] teggen et kleinen kastele anebouwd en loater volgen doar nog meer uutbreidingen. Den massieven wontoorn an den noordvlöggel mit zien uutkreggende toorntjens op de hookpunten, wierd durende den [[15e eeuw|15den eeuwe]] ebouwd. Zi-j wet echter neet wanneer. Doar wödt angenommen dat Reinald van Homoet verantweurdelek is veur dit dizzen underneaming umdat doar reakeningen bestoat uut den joaren [[1435]]-[[1436]]. Doarin wödt esprokken van omvangrieke bouwunderneamingen. Wal is zeker dat van Homoet verantweurdelek is veur talrieke uutbreidingen zoas et uutbreiden van den zuudvlöggel en et verploatsen van den heufdingänge. Ok den veurburcht kump in anleg uut den [[15e eeuw|15den eeuwe]].

Den letsten grootn uutbreiding vund ploatse halverweage den [[16e eeuw|16den eeuwe]] mit et uutbreiden van den zuudvlöggel en den bouw van den massieven zuudwest toorn (welke in den [[18e eeuw|18den eeuwe]] wöd gesloopt um in den [[19e eeuw|19den eeuwe]] wier te wödden opebouwd.

==Spoken==

Van kastele Doorwerth is éne reagelmoatig trögkeernd spookverschiensel bekand. Doar zol in et kasteel den geiste runddwoalen van ne deerntjen dat vrögger binnen de muurn van et kastele verhungerd is. Zi-j wöd et meest ezeen in den noordvlöggel, in et biezunder den jächthalle.

==Trivia==

*Den Nederlaandsen regisseur [[Stephan Brenninkmeijer]] wöd op [[27 juni]] [[1964]] in et kastele geboarn en wonden doar tot [[1970]]
*[[Erik Hazelhoff Roelfzema]] skref tussen [[1969]] en [[1970]] in et restaurant ''Beaulieu'', dat doar was in et kastele, zien book [[Soldoat van Oranje|Soldoat van Oranje 1940-1945]].
*Den kunstskilder [[Jan Hoynck van Papendrecht]] had in ene van den kasteelkamers nen atelier

== Galeri-je ==
<gallery>
Ofbeelding:Doorwerth kastele.jpg|Heufdgebouw
Ofbeelding:Doorwerth_anzicht.jpg|Anzicht op Doorwerth
Ofbeelding:Doorwerth_achter.jpg|Den achterkante van et heufdgebouw, mit den 13den eeuwsen noordvlöggel op den veurgroand
Ofbeelding:Doorwerth04.jpg|Ofbeelding van kastele Doorwerth uut 1744.
</gallery>

== Uutgaonde verwiezingen ==
* [http://www.mooigelderland.nl/index.php?pageID=3281&n=&itemID=361743|Kastele Doorwerth op webstee Mooi gelderlaand]


[[Kattegerie:Achterhooks_artikel]]
[[Kattegerie:Kastele in Nederlaand]]

[[en:Doorwerth Castle]]
[[nl:Kasteel Doorwerth]]
