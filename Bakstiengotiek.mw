[[Bestaand:Lübeck Holstentor.jpg|thumb|De [[Holstentor]] in [[Lübeck]], 'moederstad' van de bakstiengotiek]]
De '''bakstiengotiek''' of '''Hanzegotiek''' is een in [[Noordoost-Nederlaand]], [[Noord-Duutslaand]] en 't [[Oostzee|Oostzeegebied]] verbreide vörm van de [[gotiek]]. In dit gebied haj niet genogt [[natuurstien]] um as veurnaamste materiaol in de stedenbouw te gebruken; import uut zudelijker streken was te bewarkelijk.

't Gebruuk van [[bakstien|bakstiender]] as bouwmateriaol begunde in Noord-Europa in de [[11e eeuw|11e ieuw]]; de oldste gebouwen rèkent ze daorumme nog töt de [[romaanse bakstienarchitectuur]]. In de [[16e eeuw|16e ieuw]] gunk de bakstiengotiek oaver in de [[bakstienrenaissance]].

==Verbreiding==
Bakstiengotische gebouwen viej in Noordoost-Nederlaand en oosterd op in 't [[Baltische gebied]]: Noord-Duutslaand, [[Denmaark|Denemarken]], [[Zweden]], [[Finlaand]], [[Polen]], [[Litouwen]], [[Letlaand]], [[Estlaand]], [[Wit-Ruslaand]] en [[Ruslaand]]. Bakstiengotiek in [[Italië|Noord-Italië]] stiet bekend as [[Lombardische gotiek]] en verschilt van de Noord-Europese bakstiengotiek. Ok aanders is de [[Mudéjar|Mudéjarstiel]] van 't [[Iberisch schiereilaand]].

==Kenmarken==
[[Bestaand:Stockholm-Storkyrkan 02.jpg|thumb|Een bakstiengotisch interieur: [[Storkyrkan]] in [[Stockholm]]]]
Kerakteristiek veur de bakstiengotiek is an de iene kaante de ofwezigheid van [[figuratieve kunst|figuratief]] [[bieldhouwen|bieldhouwwark]], wat niet best gunk mit bakstiender, en an de aandere kaante de creatieve onderverdieling en structurering van muren mit ornamenten en kleurcontrasten tussen rooie stiender, [[glazuur (eerdewark)|geglazuurde stiender]] en [[pleister (bouw)|witgekalkte]] oppervlakken.

Umdet 't gebied daoraj bakstiengotiek viendt goeddiels samenvaalt mit 't invloedgebied van de [[Hanze]] (mit uutzundering van [[Westfaolen]] en 't [[Rienlaand]]), is de bakstiengotiek een symbool van de middelieuwse stedenbond ewörden. Naost de [[Platduuts|Platduutse taal]] is dizze architectuur een wezenlijk element van de Noord-Duutse cultuur.

Veul binnensteden die riek bint an bakstiengotiek, en ok individuele gebouwen, bint op de [[Wealdarfgoodlieste|Wereldarfgoedlieste]] plaatst.


{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Bouwstiel]]

[[be:Цагляная готыка]]
[[be-x-old:Цагляная готыка]]
[[de:Backsteingotik]]
[[et:Tellisgootika]]
[[en:Brick Gothic]]
[[es:Gótico báltico]]
[[fr:Brique gothique]]
[[it:Gotico baltico]]
[[pl:Gotyk ceglany]]
[[pt:Gótico de tijolos]]
[[ru:Кирпичная готика]]
[[sv:Tegelgotik]]
