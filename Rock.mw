'''Rock''' is ne versamelname vöär verskillende nauwverwante musikstylen med as vöärnaamste kenmark et gebruuk van elektrisk verstarkede [[gitaar|gitaren]], [[drumstel|drums]] en nen [[basgitaar]].

Rock is tüsken [[1950]] en [[1960]] in de [[Vereynigde Ståten]] untstån uut ne samensmelting van verskillende stylen as [[country]], [[rock 'n' roll]] en [[rhythm & blues]]. Med dank an de [[Britske Invasy]] in de sestiger jåren rakeden rock vöärdan meyr verspreided oaver de heyle wearld. An et ende van de sestiger jåren untstünd [[psychedeliske rock]]. In de söäventiger jåren [[hardrock]] en [[punk]]. De jåren dårup untstünden [[new wave]], [[heavy metal]] en [[grunge]]. Rock is rechtevoord sou'n breyd begrip dat vöäle substylen nauliks up mekander lyket. Mangs wordet selvs wat soorten [[blues]], [[country]] en [[popmusik]] der under reakend.

Wearldwyd is rock rechtevoord eyne van de meystbelüsterde musikstylen. Et hevt ne starke kulturele uutwarking had, med anhangers dee sik up ne bepålde typiske wyse kleydet, uutdrükket en gedraegt. In [[Düütskland]] hevt de band [[Torfrock]] 'n grout anhangerskap, in [[Neaderland]] dröög [[Normaal]] (en later [[Jovink]]) med öäre burenrock by an ne upleaving van et neadersassisk as dagelikse ümgangsspråke. In et neadersassisk is rock de populäärste styl te nömen. 

Bekende internationale bands uut verskillende substylen sint under meyr de [[Beatles]], [[Rolling Stones]], [[ZZ Top]], [[AC/DC]], [[Muse]], [[Iron Maiden]], [[Nirvana]], [[Red Hot Chilli Peppers]] en [[Coldplay]]. 

[[Kategorie: Tweants artikel]]
[[Kategorie: Meziekstiel]]
