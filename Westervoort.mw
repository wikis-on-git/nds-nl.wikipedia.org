{{Gemeente |
naam = Westervoort |
bestaansnaam vlagge = Flag of Westervoort.svg |
bestaansnaam wapen = Coat of arms of Westervoort.gif |
lokasie = LocatieWestervoort |
previnsie = [[Gelderlaand|Gelderlaond]] |
heufplaose = Westervoort | 
oppervlak = 7,85 km² |
oppervlak laand = 6,85 km² |
oppervlak waoter = 1 km² |
inwoeners = 15.720  |
daotum inwoeners = [[1 juli]] [[2006]] |
dichtheid = 2.295 inw./km² |
breedtegraod = 51°57 |
lengtegraod = 5°58 |
verkeersaoder =  [[A12]] |
netnummer = 026 |
postcode = 6930-6932 |
webstee = [http://www.westervoort.nl www.westervoort.nl] |
}}
'''Westervoort''' is een darp en [[gemeente]] in [[Liemers (streek)|De Liemers]], in de Nederlandse previnsie [[Gelderlaand]]en hef ne oppervlakte van 7,85 km² (woarvan 1 km² water). Westervoort ligt bi-j [[Arnhem]]; noordelek van den [[Rien]], oostelek van de [[Iessel]], doar woar dizzen zich ofsplitst. Et is van eursprong ne [[Heerlekheid|heerlekheid]] mit den 'Heer van Westervoort' an et heufd. De gemeente Westervoort mek dele uut van de Stadsregio [[Arnem]]-[[Nijmegen]].

==Geskiednis==

=== Ontstoan ===
Westervoort geet as neaderzetting tot deep in de Middeleeuwn trög. Den name Westervoort zol können duden op ne deurwoadboare plaatse (voorde) dee toogang gaf tot et westen. An-enommen wöd dat Westervoort et oldste darp in de [[Liemers]] is; den name kump veur op n perkament uut 726. Dat geskrift stamt uut de tied dat [[Sint Werenfried van Elst|Werenfridus]] hier warken as missionaris. In den karktoorn, stammend uut de dartienden eeuwe, ku'j ene van de oldste getugen zeen van plaatseleken bouwtoostand. Eeuwenlange waren et de graven van [[Land van den Bergh|Bergh]] dee de 'heerlekheid' Westervoort in eur bezit hadden. In 1735 wierden de Berghse rechten echter angekocht deur de stad Arnhem. Wat waterbeheersing betröf veel Westervoort under den Liemersen Schouwpolder. En umdat dit Kleefs gebeed was, was der in dee tied ok al sproake van grensoaverschriedende warkzaamheden. Samen mit [[Bahr]] en [[Lathum]] vormden Westervoort et buutenste onderdeale teagen de gevoaren dee Rijn en IJssel veural in den winter boden.
Deur de riveren maken Westervoort tiedenlang ne afeslotten indrok. Et Westervoortse veere (woarop den name Veerwege nog wis) en tiedeleke skeepsbruggen verzorgden de verbinding met Arnem. De brugge bi-j Westervoort kump uut 1855, de eerste vaste brugge veur aander verkeer pas van 1901.

Et oldste bewonningsgebeed vind wi-j rundumme de hervormde karke, in de Klapstroate (tot Vredenburg) en an den Iesseldiek, Riendiek en Hoogend. Den langzamen greuj van et antal leu maken et neudig of te groaven. Noa veule generaties lang gebruukt te wean as laandbouw- en veeteeltgroond, mösten dizze groonden veur de huzebouw bruukt wödden. Westervoort was samen met Duven  begin joaren '80 greujkern ewödden en et boernkarakter van de gemeente wierd tot n minimum trög ebracht.
Enkele havezaten, mangs al in 1500 vermeld, loat tot op den dag van vandage de bouwwieze van vrögger zeen: Hamerden, Vredenburg, Lentsenburg en Emmerik.
Benamingen van boerderi-jen en laanden bunt vereeuwigd in de stroatnamen van dee ni-je wieken.

{{Gelderlaand}}

[[Kattegerie:Achterhooks artikel]]
[[Kattegerie:Gemeente in Gelderlaand]]
[[Kattegerie:Plaose in Gelderlaand]]

[[ca:Westervoort]]
[[de:Westervoort]]
[[en:Westervoort]]
[[eo:Westervoort]]
[[fr:Westervoort]]
[[id:Westervoort]]
[[it:Westervoort]]
[[jv:Westervoort]]
[[li:Westervoort]]
[[nl:Westervoort]]
[[ro:Westervoort]]
[[sv:Westervoort]]
[[vi:Westervoort]]
[[vo:Westervoort]]
