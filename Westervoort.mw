{{Gemeente |
naam = Westervoort |
bestaansnaam vlagge = Flag of Westervoort.svg |
bestaansnaam wapen = Coat of arms of Westervoort.gif |
lokasie = LocatieWestervoort |
previnsie = [[Gelderlaand|Gelderlaond]] |
heufplaose = Westervoort | 
oppervlak = 7,85 km² |
oppervlak laand = 6,85 km² |
oppervlak waoter = 1 km² |
inwoeners = 15.720  |
daotum inwoeners = [[1 juli]] [[2006]] |
dichtheid = 2.295 inw./km² |
breedtegraod = 51°57 |
lengtegraod = 5°58 |
verkeersaoder =  [[A12]] |
netnummer = 026 |
postcode = 6930-6932 |
webstee = [http://www.westervoort.nl www.westervoort.nl] |
}}
'''Westervoort''' is een darp en [[gemeente]] in [[Liemers (streek)|De Liemers]], in den Nederlaandse proveensie [[Gelderlaand]]en hef een oppervlaakte van 7,85 km² (woarvan 1 km² woater). Westervoort ligt bi-j [[Arnhem]]; noordelek van den [[Rijn]], oostelek van de [[Iessel]], doar woar dizzen zich ofsplitst. Et is van eursprong ne [[Heerlekheid]] mit den 'Here van Westervoort' an et heufd. Den gemeente Westervoort mak dele uut van de Stadsregio [[Arnem]]-[[Nijmegen]].

==Geskiednis==

=== Ontstoan ===
Westervoort geet as neaderzetting tot deep in den Middeleeuwn trög. Den nane Westervoort zol kunnen duuden op ne deurwoadboaren plaetse (voorde) dee toogang gaf tot et westen. Anenommen wödt dat Westervoort et oldtsen darp in de [[Liemers]] is; den name kump veur in ne perkament uut 726. Dat geskrift stamt uut den tied dat [[Sint Werenfried van Elst|Werenfridus]] hier warkten as missionaris. In den karktoorn, stammend uut den darteenden eeuwe, kuj ene van den oldsten getuugen zeen van plaetseleken bouwtoostand. Eeuwenlange waren et den graven van [[Land van den Bergh|Bergh]] dee den 'heerlekheid' Westervoort in hun bezit hadden. In 1735 wierden den Berghse rechten echter angekoft deur den stad Arnhem. Wat woaterbeheersing betreft veel Westervoort under den Liemerse Schouwpolder. En umdat dit Kleefs gebeed was, was doar in dee tied ok al sproake van grenze oaverschriedende warkzaamheden. Samen mit [[Bahr]] en [[Lathum]] vormden Westervoort et buutenste onderdeale teagen de gevoaren dee Rijn en IJssel veural in den winter boden.
Deur de riveren maakten Westervoort tiedenlang ne afeslotten indrok. Het Westervoortsen veere (woarop den name Veerwege nog wiest) en tiedeleken skeepsbruggen verzorgden den verbinding met Arnem. Den brugge bi-j Westervoort kump uut 1855, de eersten vaste brugge veur aander verkeer pas van 1901.

Et oldsten bewonningsgebeed vind wi-j rundumme den hervormden karke, in de Klapstroate (tot Vredenburg) en an den Iesseldiek, Rijndiek en Hoogend. De langzamen greuj van de leu maakten et neudig of te groaven. Noa veule generaties lang gebruukt as laandbouw- en veeteeltgroond, mösten dizze groonden veur de huzebouw bruukt wödden. Westervoort was samen m4t Duven  begin joaren '80 greujkarn ewödden en et boern karakter van de gemeente wierd tot ne minimum trög ebracht.
Enkele havezaten, mangs al in 1500 vermeld, loat tot op den dag van vandage den bouwwieze van vrögger zeen: Hamerden, Vredenburg, Lentsenburg en Emmerik.
Dan uutendelek talloze benoamingen van boerderi-jen en laanden vereeuwigd in den stroatname van dee ni-jen wieken.

{{Gelderlaand}}

[[Kattegerie:Achterhooks artikel]]
[[Kattegerie:Gemeente in Gelderlaand]]
[[Kattegerie:Plaose in Gelderlaand]]

[[de:Westervoort]]
[[en:Westervoort]]
[[eo:Westervoort]]
[[fr:Westervoort]]
[[id:Westervoort]]
[[it:Westervoort]]
[[li:Westervoort]]
[[nl:Westervoort]]
[[ro:Westervoort]]
[[sv:Westervoort]]
[[vi:Westervoort]]
[[vo:Westervoort]]
