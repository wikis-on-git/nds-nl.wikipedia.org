'''Abel Darwinkel''' ([[Assen]], [[1968]]) is een anfieteraor van de [[Drèents]]e streektaal, die warkt bi'j 't [[Huus van de Taol]].

Darwinkel gruuiden op in [[Nörg]], [[Steenderen]] in de [[Achterhook|Achterhoek]] en [[Beem]] in [[Grunnen (provìnzie)|Grunning]]. Hi'j woonden een jaor in [[Lyon]] in [[Fraankriek]]. In [[Grunnen (stad)|Stad]] studeerden hi'j Algemiene Literatuurwetenskoppen en Fraans. Hi'j warkten in de journalistiek en wör in 2003 mitwarker van de Stichting Drentse Taol. Dizze orgenisaosie is in 2007 mit [[Oeze Volk / Maandewark|''Oeze Volk'']] en [[Stichting Het Drentse Boek]] op-egaone in 't Huus van de Taol.

Veur [[RTV Drenthe]] prissenteert Darwinkel mit zien collega [[Jan Germs]] ''Jasbuus vol Drèents'', een dagelijks pregramma van een minuut daorin ze andacht skenkt an 't Drèents. Darwinkel mit Germs bint boavendien [[streektaalfunctionaoris]] in Drenthe.

Darwinkel is coauteur van ''Moi! Taalgids Drenthe'' (2005) en ''Dialectenboek 9, Streektaal in spelletjes'' (2007), en skriever en samensteller van ''Molentaal. De meul wet van gien wieken'' (2007). In 2014 kwaamp ''Strunen in de Taoltuun'' uut, [[nöalstukken|columns]] aover 't Drèents.

Hi'j stelde 't Drèentse diel samen van ''Op Stee, Drentse en Groninger plaatsnamen verzameld'' (Het Drentse Boek, 2015); 't Grunneger diel wördden verzörgd deur [[Eline Brontsema]] en [[Siemon Reker]]. In 2018 volgde 't deur Darwinkel samenestelde ''Drents Verkleinwoordenboek'' (Het Drentse Boek). In 2019 verskeen ''Waotertrappeln: Drèentse verhaolen'' bi'j Darwinkel zien eigen uutgeveri'je Bij Abel.

==Bronnen==
* Abel Darwinkel, Jan Germs en H. Slot (2005), ''Moi! Taalgids Drenthe'', Assen: In Boekvorm Uitgevers bv
* [https://www.huusvandetaol.nl/schrievers/darwinkel-abel-1968/ Huus van de Taol aover Abel Darwinkel]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

{{DEFAULTSORT:Darwinkel, Abel}}
[[Kategorie:Drèents artikel]]
[[Kategorie:Nedersaksiese leu]]
[[Kategorie:Taolkundige]]
