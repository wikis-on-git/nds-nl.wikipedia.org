[[Ofbeelding:The_Sun_by_the_Atmospheric_Imaging_Assembly_of_NASA's_Solar_Dynamics_Observatory_-_20100819.jpg|thumb|300px|De [[Zunne]], een heufdriegesteern type G, is de steern die 't dichtste bij de Eerde stiet]]
Een '''steern''' is een [[bolle (lichem)|bolvörmig]] [[hemellichem]] det bestiet uut lochtgevend [[plasma (netuurkunde)|plasma]] mit daorin veural (zo'n 72% van de massa) [[waeterstof|waterstof]] en zo'n 26% [[helium]]. Steerns wördt deur de eigen [[zwaortekracht]] bij menare eholden.

Binnen steerns bint de [[drok]] en [[temperetuur|temperatuur]] van de [[gas (netuurkunde)|gasconcentratie]] zo hoge, det der [[kernfusie|kernreacties]] plaatseviendt. Det mak een hiele bulte [[energie]] lös, die vanuut de [[steernsatmosfeer]] uutezunden wördt as [[elektromagnetische straoling]] mit verscheiden [[golflengte|golflengtes]], waoronder zichtber [[locht (straoling)|locht]].

==Levensloop van steerns==
Een steern begunt hum te vörmen op 't moment van [[zwaortekrachtinstörting]] van een [[nevels en gaswolken|gaswolk]] die veurnamelk uut waterstof bestiet en wieder uut helium en wat ressies zwaordere elementen. 't Miest van de levensduur van een steern schient 't dink as gevolg van de [[thermonucleaire fusie]] van waterstof töt helium in 't binnenste van de steern, waordeur der energie de [[ruumte (astronomie)|ruumte]] inestraold wördt.

Tegen 't levensende van een steern is 't daon mit de kernfusie. Der is dan spraoke van een [[witte dwarg]], een [[neutronensteern]] of, as de steern genog massa hef, een [[zwart gat]].

[[Ofbeelding:NGC_4414_(NASA-med).jpg|thumb|left|300px|Spiraalvörmig [[steernstelsel]] NGC 4414, in [[steernsbield]] Berenice zien haor (Coma Berenices)]]
==Steerns en aandere hemellichamen==
De steern die hum 't dichtste bij de [[Eerde]] beviendt, is de [[Zunne]]. Op de tweede plekke kump [[Proxima Centauri]]. De steerns die vanof de eerde 't dudelijkst te zien bint, bint in mèenselijke culturen samenedaone in [[konstelloatsie|steernsbielden]] en [[asterisme|asterismes]], en veule van de helderste steerns hebt eigen namen ekregen. In 't [[waorneembere heelal]] bin der zo'n 10<sup>22</sup> töt 10<sup>24</sup> steerns, waorvan 't gros niet mit 't blote oge eziene kan wörden.

Steerns kunt mit aandere hemellichamen stelsels vörmen, zoas in 't geval van [[zunnesysteem|planetenstelsels]] en [[steernsysteem|steernsystemen]] mit twee of meer steerns. Ok kunt steerns diel uutmaken van een veule grotere, deur zwaortekracht bij menare eholden structuur, zoas een [[steernbulte]] (steernhope) of een [[steernstelsel]].

{{Dia|Dit artikel is eschreven in 't [[Zuudwest-Drèents]].}}
[[Kategorie:Drèents artikel]]
[[Kategorie:Steern| ]]
