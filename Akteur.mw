Nen '''Akteur''' of ne ''aktrice'' is der ene den't n [[karakter]] oetbeeldt in n verhaal of rolnspel.

Nen akteur kan in verskilnde vuurstellings spöln, zo as in t [[Theater (keunstvorm)|theater]], vuur de [[tellevisie]], in nen [[film (cinematografie)|film]], as trainingsakteur bie [[kommunikasietraining]]. Ook kan he in [[teeknfilm]]s ne stemme insprekn, of in reklamefilmkes. Elk van disse vuurstellings mut op ne bepoalde akteermanere benöaderd wordn.

Nen akteur kan völle of helemoal niks liekn op t karakter det he spöln mut. hee kan ne aandere leaftied "annemn" en mangs zelfs n aander geslacht. Ze köant n board of snorre loatn stoan, en mangs zelfs kilo's gröain of ofnemn as det better bie t karakter past. Ook kan ne bepoalde kleadingsstiel of hood, [[pette]] of [[pruuk]] gebroekt wordn. Vuur t spöln in [[musical]]s en [[opera]] is nog wier ne aparte benöadering neudig, umdet n akteur doarin ook mut könn zingn en daansn.

Vuur verskeaidene roln zeent verskeaidene akteurs neudig. Nen bökkerd van n akteur zal nit vlot evroagn wordn vuur zeute fienbesnoarde roln. Aandersumme zol t ook nit woarkn, as n fien heanig kearlken in drokke onbenullige skeetfilms mus spöln. 

{{Commonscat|Actors}}
{{Commonscat|Actresses|Aktrice}}

[[Kategorie: Tweants artikel]]
[[Kategorie: Akteur]]

[[es:Actuación]]
