[[Ofbeelding:Sardinia Language Map.png|270px|right|thumb|Talen, variëteiten en dialekten op Sardinië]]
t '''Sardies''' of '''Sardinies''' (''Limba sarda'') is n taal die allinnig op t [[Italië|Italiaanse]] eilaand [[Sardinië]] espreuken wörden. Zo'n tachetig persent van de eilaandbewoeners praoten Sardies, dit kömp neer op zo'n 1,3 miljoen meensen. Ze bin meestentieds tweetalig [[Italiaans]]/Sardies.

== Kenmarken ==
In tegenstelling tot t Italiaans en aandere [[Romaanse talen]] hef t Sardies nog veule fonetiese en grammatikale elementen van t [[Latien]] overehuilen. Over t algemeen wörden t ezien as de meest behouwende van alle Romaanse talen, allewel uut staoties onderzeuk dat pas nog edaon is, blik dat juust t Italiaans behouwener naor veuren kwam.<ref>R. Bolognesi en W. Heeringa (2002). De invloed van dominante talen op het lexicon en de fonologie van Sardische dialecten. Gramma/TTT: tijdschrift voor taalwetenschap '''9'''(1):45-84.</ref>

Zo onderscheidt t Sardies (of in elk geval de Logudorese variëteit) zien eigen van alle aandere Romaanse talen deurdat de "c" veur "i" en "e" niet in n sis-klank is veraanderd, mer nog altied as "k" uutespreuken wörden, zo as in t klassieke Latien.

== Staotus ==
Deur n regionale wet van [[1997]] en n wet van de [[Italië|Italiaanse Republiek]] van [[1999]] wördden t Sardies offisieel mit t Italiaans geliekesteld, bieveurbeeld as bestuurs- en onderwiestaal. In t openbaore leven op Sardinië is t Italiaans nog altied naodrokkeliker anwezig.

== Variëteiten en dialekten ==
t Sardies is in twee tot vuuf [[variëteit]]en of [[dialekt|heufddialekten]] verdeeld:

* [[Logudoresies]] in n deel van t noorden van t eilaand. Dit is de meest behouwende variëteit van t Sardies.
* [[Nuoresies]] in t oosten van t eiland. Wörden oek as overgangsvariëteit of dialekt ezien. t Is liekewels meer an t Logudoresies as an t Kampidanesies verwaant en wörden somtieds oek tot Logudoresies erekend.
* [[Kampidanesies]] in de zudelike helfte van Sardinië. Disse variëteit is t meest deur t Italiaans beïnvleud en is de meest espreuken Sardiese variëteit.

Daornaost wörden der nog in t uterste noorden van Sardinië twee variëteiten espreuken, die iezelig nauw an t [[Korsikaans]] verwaant bin. Sommige zien t as n amparte taal die de overgang vormp van t Sardies naor t Korsikaans en sommige zien t as variëteiten van t Korsikaans. Dit bin ze:
* [[Galluresies]] in t noordoosten.
* [[Sassaresies]] in t uterste noordwesten.

Naost de bovenstaonde variëteiten wörden der in de noordwestelike stad [[Alghero]] oek nog n [[Katalaans]]e variëteit espreuken; t [[Algherees]].

== Grammatika ==
Biezunder opvallend an t Sardies is t bepaold [[lidwoord]]: aanders as aandere Romaanse talen gebruken ze ''niet'' t Latiense ''pronomen demonstrativum'' (t anwiezend veurnaamwoord): ''ille, illa, illum (''Nedersaksies: ''die, dat, daor bie hum/heur/t)'' (bieveurbeeld Italiaans il/lo, la, [[Frans]] le, la, [[Spaans]] el, la), mer t pronomen determinativum (bepaolend veurnaamwoord): ''ipse, ipsa, ipsum (''Nedersaksies: ''zelf, vanzelf; zelfs, allinnig (al); juust, krek)'' (Sardies ''su'' en ''sa''). t [[Meervoud]] in t Sardies wörden evormp mit -s (zo as in de West-Romaanse talen): sa domo > sas domos, su cane > sos canes.

== Uutgaonde verwiezingen ==
* http://www.sardu.net/ Umvangrieke portaolwebstee over t Sardies, en ín t Sardies.
* http://www.ditzionariu.org/ n Uutebreid beschrievend woordeboek in t Sardies, veurzien van vertalingen in Italiaans, Frans, Engels, Duuts en Spaans.

{{Interwiki|kode=sc|naam=Sardies}}
{{Bron|
<references/>
}}

[[Kategorie:West-Veluws artikel]]
[[Kategorie:Romaanse taal]]
[[Kategorie:Sardinië]]
