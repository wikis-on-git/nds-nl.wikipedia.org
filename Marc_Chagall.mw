[[Bestaand:Marc Chagall 1941.jpg|thumb|Marc Chagall in een foto uut 1941 deur Carl Van Vechten]]
'''Marc Chagall''' ([[Jiddisch]] : מאַרק שאַגאַל ; [[Russisch]]: Марк Захарович Шагал; [[Wit-Russisch]]: Марк Захаравіч Шаґал), geboren as '''Moïshe Zakharovich Shagalov''' (bel. Мойша Захаравіч Шагалаў) was een [[Jeude|Jeudse]] [[skilderkeunst|skilder]], geboren in [[Vitebsk]] ([[Wit-Ruslaand]], doedertied [[Keizerriek Ruslaand]]) op [[7 juli]] [[1887]]. Hi'j sturf op [[28 meert]] [[1985]] in [[Saint-Paul, Alpes-Maritimes|Saint-Paul de Vence]] ([[Fraankriek]]).

Mit [[Pablo Picasso|Picasso]] is Chagall ien van de veurnaemste keunstenaors die in de [[20e eeuw|20e ieuw]] in Fraankriek daelestreken. Et is nog slim lastig om Chagall zien wark te kenmarken. In et [[Paries]] van veur de [[Eerste Wereldoorlog]] was hi'j doende in avant-gardistische stromings. Hi'j had een nauwe baand mit de [[Skoele van Paries]] en de uutdraegers daorvan, waoronder [[Amadeo Modigliani]].

Chagall leut hom inspireren deur et leven in de [[shtetl]] (et Jeudse dörp in [[Oost-Europa]]), zoas e dat uut zien jeugd kenden. Hi'j bieldden een bulte [[Biebel|biebelse]] onderwarpen uut daoras zien Jeudse ofkomst uut sprak. In de jaoren zestig en zeuventig deu hi'j een riege grootskaolige projecten in peblieke ruumten en gebouwen.

Naost skilderwark op doek hef Chagall nog keunst emeuken in [[braandskilderd glas]], [[ets]]wark edaon, gedichten eskreven en zien keunst in nog aandere vörmen egeuten.

In [[Nice]] is een museum an hom ewi'jd.
{{Dia|Dit stok is eskreven in et [[Stellingwarfs]] van [[Stienwiekerlaand]].}}

[[Kategorie:Stellingwarfs artikel]]
[[Kategorie:Jeudse skilder]]
