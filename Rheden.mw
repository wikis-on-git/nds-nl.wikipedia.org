{{Gemeante |
naam = Rheden |
bestaandsnaam vlagge = Rheden flag.png |
bestaandsnaam woapn = Coat of arms of Rheden.png |
lokatie = LocatieRheden |
proveensie = [[Gelderlaand|Gelderland]] |
heufdplaats = [[De Steeg]] | 
öppervlakte = 84,35 km² |
öppervlakte laand = 81,76 km² |
öppervlakte water = 2,59 km² |
inwonners = 43.535  |
doatum inwonners = [[31 meert]] [[2015]] |
dichtheid = 532 inw./km² |
breedtegroad = 52/0/0/N |
lengtegroad = 6/2/0/E |
verkeersoader =  [[A348]], [[N348]] |
netnummer = 026, 0313 |
postkode = 6880-6883, 6950-6953, 6955-6957, 6990-6991, 6994 |
webstie = [http://www.rheden.nl www.rheden.nl] |
}}
'''Rheden''' is een [[darp]] en [[gemiente (bestuur)|gemeente]] in de Nederlandse previnsie [[Gelderlaand]] en hef ne oppervlaakte van 84,29 km² (woarvan 22 km² water). De gemeente Rheden mek deel uut van de Stadsregio [[Arnem]]-[[Nijmegen]].

De gemeente ligt ten oosten van [[Arnem]]. De [[Veluwe]] vervult zien betrekking as noordeleke grenze en den [[Iessel]] as zudeleke grenze. De darpen ligt as ne gordel in dizzen strook tussen woold en reviere. Et groondgebeed van de gemeente umvat an de ene kante den stuwwal, bulten, woolden, heide en beaken van den Veluwezoom en an de andere kante den Iesselvallei mit uterweerden.

== Name en geskiednis ==

Den name Rheden kump van "Rheton" wat letterlek "plaatse woar et riet greujt" is. De geskiednis van de gemeente geet trög tot 1753 toon de scholtambten Velp en Rheden samen wödden edoan tot éen scholtambt Rheden. De keuze veur den name Rheden wierd emaakt umdat et Rhedense scholtambt meer inwonners had. 
In de löppe van de 19de eeuwe gingen völle renteniers en gepensioneerden in de gemeente Rheden wonnen, veural in De Steeg en Velp. De noabi-je anweazegheid van ne stad ([[Arnem]]) en de mooie natuur waren bepoalende umstandegheden dee den greuj van de gemeente Rheden anspoorden. In 100 joar tied verveervoldegden et inwonnersantal van 5000 noar 23.000.

Bezeensweerdeg in et darp Rheden is de hervormde karke, rundum [[1500]] ebouwd mit romaansen toorn uut de 12de eeuwe. Bi-j et darp Rheden steet et bezeukerscentrum Veluwezoom en den [[Posbank]].

== Aandere darpen ==
[[De Steeg]] (gemeentehoes), [[Dieren (Gelderlaand)|Dieren]], [[Ellekum]], [[Laeg-Soeren|Leeg-Soeren]], [[Spankeren]] en [[Velp (Gelderlaand)|Velp]].

Umdat de twee grootste darpen Velp en Dieren an den west- en oostraand van de gemeente ligt, steet et gemeentehoes in et centroal eleagen darp De Steeg.

De zeuven darpen van de gemeente, op riege noar inwonners (2013):
{| class="prettytable" width="40%"
! Darp || Inwonners
|-
| Velp ||style="text-align:right;"| 17.723
|-
| Dieren ||style="text-align:right;"| 14.340
|-
| Rheden ||style="text-align:right;"| 7.614
|-
| De Steeg ||style="text-align:right;"| 1.122
|-
| Ellekum ||style="text-align:right;"| 1.104
|-
| Spankeren ||style="text-align:right;"| 958
|-
| Leeg-Soeren ||style="text-align:right;"| 835
|}

== Uutgoande verwiezingen ==
* [http://www.rhedenophetnet.nl www.rhedenophetnet.nl - infomasie webstea ovver Rheden]

{{Rheden}}
{{Gelderlaand}}

[[Kategorie:Achterhooks artikel]]
[[Kategorie:Gemeente in Gelderlaand]]
[[Kategorie:Plaotse in Gelderlaand]]
