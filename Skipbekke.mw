[[Ofbeelding:Location Schipbeek.PNG|thumb|Verloop van de Oahuzer Oa, Alstätter Oa, Buursebekke en Skipbekke]]
[[Ofbeelding:Oostendorperwatermolen.jpg|thumb|De [[Grevemölle]] bie [[Hoksebarge]]]]
[[Ofbeelding:Schipbeek.jpg|thumb|De Skipbekke op t zuden van [[Hoolten]]]]
De '''Skipbekke''' is nen ziedstroom van n [[Iessel]] in [[Neerlaand]] en [[Duutslaand]]. t Is ne [[bekke]] den't duur t zuden van [[Tweante]] en [[Sallaand]] en t noorden van n [[Achterhook]] streumt. De bekke ontsteet op n poar kilometer noar t zuden van t Duutse [[Ahaus]], in de regio [[Borken (regio)|Borken]] in de Duutse deelstoat [[Noordrhain-Westfele|Noordrien-Westfalen]], Hier neumt ze de bekke de ''Oa'', vanwoer at ook n namen ''Oahoes'' ("Hoes an de Oa", ''Ahaus'') keump. Um oonderskeaid te maken met aandere streume dee't ook ''Oa'' wordt eneumd, wörd de skipbekke doar ook wal ''Oahuzer Oa'' eneumd.

Doarnoa streumt he langs Oahoes, um Graes hen, en duur [[Alstätte]] (hier neumt ze ne de ''Alstätter Oa''), woernoa't he bie [[Buurse]] Neerlaand binnenkeump. Vanof doar wörd he ''Buurserbekke'' neumd. Doarnoa löp he oonder [[Hoksebarge]] langs en keump bie [[Reetmölle]] de greanze tusken [[Oaweriessel]] en [[Gelderlaand|Geelderlaand]] oawer. Hier keump he bie Hoksebarge duur de ''Grevemölle''. Den stamt oet [[1548]], en is de euldste dubbele [[watermölle]] van Neerlaand. De hudige mölle keump vuur n groot gedeelte oet [[1634]], doo at ze de mölle herbouwden noa det he duur n [[Tachtigjoarigen Oorlog]] verneeld was. In [[1946]] gung'e nog es kapot duur hoog water, woernoa't de gemeente Hoksebarge de mölle leut opknappen. Seend [[1988]] woarket de mölle wier volledig.

Vanof Hoksebarge wörd de bekke '''Skipbekke''' neumd. Op t zuudoosten van [[Deepn|Depen]] keump de bekke Oaweriessel wier in. Bie [[Maarkel]] geet de bekke in nen betonnen duker oonder t [[Tweantekanaal]] duur. As der tevölle of te weainig water in de Skipbekke steet, kan det met water van of noar t Tweantekanaal verhulpen worden. Doarnoa geet de bekke op t zuden bie [[Battem]] langs, en keump bie [[Deaventer|Deawenter]] oet in n Iessel.

Bie Battem doot ze alle joaren de Schipbeeksurvival hoolden. Det is nen tocht met obstakels met start en eandpeunt op t [[voetbal]]veeld van Battem.

Nen oolden loop van de Skipbekke tusken [[Hoolten]], [[Battem]] en [[Diekerhook (Riesn-Hooltn)|Diekerhook]] steet bekeand as de [[Oolde Skipbekke]]. Dissen dreeit bie Hoolten noar t noordwesten en keump op t oosten van Battem wier bie de Skipbekke.

Vanof t beginpeunt töt an de Iessel zit der n heugteverskil van van 23 meter in de Skipbekke.

==Geskiedenisse==
Töt ongevear [[1400]] streumden de Buursebekke duur Hoksebarge. Doarnoa wör de bekke verlegd noar t zuden en op de Skipbekke an eslötten. Hierduur kree'j ne direkte verbeending noar n Iessel en ko'j bie de [[Haanze]]steaden Deawenter, [[Zwolle (Oaveriessel)|Zwolle]], [[Kaampen (Oaveriessel)|Kaampen]] en [[Zutfen]] kommen. Doarumme was de bekke vuural in t 17de joarhoonderd nen belangrieken stroom. t Hoolt vuur de boten van de [[VOK|VOC]], det vanoet t [[Münsterland|Meunsterlaand]] wör eleawerd, köm vanoet Alstätte met skepen noar [[Hollaand (gewest)|Hollaand]]. Bie Alstätte hadden de hooltverkopers ne loadplaatse. Heuger n stroom op was de bekke vake nit te bevoaren. Ook vuur aandere haandelswoaren, zo as [[leem]] oet [[Stadlohn]] wör de bekke gebroekt vuur t vervoren vanoet Duutslaand noar Deawenter, of wieter, en wierumme. Woer at de Skipbekke oetkeump in n Iessel was vroger de Deawenter hawen. Noa det t [[Oaveriessels Kanaal]] egreawen wör, en nieje hawens an elegd, verlegden ze de bekke zodet he non op n Iessel oetkeump woer at dissen zik kruust met de [[A1]] autobane.

Later gebreuken ze de Skipbekke ook vuur vervoor van textiel oet [[Tweante]] noar blekeriejen in [[Haarlem|Hoarlem]]. Doo at in t 19de joarhoonderd al mear oawer t spoer en  weagen vervoord wör, köm t gebroek van de Skipbekke al mear stille te liggen.

{{Commonscat|Schipbeek}}

[[Kategorie: Tweants artikel]]
[[Kategorie: Woater in Oaveriessel]]
[[Kategorie: woater in Gelderlaand]]
[[Kategorie: Tweante]]
