[[Bestaand:Africa.NileMap.01.png|thumb|250px|De Niel]]
De '''Niel''' (in t [[Arabies]] النيل ''an-nīl'') is n 6.650 [[kilometer]] lange rivier, en is daormee de langste [[rivier]] van [[Afrika]] (volgens veule meensen oek van de wereld, mer hier bestaon nog verschillende liesjes van). t Is de belangriekste [[rivier]] in [[Egypte (laand)|Egypte]], dat wel ''t geschenk van de Niel'' eneumd wörden.

De Niel ontspringt as [[Blauwe Niel]] in [[Ethiopië]] in t [[Tanameer]] en as [[Witte Niel]] in t [[Viktoriameer]]. t Meer ligt tussen de dree laanden [[Oeganda]], [[Kenia]] en [[Tanzania]] in. De Witte Niel streump vervolgens hier vandaon via [[Zuudsoedan|Zuud-Soedan]] en [[Soedan]], waor beie takken bie de heufdstad [[Khartoem]] samenkoemen, naor t noorden, um uuteindelik in n rume [[rivierdelta|delta]] uut te munden in de [[Middellaandse Zee]].

Bojemonderzeuk en satellietfoto's hebben volgens n artikel in t blad ''Science'' uut augustus 1986 uutewezen dat der deur de Sahara n ouwe rivierberring ligt naor t westen. Sommige onderzeuker menen dat de Niel, ten minsten veur de op een nao leste iestied, niet in de Middellaandse zee uutkwam, mer deur dit rivierdal in West-Afrika streumden naor de Atlantiese Oseaan. t Is meugelik dat de Niel streumden naor wat noen de [[Nigerdelta]] is, mer oek dat t veerder gung naor de [[Gambia (rivier)|Gambiadelta]]. 

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Egypte]]
[[Kategorie:Revier]]
