[[Ofbeelding:Antoine Watteau 014.jpg|thumb|300px|right|Antoine Watteau]]

'''Rokoko''' is nen Europese [[stiel (kunst)|stiel]]tied uut rundumme 1720-1775. Den name is ne samentrekking van et Franse weurd ''[[rocaille]]'', nen asymmetriesen schelpvörm dee wi-j in de 18de eeuwe antreft in mit name de binnenwarkkunste, en et Italioanse ''barocco'', dat barok betekkent.

==Versiering==
Kenmarkend veur et Rokokko is de eneumde [[asymmetrie]], den noadrök op angenoam andoond deur fiene vörmgeaving en de leefleke en luchtege uutstroaling. Et kleurgebruuk kenmarkt zich deur zachte tinten, mit völle gebruuk van zachte, gedekte kleuren.

Mit betrekking tot de versiering zet de beweaging van de [[Barok (stieltied)|barok]] zich in et Rokoko veurt, moar zie völt in stukken uut mekare en wödt op kleinere schoale uut-edrökt. Gedenkweerdeg wöd vervangen deur lössere vörmen, in lichtzinnege moate vreulek; de underwarpen wodden neet zo ernsteg. Dit völt samen mit et minder streng wödden van de geveulege en morele veurskriften in de samenleaving.

==Skilderkunste==
Wat kunstskilders waren [[Jean-Antoine Watteau]], [[Jacob de Wit]] en [[Canaletto]].

Zee ok den [[lieste mit kunstenoars uit de Rokoko]]

==Architektuur==
===Frankriek===
[[Ofbeelding:Ottobeuren-basilika.jpg|thumb|Rokoko-inrichting ([[Ottobeuren]])]]
Mit betrekking tot den [[architectuur]] kwam et Rokoko veural tot uutdrökking in de [[Binnenwarkkunst]]. Et binnenwark en huusroad waren riekelek veurzeen van verfiend [[stucwark]].

Dizzen stiel ontstoand in [[Frankriek]] as teggenbeweaging van den strengen [[classicisme|classicistiesen stiel]] den de kunst destieds domineerden. De Rokoko belichoamt et scharpe en gans verfiende geveul veur de beeldende kunst in ne samenleaving dee angenoame gekunsteldheid en lochtheartege geistigheid hoge anslöt.

[[Michael Levey]] sketst in zien ''Rococo to revolution'' de kunst in n breder tiedsbeeld:

''Et vroagstuk van de 18de eeuwe was van politeeken, filosofiesen en artisteeken eerd. Zi-j trok veural samen op et beneumen van de uutsproake "Natuur".''

''Et Rokoko was n natuurlek verzet teggen et formalisme – moar tegeliek lek et kunstmoateg en unnatuurlek. Der waren dudelek gewelddoadege botsingen tussen teggen-estelden krachten: op politeek vlak tussen autokratie en vri-jheid; op artisteek vlak tussen rokoko en [[neoclassicisme]] of tussen den "olden" en den "ni-jen".''

''Eajlek waren dit allemoal benamingen veur den groandstried tussen et bewuste en et onbewuste. De deurdachte wieze, optimisme en geleuf staot op et punte in stukken te wödden eschoaten. [[Francisco Goya|Goya]] is doarbi-j de brugge tussen Rokoko en revolusie. Howal hi-j zien geleuf in de rede beheeld, leet e al n stuksken van den sluier zeen mit ziene sketse "Den sloap van de rede brech monsters veurt".''

===Duutslaand en Oostenriek===
Et Rokoko wodden deur [[François de Cuvilliés]] noar et zuden van Duutslaand ebrach. In Duutslaand wodden de bouwkunst ok beïnvleud deur de Italioanse [[barokarchitektuur]] van met name [[Francesco Borromini]] en [[Camillo-Guarino Guarini]].

Et [[klooster van Melk]] (1702-1739), op den top van de bulte, ebouwd deur [[Jakob Prandtauer]] en noa zienen dood in [[1726]] deur Jozef Muggenast, dut nog stark an barok denken.

De karke van [[Vierzehnheiligen]] (1744-1772) van [[Balthasar Neumann]] hef ingewekkelde ruumtewarking en rieke uutbundege versieringen. De karke besteet binnen uut in mekare vlochten ovalen, et binnenwark tintelt van plantenvörmen, vruchten, skelpen, asymmetriese krullen en bloomenslingers. De [[Bedevoartskarke van Wies]] in Zuud-Duutslaand van [[Dominikus Zimmerman]] geet nog wat wieter in et Rokokko-welbehoagen.

Zowal bi-j de Vierzehnheiligen as bi-j de Bedevaortskarke van Wies kozzen de untwarpers veur wit, gold en pastelkleuren. Den kracht van de barok, den zich kenmarkten in ne veurkeur veur ne völheid van kleuren en verzoadigde kleuren, verminderden dus langzoam moar gewis.

==Mezeek==
In de [[muzeekgeskiednis]] verstoat zie under Rokoko den stiel den zich untwekkelden uut de [[Barok (muziek)|barokmezeek]]. Rokokko kenmarken zich deur beslotten [[kamermuzeek]] mit uuterst verfiende versieringsvörmen. Bekende Rokoko-komponisten waren:
* [[Johann Christian Bach]]
* [[Carl Philipp Emanuel Bach]]
* [[Louis-Claude d'Aquin]]
* [[Wolfgang Amadeus Mozart]]

== Literatuur ==
*Baarsen, Reinier: ''Rococo in Nederland'' ISBN|9040095779


[[Kattegerie:Achterhooks_artikel]]
[[Kattegerie:Kultuur]]

[[ar:روكوكو]]
[[az:Rokoko]]
[[be:Ракако]]
[[be-x-old:Ракако]]
[[bg:Рококо]]
[[bs:Rokoko]]
[[ca:Rococó]]
[[cs:Rokoko]]
[[da:Rokoko]]
[[de:Rokoko]]
[[el:Ροκοκό]]
[[en:Rococo]]
[[eo:Rokoko]]
[[es:Rococó]]
[[et:Rokokoo]]
[[fa:روکوکو]]
[[fi:Rokokoo]]
[[fr:Rococo]]
[[fy:Rokoko]]
[[gl:Rococó]]
[[he:רוקוקו]]
[[hr:Rokoko]]
[[hu:Rokokó]]
[[id:Rokoko]]
[[io:Rokoko]]
[[it:Rococò]]
[[ja:ロココ]]
[[jv:Rokoko]]
[[ka:როკოკო]]
[[ko:로코코]]
[[lb:Rokoko]]
[[li:Rococo]]
[[lt:Rokokas]]
[[lv:Rokoko]]
[[nl:Rococo]]
[[no:Rokokko]]
[[pl:Rokoko]]
[[pt:Rococó]]
[[ro:Rococo]]
[[ru:Рококо]]
[[sh:Rokoko]]
[[sk:Rokoko]]
[[sl:Rokoko]]
[[sr:Рококо]]
[[stq:Rokoko]]
[[sv:Rokoko]]
[[th:ศิลปะโรโคโค]]
[[tr:Rokoko]]
[[uk:Рококо]]
[[vi:Rococo]]
[[zh:洛可可]]
