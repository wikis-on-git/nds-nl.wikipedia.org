{{Zie dv|Zie ok 't artikel [[sprenge (netuurlijk)]], de plekke waor bronwater vaondaon kump}}
[[Ofbeelding:Aquadukt_van_sprengen.jpg|thumb|right|200px|Twee sprengen kruzen mekare deur een holten [[aquaduct|aquaduk]] (inmiddels van beton) kortbie [[Loen (Apeldoorne)|Loen]]]]
Een '''sprenge''' of '''sprengbeke''' is een beke die deur mensen egraven of verlegd is. Sprengen kommen veul veur op de [[Veluwe]] en wödden gebruukt veur de andrieving van [[watermeule]]s, veur 't maken van [[pepier]] en/of veur water veur de [[wasserieje]]n.

Sprengen wödden emaak deur een gat te graven in de helling van een bulte tot de [[grondwaterspiegel]] behaald is. Uut disse [[sprenge (netuurlijk)|sprengkop]] streump dan 't bronwater deur een kenalenstelsel naor de gewunste plaatse. Vake wödden sprengen evormd uut meerdere sprengkoppen.

De streumpjes wödden vake kunsmaotig hogehöllen, um op de plaatse van de watermeule genog [[verval]] te hebben. Dit wödt zowel mit an-elegden as netuurlijken beken edaon. 

Op de Veluwe ku-j wat [[watervalle]]n vinnen in de Vriejenbärger Sprenge. 't [[Trekvogelpad]] kump bie de Grote- en de Kleine Watervalle langes.

Veul sprengen bint mit de koms van de mechanisering overbeudig ewödden en verwaorloosd, ma umdat ze een unieke [[biotoop]] vormen wödden sprengen tegensworig vake erestereerd en onderhöllen. Op de Veluwe is hierveur de ''Stichting tot Behoud van de Veluwse Sprengen en Beken'' in de weer.

==Uutgaonde verwiezing==
*[http://www.sprengenbeken.nl/ Stichting tot Behoud van de Veluwse Sprengen en Beken]

[[Kattegerie:Oost-Veluws_artikel]]
[[Kattegerie:Woater]]
