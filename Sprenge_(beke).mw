{{Zie dv|Zie ok 't artikel [[sprenge (bronwaoter)]] veur de plekke waor bronwater vandaon kump}}
[[Ofbeelding:Aquadukt_van_sprengen.jpg|thumb|right|200px|Twee sprengen kruzen mekare deur een holten [[aquaduct|aquaduk]] (inmiddels van beton) kortbie [[Loen (Apeldoorne)|Loen]]]]
Een '''sprenge''' of '''sprengbeke''' is een beke die deur mensen egraven of verleg is. Sprengen kommen veul veur op de [[Veluwe]] en wödden gebruuk veur de andrieving van [[watermeule]]s, veur 't maken van [[pepier]] en/of 't gebruuk van water veur de [[wasserieje]]n.

Sprengen wödden emaak deur een gat te graven in de helling van een bulte totda-j bie de [[grondwaterspiegel]] zit. Uut disse [[sprenge (bronwaoter)|sprengkop]] streump dan 't bronwater deur een kenalenstelsel naor de gewunste plaatse. Vake wödden sprengen evormd uut meerdere sprengkoppen.

De streumpjes wödden vake kunsmaotig hogehöllen, um op de plaatse van de watermeule genog [[verval]] te hebben. Dit wödt met an-eleggen beken mar ok met netuurlijke beken edaon. 

Op de Veluwe ku-j wat [[watervalle]]n vinnen in de Vriejenbärger Sprenge. 't [[Trekvogelpad]] kump bie de Grote- en de Kleine Watervalle langes.

Veul sprengen bint met de koms van de mechanisering overbeudig ewödden en verwaorloosd, mar umdat ze een unieke [[biotoop]] vormen wödden sprengen tegensworig vake erestereerd en onderhöllen. Op de Veluwe is hierveur de ''Stichting tot Behoud van de Veluwse Sprengen en Beken'' in de weer.

==Uutgaonde verwiezing==
*[http://www.sprengenbeken.nl/ Stichting tot Behoud van de Veluwse Sprengen en Beken]

{{Dia|Disse pagina is eschreven in 't [[Apeldoorns]]}}

[[Kategorie:Oost-Veluws_artikel]]
[[Kategorie:Woater]]
