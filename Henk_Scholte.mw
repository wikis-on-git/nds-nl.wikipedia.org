'''Henk Scholte''' ([[Emmen]], [[26 juli]] [[1959]]) is nen [[grunnegs|grönniger]] sänger, skryver en presentator. Dårnöäst is hee rådsman by et Huus van de Grönninger Kultuur.

Al is Scholte geboren in et [[Drenthe|drentske]] Emmen, et gröätste deyl van syne jöägend bracht hee döär in et [[Grönningen|grönningske]] [[Stadskanaal]]. In [[1976]] güng hee by de grönningske folk-grup [[Törf (band)|Törf]]. In [[1997]] wün Scholte med disse grup de K. ter Laanprys van [[Stichting 't Grunneger Bouk]].

Döär syn wark as leedtekstenskryver en syne breyde interesse vöär de grönninger kultuur en dialektskryverye rakeden Scholte in [[1981]] betrökken by de uprichting van et grünneger tydskrivt [[Krödde (tiedschrift)|Krödde]], wårby hee töt [[1995]] in de redakty sat. In [[1991]] köäm syne dichtbündel ''Vervrömd'' uut, wårin as grönningske gedichten stünden med oaversettingen in et oustfreesk döär Carl Heinz Dirks.

Mär et bekendst is Scholte meskeen van syn radioprogramma [[Twij Deuntjes veur ain cent]] by [[RTV Noord]], wat hee seyt [[2000]] presenteert. 

In [[2002]] kreag hee van de [[Grunnen (provìnzie)|Provincy Grönningen]] de Wessel Gansfortprys, ne tweyjöärlikse prys vöär kulturele prestatys.

== Bökelyste ==
* ''Vervrömd'' (1991)

[[Kategorie: Tweants artikel]]
[[Kategorie: Grunnen]]
