[[File:Provincierandstad.jpg|thumb|right|300px|De Raandstadproveensie, woarbiej Goeree-Overflakkee noar Zeeland ebrach is.]]

De ''Raandstadproveensie'' is nen mögeliken tookömstigen superproveensie in [[Nederlaand]], bestoand uut [[Noord-Hollaand]], [[Zuud-Hollaand]], [[Utrecht]] en [[Flevolaand]]. In dissen proveensie zeent dan vier van de vief greutste gemeanten van Neerlaand te feendn.

De proveensie Zuud-Hollaand har al an-egèfn veur ne fusie van vier proveensies te wean. Ok Noord-Hollaand is veur, mear dit is ok d'r bang voor det hee dan nen soart van achtntweentigste laand van Europa wor, mit meer as de half van t Neerlaandse [[BNP]] (Bruto Nationoale Predukt) in de haandn en doarmit dus ne monopolieposisie hebn kan.

De proveensie wil kandidoat veur de [[Olympische Speeln]] in [[2028]] n orgoanisater wean.

== Gebeed ==
[[File:Randstad.png|thumb|right|300px|Nen koart van de Raandstad.]]
t Gebeed is noch nich heelmoal bekaand, mear d'r zeent wal ne poar verskilnde uutgaangspöntn goande. Wal is bekaand det (deiln van) Noord-Holland, Zuud-Hollaand, Utrecht en Flevolaand d'rbiej kömmn. Ok t gröane haart bekömmt n deil.

Woarksiejnlik goat [[Goeree-Overflakkee]] noar [[Zeelaand]], ezien dit ok al zoo öp de rechtevoortse koartn an-egèfn stoat.

De möglikheaid bestoat det de [[Köp van Noord-Hollaand]], de [[Noordoostpolder]] en [[Tessel]] of-ezondrn wurn en tesoamn ne nieje proveensie [[Woatrlaand]] vörmn goat. Ok [[Lelystad]] hef nen greuten kaans hierbiej toogevoogd te worn.

== Rapport uut 2006 ==
In [[September]] [[2006]] war n rapport publisearn döar olden [[Unilever]] topman [[A. Burgmans]]. Völgns dee kommisie is disse proveensie nödig ömme de [[Raandstad]] internationoal wichtigere te kriejn.

Ok hef de Raandstad non pröbleamn mit bestuerlike filevorming. t Rapport zègt det de besluutvörming langesoam goat, woardöar de Raandstad zinne ekonomieske posisie verliert.

Ok in ne kommisie önner leaiding van [[Wim Kok]] wör an-edrung veur ne Raandstadproveensie.

== Kabinet [[Rutte]] 2011 ==
An t anfang van 2011 dènkn de proveensies [[Noord-Hollaand]], [Utrecht]] en [[Flevolaand]] an ne fusie van (deiln van) de drea proveensies. t Earste halfjoar wör ekèkn noar de veurdeiln en noadeiln van zoo ne fusie.

== Nömmern ==
As de Raandstadproveensie d'r kömt den he'w doar ne laandöppervlaakte van 8293 kwadroatkilomeeter en ne woatröppervlaakte van 3702 kwadroatkilomeeter. 't Tal van inwönners is den önnefear 7,6 miljoon, a't is in [[2005]]. Dit is biejnoa half t Neerlaandse tal van inwönners.

== Kiek ok noar ==
[[Raandstad]]

[[Kattegerie:Noord-Hollaand]]
[[Kattegerie:Zuud-Hollaand]]
[[Kattegerie:Flevolaand]]
[[Kattegerie:Utrecht]]
[[Kattegerie:Tweants artikel]]

[[fy:Rânestêdprovinsje]]
[[nl:Randstadprovincie]]
