[[File:Provincierandstad.jpg|thumb|right|300px|De Raandstadproveensie, woarbiej Goeree-Overflakkee noar Zeeland ebrach is.]]

De '''Raandstadproveensie''' is ne meugelike tookömstige superproveensie in [[Nederlaand]], bestoand uut [[Noord-Hollaand]], [[Zuud-Hollaand]], [[Utrecht (previnsie)|Utrecht]] en [[Flevolaand]]. In disse proveensie zeent dan veer van de vief grötste gemeanten van Neerlaand te veendn.

De proveensie Zuud-Hollaand har al an-egevn veur ne fusie van veer proveensies te wean. Ok Noord-Hollaand is veur, mear is dr ok bang veur det t dan n soart van achtntweentigst laand van Europa wörd, met mear as de helfte van t Neerlaandse [[BNP]] (Bruto Nationoale Predukt) in de haandn. Doarmet kan t dus ne monopolieposisie hebn.

De proveensie wil de [[Olympiese Spöln]] van [[2028]] binnhaaln en organiseern.

== Gebeed ==
[[File:Randstad.png|thumb|right|300px|Ne kaarte van de Raandstad.]]
t Precieze gebeed is nog nich heelmoal bekeand, mear dr zeent wal n poar verskilnde uutgaangspeuntn goande. Wal is bekeand det (deeln van) Noord-Holland, Zuud-Hollaand, Utrecht en Flevolaand drbiej komt. Ok t greune härte wörd n deil.

Woarskienlik geet [[Goeree-Overflakkee]] bie [[Zeelaand]], umdet dit ok al zo op de rechtevoortse kaartn an-egevn steet en kultureel en taolkundig meer mit Zeelaand van doon hef, as mit Hollaand.

De meuglikheaid besteet det de [[Köp van Noord-Hollaand]], de [[Noordoostpolder]] en [[Tessel]] of-ezonderd wordt en te hope ne nieje proveensie [[Waterlaand]] vörmen goat. Ok [[Lelystad]] hef ne grote kaans hierbie inbegrepn te wordn. [[Zeewolde]] is mear ericht op Gelderlaand en de Veluwe, dit zol wal es bie Gelderlaand könn goan heurn.

== Rapport uut 2006 ==
In [[september]] [[2006]] wör n rapport publiseerd deur n olden [[Unilever]] topman [[A. Burgmans]]. Volgens dee kommissie is disse proveensie neudig umme de [[Raandstad (gebeed)|Raandstad]] internasjonaal belangrieker te kriegn.

Ok hef de Raandstad non probleamn met besteurlike filevorming. t Rapport zegt det de besluutvörming troag geet, woardeur de Raandstad zinne ekonomiese posisie verlös.

Ok in ne kommisie onner leaiding van [[Wim Kok]] wör an-edrungn op ne Raandstadproveensie.

== Kabinet [[Mark Rutte|Rutte]] 2011 ==
An n anvang van 2011 dachen de proveensies [[Noord-Hollaand]], [[Utrecht (previnsie)|Utrecht]] en [[Flevolaand]] an n saamngoan van (deeln van) de dree proveensies. t Earste halfjoar wör ekekn noar de veurdeeln en noadeeln van zo ne fusie. In t noajoar van 2011 is nog altied neet dudelik of de Raandstadproveensie dr kömp, de gemeentn [[Noordoostpolder]] en [[Dronten|Drontn]] hebt in ieder geval an-egevn dat as de proveensie dr kömp dat ze lever biej [[Oaveriessel]] wilt heurn en [[Zeewolde]] hef an-egevn in dat geval lever bie [[Gelderlaand]] te heurn.<ref>http://www.omroepflevoland.nl/Nieuws/84673/flevoland-valt-uiteen-na-randstadfusie</ref>

== Siefers ==
As de Raandstadproveensie dr kömp dan he'w doar ne laandöppervlakte van 8293 kwadroatkilometer en ne wateröppervlakte van 3702 kwadroatkilometer. t Inwonnertal is dan ongevear 7,6 miljoon, per [[2005]]. Dit is bienoa de helfte van t Neerlaandse tal van inwonners.

== Kiekt ok noar ==
* [[Raandstad (gebeed)|Raandstad]]

== Referensies ==
<references/>

[[Kategorie:Noord-Hollaand]]
[[Kategorie:Zuud-Hollaand]]
[[Kategorie:Flevolaand]]
[[Kategorie:Utrecht]]
[[Kategorie:Tweants artikel]]
