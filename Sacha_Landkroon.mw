'''Sacha Landkroon''' ([[Grunnen (stad)|Grunning]], [[1984]]) is een [[Nederlaand|Nederlaandse]] dichter, schriever en [[spoken word|keunstenaor van 't espreuken woord]]. Sinds zomer 2017 zit e in de redactie van [[Drenthe|Drèents]] letterkundig tiedschrift ''[[Roet (tiedschrift)|Roet]]''. An dit tiedschrift levert e [[Nederlaands|Nederlaandstalige]] bijdrages, zoas besprekings van [[Drèents|Drèentstalig]] wark.

In 2009-2010 was e een jaor huusdichter van de [[Rieksuniversiteit Grunnen|Rieksuniversiteit Grunning]]. Mit Maarten Praamstra bracht hij de beste gedichten van alle huusdichters tussen 2001 en 2010 bij menare in 'Ideeën op sterk water' (2011).

Nao in 2015 't Hendrik de Vriesstipendium te winnen, kwaamp Landkroon in 2016 mit zien debuutbundel 'Terra Incognita'. Daorin beschref e zien ontwikkeling töt volwassene as een denkbieldige queeste deur verscheiden werelden.

Landkroon is wieder actief as organisator van 't jaorlijkse 'Winterdichters' in [[Eel]] en de verhalenwedstried 'Stuurloos', en zit in de jury van de [[Kunstbende]]. As keunstenaor van 't espreuken woord is e anesleuten bij [[Urban House Groningen]]. Daor koomt dichterije en meziek bij menare.

Wark van Landkroon hef in verscheiden tiedschriften estaone.

==Bronnen==
*[https://sachalandkroon.wordpress.com/ Sacha Landkroon zien webstee]

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel|Landkroon, Sacha]]
[[Kategorie:Nederlaandse schriever|Landkroon, Sacha]]
[[Kategorie:Literatuur|Landkroon, Sacha]]
[[Kategorie:Nedersaksiese kultuur|Landkroon, Sacha]]
