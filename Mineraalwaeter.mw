[[Ofbeelding:Drinking glass 00118.gif|mini|Mineraalwaeter mit bubbelend [[koolstofdioxide|koolzoergas]] derin]]
'''Mineraalwaeter''' is waeter daoras [[mineraal|mineralen]] in zitten die et waeter een specifieke smaek geven. [[Zolten]], [[zwevel|zwevelverbiendings]] en [[Gas (aggregatietoestaand)|gassen]] bin veurbielden van stoffen die in zok waeter opelost bin. Mineraalwaeter hej zowal zonder as mit (koolzoer)gas; in et leste geval is der spraoke van [[sodawater|sodawaeter]], [[gazeuse]], broeswaeter of spuitwaeter.

==Mineraalwaeter as drinkwaeter en om te baden==
Van mineraalwaeter wodt vanolds emiend dat et geneeskrachtige eigenschoppen hef. Vrogger reisden meensen naor bronnen toe om et veur de gezondheid te drinken. Bi'j de bronnen ontstunden vaeke [[kuuroord|kuuroorden]], mor daor gonk et meer om baden as om drinken. Joe in mineraalwaeter baden om therapeutische redens wodt [[balneologie]] enuumd. Mineraalwaeter om te drinken wodt vandaege de dag in flessen verkocht en kuj haoste overal kriegen. Over de hiele wereld bin der meer as vierduzend marken mineraalwaeter in de haandel; in [[Nederlaand]] en [[België]] bin ze et best in de kunde mit Spa, uut België.

==Roem gebruuk van de term==
Soms wodt de term 'mineraalwaeter' infermeel gebruukt veur koolzoerholdend flessenwaeter dat niet uut een mineraalholdende bron ofkomstig is. Der wodt dan ok vule waeter as 'mineraalwaeter' an de man ebracht intied dat et niet (biester) mineraalriek is. Veur de [[Europese Unie|EU]] is mineraalwaeter 'bacteriologisch gezond waeter mit as oorsprong een waetervlak of ondereerdse laag, ofkomstig van een bron die exploiteerd wodt deur ien of meer netuurlijke of keunstmaotige ontspringingspunten'.

==Versmeriging==
Krek as leidingwaeter kan mineraalwaeter verontreinigd wezen deur [[chemisch bestriedingsmiddel|bestriedingsmiddels]] die ze in de laandbouw gebruken, deur keunstmaotige [[zuutstof|zuutstoffen]] en deur [[geneesmiddel|medesienen]]. Via oppervlaktewaeter kunnen disse stoffen in et eerdoppervlak dringen en bronnen versmeren.

{{Dia|Dit stok is eschreven in et [[Stellingwarfs]] van de Kop van Overiessel.}}

[[Kategorie:Stellingwarfs artikel]]
[[Kategorie:Woater]]
