[[Bestaand:Oil well3419.jpg|right|thumb|Ja-knikker]]

'''Eerdeulje''' is n [[fossile braandstof]] dij wonnen wordt over de hule wereld. t Is ontstoan doe orgoanische stoffen, as oevven van [[prehistorie|prehistorische]] daaiern en [[plaanten]], onder sedimenten kwamen en deur de hoge druk en waarmte laangzoam veranderden ien de molekulen van [[alkanen|koolwoaterstoffen]]. Hierbie ontstoat ook [[methaan]]gas dat ook [[eerdgas]] nuimd wordt. Stainkool wordt ook op dizze manaaier vörmd.

In [[Nederlaand]] wordt eerdeulje wonnen ien [[Drenthe|Drìnt]] rond t loug [[Skoonebeek|Skonebeek]]. Doar stoan hier en doar nog n poar olle ''ja-knikkers''. Dit binnen n soort mesienes dij deur n ja-knikkende bewegen te moaken, de eulje oet de grond hoalt.

t Eulie dat ien Drìnt wonnen wordt is niks vergeleken bie t eulje dat ien t [[Middenoosten]] wonnen wordt. Ien [[Arabië|Arabische]] stoaten as [[Saoedi-Arabie]], [[Irak]], [[Iran]] en [[Koeweit|Koewait]] wordt t eulje asmis zölfs boven de grond vonden en binnen de euljebaronnen voak stoatsheufd. 

Van eerdeulje worden stoffen moakt/onttrokken as [[benzine]], [[kerozine]], [[plastic]]s, enzoveurt. Andere noamen veur eerdeulje binnen petrolium en ruwe eulje.

== Hìnwiezen ==
* [[Fossile braandstoffen]]
* [[Eerdgas]]
* [[Stainkool]]

{{dia|Schreven in t [[Westerkertaaiers]]}}

[[Kategorie:Grunnegs artikel]]
[[Kategorie:Braandstof]]
