'''Niebroek''' ([[Nederlaans|Nederlands]]: ''Nijbroek'') is n darp in de gemeente [[Voorst (gemeente)|Voorst]] in de [[Nederlaand|Nederlandse]] [[pervincie|provinsie]] [[Gelderlaand|Gelderland]]. t Ligt tussen de [[Veluwe]] en de [[Iessel]] an de Niebroekerweterink in de Niebroekerpolder. t Darp hef mit t butengebied derbie zo'n 700 inwoners.

De Niebroekerpolder was nao de ontginning n [[richterambt]]. In de Franse tied veranderde t richterambt in n [[gemiente (bestuur)|gemeente]] die op 1 jannewaori 1818 bie de gemeente Voorst edaon is.

== Geschiedenisse ==
In [[1328]] gaf graaf [[Reinald III van Gelre]] toestemming an ''Johannes Verenbartensoen'' en ''Martijn Willems'' um n grote moerassige wildernisse tussen de Veluwe en de Iessel te ontginnen. Hee gaf daorbie an dat t gebied 'Niebroeck' mos gaon heten. t Natte [[broek (landschap)|broekgebied]] dat veural uut [[rivierklei]] bestong wier ontgunnen volgens t [[verkaveling]]spatrone van n [[veenontginning]]. Niebroek wier n [[polder]] deur t anleggen van de Baekendiek, de Veluwsediek, de Kadiek, de Zeediek en de Vloeddiek. Enkele van zuud naor noord stromemde [[Weterink (watergang)|weteringen]] zörgden veur de ofvoer van kwel- en hemelwater dat kortbie [[Attem|Hattem]] in de Iessel eloosd wier. De dieken en weteringen zörgden der ok veur dat t gebied toegankelik was.   

Kenmarkend bint nog altied kavels die haoks op mekare staon, watergangen en wegen. Boerderiejen gingen langes de an-elegden dieken bouwen, vake op [[terp|pollen]]. An de Middendiek, die veural veur de ontsluting an-elegd was, wier n karke ebouwd en ontstong de darpskern van Niebroek. De gronden van de polder bint veurnamelik in gebruuk as gresland veur de [[melkveeholderieje]]. De haegen die vrogger massaal an-eplant wieren en as veekering dienden bint nao 1900 grotendeels verdwenen.

== Beziensweerdigheden ==
An de Vloeddiek ten noorden van t darp he'j n [[spuisluze|uutweteringsslusien]] van kort nao 1328. t Verkeerden in vervallen staot en wier daorumme nao bouwkundig onderzuuk in 1990 weer helemaole op-eknapt. De natuurstenen duker mit holten valschut is, ezien de laeftied, meugelik uniek in Nederland. t Darpskärksien stamt ok uut de 14e eeuw, in t gebouw bint muurschilderingen beweerd ebleven. n Antal grote negentiende-eeuwse herenboerderiejen rond t darp staon eregistreerd as gemeentelik monument of [[rieksmonument]].

== Foto-uutstalling ==
<gallery 200">
Bijvank Middeldijk 63 Nijbroek.jpg|Boerderieje ''De Bijvanck'' uut 1898
Dorpsgezicht met zuidzijde van de kerk op de achtergrond - Nijbroek - 20400412 - RCE.jpg|Niebroek in 1968
Aanzicht (1752) - Nijbroek - 20166287 - RCE.jpg|Boerderieje uut 1752 (foto 1967)
Nijbroek, de Hervormde kerk RM38058 positie1 foto4 2013-08-01 14.01.jpg|Hervörmde karke
</gallery>

{{Voorst}}
{{Dialekt|ovel|Teuge|Algemene Nedersaksiese Schriefwieze}}

[[Kategorie:Plaotse in Gelderlaand]]
