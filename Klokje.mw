[[Bestaand:Ratzeputz_in_glass.JPG|right|thumb|Klokje]]
n '''Klokje''' of n '''zeupie''' is n lutje glasje mit doarien n lutje houveulhaid staarke draank, ien Grunnen maisttieds [[jenever]] of [[braandewien]]. t Woord zeupie komt ook terug ien de oetdrokken ''koek en zopie'' bie t [[scheuvel]]lopen. Klokjes worden veuraal bie biezundere gebeurtenizzen dronken, môr ook ien klaindere houveulhaid op deurdeweekse oavenden. Veurbeelden van dit soort gelegenheden binnen n verjoardag, woar veuraal de ollere mìnsken jenever zoepen, traauwerijen, old en nij en ien Oostfraislaand t slachtfeest. 

n Aander noam veur n klokje is '''houstje'''. Ien vrougere tieden, dou elkenain aaits jenever ien hoes haar, schreef dokter wel ais veur om n klokje te nemen as medisien veur verkoldhaid of griep. Bie baaide zaiktes mout man voak housten, dus vandoar de noam houstje. Ook sègt man voak dat man van n klokje goud sloapen kin en ien gevaal van verkoldhaid of griep, ander dag zok weer goud vuilt. 

==Leegsaksisch==
*[[Grunnegs]]: 
**''klokje''
**''zeupie''
**''houstje''
*[[Tweants]]:
**''bortjen'' ([[Riesn]]: Sprek oet : ''BOdL-tjn'' of ''BOD-jn'', woarskienlik ne verbasterige van ''borreltje'')
**''kleaintjen'' (vake bitters, zo as [[Jägermeister]], [[Jagdbitter]] of ne lokale variaant)
**''kloarn'' (aait jeneawer: is duurzichtig, vandoar ''kloar'')

[[Kategorie:Grunnegs artikel]]

[[Kategorie:Drank]]
