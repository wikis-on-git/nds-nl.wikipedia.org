Et '''fransk''' (in de taal selvs: ''français'') is een romaanske taal dee vordkummen is üüt et [[Latien|latyn]]. Et fransk wordt spröäken in [[Frankriek|Frankryk]], [[Kannede|Kanada]] (vöäral in [[Quebec (perveensie)|Quebec]]), [[België|Belgie]] (vöäral [[Wallonië|Wallonie]] en [[Brussel|Brüssel]]), [[Luxemburg (laand)|Luxembörg]], [[Monaco]], [[Zwitserlaand|Switserland]], in vroggere franske kolonys en in de teagenswoordige oaversaeske gebeden van Frankryk. Ungeväär 274 miljoon meansken binnen et fransk machtig, wårvan umdeby 76 miljoon modertaalspreakers.

Et fransk wykt up een grout antal punten van de andere romaanske talen af. As eyrste hevt et fransk een vearegånde afslyting van morfologiske üütgangen. Ten tweyde hevt et fransk een grout antal breakings en klankveranderings, dee al in et [[oldfransk]] vöärkwammen en in et [[middelfransk]] döärevolueerd binnen. Ten darde hevt et een licht keltiske substråt (weaderumme te seen in een woord as quatre-vingt, "tachetig", letterlik "veer-twintig"; in de keltiske talen wordt der in twintigtallen teld) en een slim ingrypende germaanske, vöäral frankiske, superstråt, dat him under meyr ütert in de dubbele untkennings ''ne ... pas'', ''ne ... rien'', ''ne ... personne'' ens. 

Döärdat et fransk een geleevde taal was by de [[Europa|europääske]] elite rund de [[17e eeuw|17.]] tot de [[19e eeuw|19. eyw]], hevt et ouk düdelike spouren nålaten in et neadersassisk en et neaderlandsk. Een pår vöärbealden dårvan binnen: ''duusjen'' (doucher), ''avveceren'' (avancer), ''buro'' (bureau), ''parmetåsy'' (parentage), ''nivo'' (niveau), ''toilet'' (toilette), ''begasy'' of ''pakkasy'' (bagage).

Üüt et fransk binnen verskillende [[kreooltaal|kreooltalen]] untstån, een vöärbeald dårvan is et [[haitiaansk kreoolsk]]. 

==See ouk==
{{interwiki|kode=fr|naam=Franske}}
*[[Waols|Wålsk]]
*[[Normandies|Normandisk]]

{{Begin|stl}}
{{Dialekt|stl||Nysassiske Skryvwyse}}

[[Kategorie:Romaanse taal]]
[[Kategorie:België]]
[[Kategorie:Frankriek]]
[[Kategorie:Luxemburg (laand)]]
[[Kategorie:Zwitserlaand]]
[[Kategorie:Waalnlaand]]
