Et '''Fraans''' (in de taal zels: ''français'') is een romaanske tael die votkommen is uut et [[Latien]]. Et Fransk wodt praot in [[Frankriek]], [[Kannede|Kanada]] (veural in [[Quebec (perveensie)|Quebec]]), [[België|Belgie]] (veural [[Wallonië|Wallonie]] en [[Brussel (stad)|Brüssel]]), [[Luxemburg (laand)|Luxembörg]], [[Monaco]], [[Zwitserlaand|Zwitserlaand]], in vroggere Fraanse kolonies en in de tegenwoordige overzeegebieden van Frankriek. Ongeveer 274 miljoen meensken bin et Fraans machtig, waorvan zowat 76 miljoen memmetaelpraoters.

Et Fraans wiekt op een groot antal punten van de ere romaanse talen of. As eerste het et Fraans een verregaonde ofslieting van morfologische uutgaangen. Ten twiede het et Fraans een groot antal brekings en klaankveraanderings, die al in et [[Ooldfraans]] veurkwammen en in et [[Middelfraans]] deurevolueerd bin. Ten darde het et een licht keltisch substraot (wederomme te zien in een woord as quatre-vingt, "tachentig", letterlik "vier-twintig"; in de keltische taelen wodt d'r in twintigtallen teld) en een slim ingriepende Germaanse, veural Frankische, superstraot, dat him onder meer utert in de dubbele ontkennings ''ne ... pas'', ''ne ... rien'', ''ne ... personne'' ens. 

Deurdat et Fraans een veul bruukte tael was bie de [[Europa (werelddeel)|Europese]] elite rond de [[17e eeuw|17.]] tot de [[19e eeuw|19. ieuw]], het et ok dudelike sporen naolaoten in et Nedersaksisch en et Nederlaans. Een paor veurbeelden daorvan bin: ''doesen'' (doucher), ''aveseren'' (avancer), ''buro'' (bureau), ''parmetaosie' (parentage), ''nivo'' (niveau), ''toilet'' (toilette) of ''bagage'' (bagage).

Uut et Fraans bin verschillende [[kreooltaal|kreooltaelen]] ontstaon, een veurbeeld daorvan is et [[haitiaans kreools]]. 

==Veerder kieken==
{{interwiki|kode=fr|naam=Fraans}}
*[[Waols]]
*[[Normandies]]

{{Begin|stl}}
{{Dialekt|stl}}

[[Kategorie:Romaanse taal]]
[[Kategorie:België]]
[[Kategorie:Frankriek]]
[[Kategorie:Luxemburg (laand)]]
[[Kategorie:Zwitserlaand]]
[[Kategorie:Waalnlaand]]
