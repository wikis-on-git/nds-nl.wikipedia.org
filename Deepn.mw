[[Ofbeelding:Diepenheim, Huis Diepenheim RM12880 foto6 2015-08-22 10.20.jpg|thumb|right|260px|[[Hoes van Deepn]], een van de zes kasteeln um Deepn]]
[[Image:Johanneskerk Diepenheim.jpg|thumb|right|260px|De Neerlands-Hervörmde Johanneskoarke in Deepn]]
'''Deepn''' ([[Nederlaands|Hollaands]]: Diepenheim) is kleain pleatsken in de gemeante [[Hof van Tweante]] (2001), in t zuud-westn van [[Tweante]]. Vuurdet de gemeante Hof van Tweante besteun was Deepn zelf ne gemeante. Deepn steet bekeand um zinne beeldnde keunst en um zinne [[kasteel|kasteeln]]. In t verleedn wör Deepn al n moal verkeuzn tot "Greunste Gemeante van Neerlaand" en hef dus völle natuur te beedn.

==Geskiedenisse==
t Stèdken Deepn is één van de euldste van Tweante. t Is ontstoan oet de [[hearlikheaid]] Deepn, wat sleug op de Hearn van Deepn. In de tweede helfte van t 12e joarhonderd wör Deepn van de Groawn van Dahl, duurdèt Regenwice van Diepenheim doar bie in trouwdn. In [[1331]] wör Deepn verkoch an de [[bisschop|bisskop]] van [[Sticht Utrecht|Utrech]].<br />
In [[1224]] wör n kapel van t Hoes van Deepn verheewn tot parochiekoarke, en t laand wat doarbie heurdn wör of enömn van de parochie van [[Maarkel|Moarkel]], woer t eerst an heurdn. De koarke richtn zik op n Heligen Johannes n Deuper. Rechtevoort is t ne [[Neerlaands-hervörmd|Neerlaands-Hervörmde]] koarke.<br />
Duur de [[Reformasie]] gungn de leu oet Deepn oawer op t [[Protestantisme]], mear de [[noaberskop]] [[Markvelde]], wat ook an Deepn heurdn, bleef [[Rooms-Katholieke Karke|Rooms-Katholiek]].
De Industrialisasie van t 19e joarhonderd is an Deepn vuurbie egoan. Doarumme is Deepn nog aait t kleainste stèdken van Tweante, en wörd duur de inwonners doarumme leefhebnd ''Stedeken'' eneumd. <br />
Vuural duurdet r zovölle kasteeln um Deepn hen ligt, hef t nog aait n laandelik karakter, en beent de meeste leu tot in t 20e joarhonderd boer ebleewn.<br />
Deepn hef wellich nooit offisjele Stadsrechn ekreegn, mear n Hear van Deepn skient n papier te hebn eskreewn wat Deepn tot stad verkloardn, mear dit papier is woarskeainlik in [[1597]] in n grootn braand verlöarn egoan. In [[1602]] is n niej stadrecht oet eskreewn in de vörm van t nieje stadsbook.

==Toerisme==
t Toerisme is vuural baseerd op de 6 kasteeln dee at doar stoat, en de watermölle [[Den Haller]], den at al in t 12e joarhonderd in de beuke neumd wör. Disse mölle gebrok t water oet de [[mölnbekke]]. Wieters beent dr verskeaidene keunstrieges en antiekweenkels te veendn.

==Oet Deepn==
*[[André Manuel]] - ''Komiek, akteur en leedkesskriewer''
*[[Annie Schreijer-Pierik]] - ''politiekvrouwe''

==Oetgoande verbeending==
*[http://www.vvvdiepenheim.nl/ VVV Deepn ''(Hollaands)''] 

{{Hof van Tweante}}

[[Kategorie:Tweants artikel]]
[[Kategorie:Plaatse in Oaveriessel]]
[[Kategorie:Vroggere gemiente in Oaveriessel]]
[[Kategorie:Hof van Tweante]]
