[[Ofbeelding:Lüneburger Heide 006.jpg|thumb|270px|Jeneverbezenstruuk]]
[[Ofbeelding:Juniperus communis at Valjala on 2005-08-11.jpg|thumb|270px|Jeneverbezen]]
De '''jeneverbees''' ([[Latien]]: ''Juniperus communis'') is een van de inheemse [[coniferen]] in de [[Benelux]].

== Verklaoring van de naam ==
De naam jeneverbees is een verbastering van 't [[Latien]]se ''juniperus'' dat samen-esteld is uut ''junior'' = ''de jongere'' en ''parere'' = ''verschienen''. Dit slaot op de jonge bezen die reeds verschienen veurdat de riepere bezen of-evallen bin.<ref>Hüsstege G. (1976). ''Zakflora voor bos en heide.'' Helmond/Antwerpen: Uitgeverij Helmond/Standaard Uitgeverij.</ref> De drank [[jenever]] dankt zien naam an disse bees. 

=== Naamsverwarring ===
In [[Vlaanderen]] wort de [[aolbeze|aolbees]], [[Rooie beze|rooie bees]] of [[zwarte beze|zwarte bees]] verkeerd ok wel es jeneverbees eneumd.

== Algemeen ==
De jeneverbees is tweehuzig; der bin dus mannelijke en vrouwelijke [[planten]]. 't Riepen van de bezen strekt zich uut over twee jaor. De vrouwelijke zaodschubben vormen in 't eerste jaor zwartblauwe (schien)bezen. Nao de [[wienter|overwientering]] worren ze donkerblauw. De struuk kan tot 10 meter hoog worren.

== Ekelogische betekenis ==
Jeneverbees kump in [[Nederlaand|Nederland]] veur op arme [[zaandverstuving|zandverstuvingen]] en heedlandschappen. Der vient op hejen niet veul netuurlijke verjonging plaots. Dit kump onder meer deurdat de bojem verzuurt en de zaojen steeds minder kiemkrachtig blieken. De jeneverbees leef in [[symbiose]] mit een schimmel, bie ofwezigheid van disse schimmel kiemt de jeneverbees slecht. De schimmel kan niet goed tegen verzuring van de bojem. In terreinen waor de invleud van mest is terug-edrongen bliekt de jeneverbees bie enige rust goed te kiemen.

De jeneverbees is de enigste boomsoort in Nederland die op de Nederlanse Rooie liest van planten staot as algemeen veurkommend, maor stark of-eneumen. De boom is in Nederland wettelijk bescharmd. Een groot deel van de Nederlanse exemplaoren greuien op de [[Veluwe]] en in [[Drenthe]] (kiek bie Nedersaksisch veur de Drentse naamgeving). Der is een restpopelaosie in [[Limburg (Nederlaand)|Limburg]]. Veur 't voortbestaon van de jeneverbees is 't belangriek dat der genog exemplaoren in de buurt staon en dat ze vrie staon; de [[wiend]] moet veural tiejens de bleui vrie spel hen.

== Veurkommen ==
Jeneverbezen worren tegensworig in de meeste gevallen as alleenstaonde struken an-etröffen. Zeldzaam bin de jeneverbezenbossen waorbie je verschillende exemplaoren drong op mekaar hen staon. Op de [[Veluwe]] langes de weg van [[Otterlo]] naor [[Schaorsbargen]] ligt een jeneverbezenbos. De bos ligt gedeeltelijk in 't [[Nationaal Park De Hoge Veluwe]]. 't Is een unieke plaots, umdat de jeneverbezen hier drong op mekaar staon.

Enkele plekken waor ze nog staon: 

* [[Sallaanse Heuvelrugge|Sallanse Heuvelrug]] (Noetselerbarg)
* Stakenbarg (bie [[Elspeet]] op de [[Veluwe]])
* Vierhoutense Heed (bie [[Vierhouten]] op de [[Veluwe]]). Disse jeneverbezenpopelaosie is onlangs deur Europese subsidie ontdaon van andere bomen en struken, die de ontwikkeling van de jeneverbezen in de weg stungen.
* Otterlo (deels in 't [[Nationaal Park De Hoge Veluwe]] en deels in de bos bie [[Otterlo]])

Een biezondere popelaosie jeneverbezen ko-j tot [[1995]] vienen in 't Caitwickerzand tussen [[Kodek|Kootwiek]] en [[Niej-Milligen]] (Veluwe). In 1995 was der in 't gebied een grote bosbrand, die zwat de hele jeneverbeespopelaosie in vlammen dee opgaon.

== Gebruuk ==
De jeneverbees bevat oliën die wel gebruukt worren in badolie. Ok worren de bezen in [[jenever]] en [[Bénédictine]] gebruukt as smaakmaker.

De edreugde bezen worren as [[kruud]] gebruukt in bieveurbeeld [[marinaoje]]s veur wild. Ok [[zuurkool]] wort tredisioneel mit jeneverbezen ekruud. De edreugde bezen bin vaak in de supermarkt te koop. Naost de bezen worren ok de blaojen gebruukt, bieveurbeeld bie 't grillen van vis.

== Uutstalling ==
<gallery>
Ofbeelding:Koeh-082.jpg
Ofbeelding:Illustration Juniperus communis0.jpg
</gallery>

== [[Nedersaksisch]] ==
* [[Drèents]]: 
** ''dambeer''
** ''dankberbei'', 
** ''heidewachtel''
** ''iberen''
* [[Sallaands]]: ''dampol''
* [[Veluws]]: 
** ''jeneverbe<small>(</small>e<small>)</small>s, ''-beze''
** ''dammestruke'' ([[Attem]])
** ''dammel'' ([[Wenum-Wiesel]])
** ''dommelholtbussien'' ([[Emst]])
** ''damper'' ([[Elburg]], [[Oldebroek]])
** ''damperpolle'' ([[Oldebroek]], [[Wezep]])
** ''wakel'' ([[Armelo]])
** ''wacholder'' ([[Apeldoorne]])

== Uutgaonde verwiezing ==
* [http://www.soortenbank.nl/soorten.php?soortengroep=flora_nl&record=Juniperus+communis SoortenBank.nl - beschrieving en ofbeeldingen]

== Rifferenties ==
<references />

{{Dia|Disse pagina is eschreven in 't '''Vierhoutens'''}}
{{commons|Juniperus communis}}

[[Kattegerie:West-Veluws artikel]]
[[Kattegerie:Plaante]]

[[bar:Kranewit]]
[[bat-smg:Ieglis]]
[[bg:Обикновена хвойна]]
[[bs:Smreka]]
[[ca:Ginebre comú]]
[[cs:Jalovec obecný]]
[[csb:Zwëczajny jałówc]]
[[da:Almindelig ene]]
[[de:Gemeiner Wacholder]]
[[en:Juniperus communis]]
[[es:Juniperus communis]]
[[et:Harilik kadakas]]
[[eu:Ipar-ipuru]]
[[fi:Kataja]]
[[fr:Genévrier commun]]
[[gl:Xenebreiro]]
[[hr:Obična borovica]]
[[hsb:Holanski jałorc]]
[[hu:Közönséges boróka]]
[[it:Juniperus communis]]
[[ja:セイヨウネズ]]
[[lt:Paprastasis kadagys]]
[[lv:Parastais kadiķis]]
[[nl:Jeneverbes]]
[[nn:Eine]]
[[no:Einer]]
[[oc:Juniperus communis]]
[[pl:Jałowiec pospolity]]
[[pms:Juniperus communis]]
[[pt:Zimbro-rasteiro]]
[[ru:Можжевельник обыкновенный]]
[[se:Reatká]]
[[sk:Borievka obyčajná]]
[[sl:Navadni brin]]
[[sv:En]]
[[tr:Adi ardıç]]
[[uk:Ялівець звичайний]]
[[zh:欧洲刺柏]]
