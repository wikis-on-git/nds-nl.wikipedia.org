[[Image:Lüneburger Heide 006.jpg|thumb|270px|Jeneverbezenstruuk]]
[[Image:Juniperus communis at Valjala on 2005-08-11.jpg|thumb|270px|Jeneverbezen]]
De '''jeneverbes''' (''Juniperus communis'') is een van de inheemse [[coniferen]] in de [[Benelux]].

==Verklaoring van de naam==
De naam jeneverbes is een verbastering van 't [[Latien]]se ''juniperus'' dat saomen-esteld is uut ''junior'' = ''de jongere'' en ''parere'' = ''verschienen''. Dit slaot op de jonge bezen die reeds verschienen veurdat de riepere bezen of-evallen bun.<ref>Hüsstege G. (1976). ''Zakflora voor bos en heide.'' Helmond/Antwerpen: Uitgeverij Helmond/Standaard Uitgeverij.</ref> De draank [[jenever]] dankt zien naam an disse bes. 

===Naamsverwarring===
In [[Vlaonderen]] wort de [[aolbeze|aolbes]], [[Rooie beze|rooie bes]] of [[zwarte beze|zwarte bes]] verkeerd ok wel es jeneverbes eneumd.

== Algemeen ==
De jeneverbes is tweehuzig; d'r bun dus mannelijke en vrouwelijke [[plaanten]]. 't Riepen van de bezen strekt zich uut over twee jaor. De vrouwelijke zaodschubben vormen in ut eerste jaor zwartblauwe (schien)bezen. Nao de [[wienter|overwientering]] wonnen ze donkerblauw. De struuk kan tot 10 m hoog wonnen.

== Ekelogische betekenis ==
Jeneverbes kump in [[Nederlaand|Nederland]] veur op arme [[zaandverstuving]]en en heedlaandschappen. D'r vient op 't ogenblik minnig tot gien netuurlijke verjonging plaots. Dit kump onder meer deurdat de bojem verzuurt en de zaojen steeds minder kiemkrachtig blieken. De jeneverbes leef in [[symbiose]] mit een schimmel, bie ofwezigheid van disse schimmel kiemt de jeneverbes slecht. De schimmel is slecht bestand tegen verzuring van de bojem. In terreinen waor de invleud van mest is terug-edrongen bliekt de jeneverbes bie enige rust goed te kiemen.

De jeneverbes is de enigste boomsoort in Nederland die op de Nederlanse Rooie liest van plaanten staot as algemeen veurkommend, maor stark of-eneumen. De boom is in Nederland wettelijk bescharmd. Een groot deel van de Nederlanse exemplaoren greuien op de [[Veluwe]] en in [[Drenthe]] (kiek bij Nedersaksisch veur de Drentse naamgeving). D'r is een restpopelaotie in [[Limburg (Nederlaand)|Limburg]]. Veur 't vortbestaon van de jeneverbes is 't belangriek dat d'r genog exemplaoren in de buurt staon en da-ze vrie staon; de [[wiend]] moet mit name tiejens de bleui vrie spel hen.

== Veurkommen ==
Jeneverbezen wonnen tegenwoordig in de meeste gevallen as solitaire struken an-etröffen. Zeldzaom bun de jeneverbezenbossen waorbie je diverse exemplaoren vlakbie mekaar antreffen. Op de [[Veluwe]] langs de weg van [[Otterlo]] naor [[Schaorsbargen]] ligt een jeneverbezenbos. De bos ligt gedeeltelijk in 't [[Nationaal Park De Hoge Veluwe]]. 't Is een unieke plaots, umdat de jeneverbezen hier dichtbie mekaar staon.

Enkele plekken waor disse nog te vienen bun: 

- [[Sallandse Heuvelrug]] (Noetselerbarg)

- Staokenbarg (bie [[Elspeet]] op de [[Veluwe]])

- Vierhoutense Heed (bie [[Vierhouten]] op de [[Veluwe]]). Disse jeneverbezenpopelaotie is onlangs deur Europese subsidie ontdaon van are bomen en struken, die de ontwikkeling van de jeneverbezen in de weg stungen.

- Otterlo (deels in het [[Nationaal Park De Hoge Veluwe]] en deels in de bos bie [[Otterlo]])

Een biezondere popelaotie jeneverbezen ko-j tot [[1995]] vienen in 't Caitwickerzaand tussen [[Kodek|Kootwiek]] en [[Niej-Milligen]] (Veluwe). In 1995 was der in 't gebied een grote bosbraand, die vriewel de hele jeneverbespopelaotie in vlammen dee opgaon.

== Gebruuk ==
De jeneverbes bevat oliën die wel gebruukt wonnen in badolie. Ok wonnen de bezen in [[jenever]] en [[Bénédictine]] gebruukt as smaakmaker.

De edreugde bezen wonnen as [[specerie]] gebruukt in bieveurbeeld [[marinade]]s veur wild. Ok [[zuurkool]] wort tredisioneel mit jeneverbes ekruud. De edreugde bezen bun vaak in de supermarkt te koop. Naost de bezen wonnen ok de blaojen gebruukt, bieveurbeeld bie 't grillen van vis.

==Nedersaksisch==
*[[Drèents]]: ''dambeer'', ''dankberbei'', ''heidewachtel'', ''iberen''
*[[Veluws]]: ''jeneverbees'', ''jeneverbeze'', ''jeneverbes''

==Illestraoties==
<gallery>
Ofbeelding:Koeh-082.jpg
Ofbeelding:Illustration Juniperus communis0.jpg
</gallery>

==Uutgaonde verwiezing==
* [http://www.soortenbank.nl/soorten.php?soortengroep=flora_nl&record=Juniperus+communis SoortenBank.nl - beschrieving en ofbeeldingen]

{{Dia|Disse pagina is eschreven in 't '''Vierhoutens'''}}
{{commons|Juniperus communis}}

[[Kattegerie:West-Veluws_artikel]]
[[Kattegerie:Plaante]]

[[ca:Ginebre comú]]
[[cs:Jalovec obecný]]
[[da:Enebær (Juniperus communis)]]
[[de:Gemeiner Wacholder]]
[[en:Juniperus communis]]
[[es:Juniperus communis]]
[[et:Harilik kadakas]]
[[fr:Genévrier commun]]
[[hu:Boróka]]
[[lt:Paprastasis kadagys]]
[[nl:Jeneverbes]]
[[oc:Juniperus communis]]
[[pl:jałowiec pospolity]]
[[pms:Juniperus communis]]
[[pt:Zimbro-rasteiro]]
[[sk:Borievka obyčajná]]
[[sl:Navadni brin]]
[[fi:Kataja]]
[[sv:En]]
[[tr:Adi ardıç]]
[[uk:Яловець звичайний]]
