''Een'' '''internet''' is een [[computernetwärk]] dät verschillende netwärken verbient. Äs [[eigennaam]] is '' 't'' '''internet''' (ok wel 't '''draod''' of 't '''net''' eneumd) een iezig groot internationaal systeem dät veur iederene mit een [[komputer|computer]] en een [[modem]] open-esteld is. 't Grootste internet wereldwied kennen wiele daorummme ok as '' 't'' internet.

't Internet besteet al vanof [[1969]] en is ontwörpen in [[Verienigde Staoten van Amerika|Amerika]]. 't Steet op 't mement nog de heeltied onder 't beheer van de VS. Der is de of-elopen tied iewig lange over epraot um 't internet onder 't beheer te zetten van een orgenisasie, mä de VS hef zich tot noe toe der nog hevig tegen verzet. 

Op 't internet vie-j onder andere (infermetieve) [[webstee|websteeën]]. Je kunt der kleunen (ok wel ''chatten'' eneumd) en kennismaken mit alderhaande mensen. Dit contact kan veule verdelen hebben, mä 't internet hef zo ok zien schaoduwzied en zurgt ok veur nieje preblemen: zo bint der de leste jaoren een groot antal ontvoeringen ewest. Wieder ku-j [[lienpost|e-post/e-mail/lienpost]] bekieken en versturen en nog een kwak andere zaken.

[[Kategorie:Oost-Veluws artikel]]
[[Kategorie:Internet| ]]
