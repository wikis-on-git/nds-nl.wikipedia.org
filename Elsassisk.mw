[[Bestaand:Westelike_Opperduitse_taalgebied.png|rechts|duum|288x288px|Et taalgebeed van et westelik upperdüütsk. <br /><br />Et gebeed van et elsassisk ligt in et ousten van Frankryk
{{Kaortlegenda|#df0000|[[Swabisk]] (25)}}
{{Kaortlegenda|#ff4242|[[Neaderalemannisk]] (26)}}
{{Kaortlegenda|#ff6c6c|Elsassisk (27)}}
{{Kaortlegenda|#b00000|[[Hougalemannisk]] (28)}}
{{Kaortlegenda|#8a0000|[[Hougstalemannisk]] (29)}}
{{Kaortlegenda|#8080ff|Noordbaiersk (30)}}
{{Kaortlegenda|#b3b3ff|Centraalbaiersk (31)}}
{{Kaortlegenda|#5e5eff|Süüdbaiersk (32)}}
]]
'''Elsassisk''', ouk wel '''elsasserdüütsk''' (''Elsässerditsch''), is een versameling plaatselike varianten van et [[Hoogduuts|hoogdüütsk]]. Et elsassisk is een form van [[neaderalemannisk]] dee vöärnamelik in de [[Elsas]] - een gebeed dat in ståtkündig upsicht by [[Frankriek|Frankryk]] höyrt - espröäken wordt.

Howel der vake oaver elsässerditsch oftewel elsassisk as eyn [[dialekt]] espröäken wördt, hevt in warkelikheid so'n beetjen elk darp of elke stad een eigen dialekt, krekt as by et [[Nedersaksisch|sassisk]] en et [[limbörgsk]] et geval is. De verskillen tüsken disse dialekten künnen årdig grout weasen, sodat et kan vöärkummen dat spreakers van verskillende elsassiske dialekten (byvöärbeald üüt de ümgeaving van et noordelike [[Stråtsbörg]] en dee van et südelike [[Mulhouse|Mülhüsen]] (fransk: ''Mulhouse''; düütsk: ''Mühlhausen'') mekare wat lastiger begrypen.

Et kümt, vöäral in kleinere darpen, noch altyd vöär dat kinders in et elsassisk groutebröcht wörden, en eyrst up skule in anraking kummen mid et [[fransk]].

== Gebrüük ==
[[Bestaand:Duits.jpg|links|duum|250x250px|<center>'' '''-- ET DÜÜTSKE TAALLANDSKAP --'''''<br /><br /> De perifery van et düütsk</center>]]
Volgens een study wåroaver de ''Dernières Nouvelles d'Alsace'' in 2001 berichtede, beskouwt 61 percent van de inwuners van de Elsas sik as elsassisk spreakend. Dårenteagen gebrüükt amper een kwart van de jungelüde in de Elsas noch af en to höär streaktaal, en noch mär vyv percent van de beginnende basisskuulkinders hevt kennis van et elsassisk.

Et plaatselike dialekt wördt vöäral noch up et platteland in et noorden en noordwesten gebrüked, under de buren, of by beropen wårin se mid et publik in anraking kummen. Noch halverweagen de 20. ey kun neagentig percent van de bevolking elsassisk en/of hougdüütsk verstån.
[[Bestaand:Kerchplatz_Ense.jpg|rechts|duum|280x280px|Tweytalig stråtnaambord in [[Ensisheim]]]]
Stråtnaamborden in de Elsas binnen vake tweytalig in et fransk en et elsassisk; sumtyds wörden ouk de olde düütske stråtnamen nåst de nye franske gebrüked. Teagenswoordig binnen der ouk plaatsnamen in et elsassisk nåst de ambtelike franske name, so as in et geval van Steynbörg (fransk: ''Steinbourg''; elsassisk: ''Steiweri'').

Döärdat tweytaligheid döär de regering van de Elsas as een ekonomisk winstpunt eseen wördt, kümt et tweytalig underwys aldöär meyr in de belangstelling.

== Autöörs ==
De bekendste skryvers in et elsassisk binnen René Schickele, Jean Egen, Auguste Wackenheim en André Weckmann. See geaven höär warken üüt in et fransk, hougdüütsk en elsassisk. Weckmann beskrivt in syn gedichten de tragedy van de elsasser identiteit en et dialekt.

== Enkele woorden in et elsassisk ==
{| class="wikitable"
!Neadersassisk
!Elsassisk
!Hougdüütsk
!Fransk
|-
|aerde
|Arda
|Erde
|terre
|-
|heamel
|Hemmel
|Himmel
|ciel
|-
|water
|Wàsser
|Wasser
|eau
|-
|vüür
|Fihr
|Feuer
|feu
|-
|man
|Mànn
|Mann
|homme
|-
|vrouw
|Fràui
|Frau
|femme
|-
|eaten
|assa
|essen
|manger
|-
|drinken
|trenka
|trinken
|boire
|-
|grout
|groos
|groß
|grand(e)
|-
|klein
|klai
|klein
|petit(e)
|-
|nacht
|Nàcht
|Nacht
|nuit
|-
|dag
|Tààg
|Tag
|jour
|}

{{Dialekt|wvel||Nysassiske Skryvwyse}}

[[Kategorie:Duutse streektael en dialekt]]
