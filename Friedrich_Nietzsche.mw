[[Bestand:Nietzsche1882.jpg|thumb|Friedrich Nietzsche in 1882]]
'''Friedrich Wilhelm Nietzsche''' ([[Röcken]], [[15 oktober]] [[1844]] – [[Weimar (Thüringen)|Weimar]], [[25 augustus]] [[1900]]) was een bereumde en invloedrieke [[Duutslaand|Duutse]] [[filosofe]] en [[filologie|filoloog]].

== Leef'msloop ==
Nietzsche wed eboor'n ten zuudwest van Leipzig. Hi-j was de zönne van Karl Ludwig Nietzsche, disse kearl was 'n [[dominee]], en is störf'm op [[30 juli]] [[1849]]. In [[1850]] verhuuz'n de fimilie noar [[Naumburg (Saale)|Naumburg]]. De zusse van Nietzsche [[Elisabeth Förster-Nietzsche|Elisabeth]], die noa zien dood een belangrieke röl hef espeult bi-j de receptie van zien wark, was twiej joar jönger. Hi-j brach 't grootse deel van zien vrogger joar'n deur tuss'n vief vrouwluu: zien moe Franziska, Zien jönger zusse Elisabeth, zien opoe van moe's kaante, en twiej onnetrouwde meuj's.

Nietzsche studeer'n körte tiet [[theologie]] an de universiteite van Bonn, mar gung aover op [[filologie]] en raakte vertrouwd mit de klassieke literatuur an filosofie. Hi-j vervöl'ng die studie an de universiteite van Leipzig. In 1869 wed 'e in [[Bazel-Stad|Bazel]] [[hoogleraar]] an de universiteite van Bazel.

De mieste deskundig'n gung'n er tot veur kört van uut dat de geestlukke oftaokeling die 'm de leste tien joar van zien leef'm onproductief maak'n, het gevölg was van 
syfilis. Recente weet'nskappelukke inzich'n hebt hieran tiefel ezei'jd, annezien bi-j syfilitische dementie de dood deurgoans intrudt tuss'n de drieje en de vier joar noadat de bacterie de harsens hef an 'etas, terwol Nietzsche vanof de ierste symptoo'm van zien woanzin nog elf joar te leef'm had. Ok hef niemaand ooit de diagnose 'esteld dat Nietzsche an syfilis leud.

Noa joar'n zieke op berre te hebb'm lee'ng overlu'jd Nietzsche op 55-joarige leeftiet.

{{Dialekt|sdz}}
