'''Reinhard Franz Hahn''' (ok ''Ron Hahn'' enuumd, skrieversname ok ''Franz Brookmann'') is een Duuts-Austraals-Amerikaanse taalkundige, skriever ien en anfieteraor van 't Nedersaksisch.

Hahn is ien Hamborg geboren en opegruuid. Hi'j warkt an de University of Washington en holdt hum daor bezig mit kleinere talen ien [[Azië]] en [[China]]. Op internet zetten hi'j ien [[1995]] de mailinglist ''[[Lowlands-l]]'' op, ewi'jd an [[West-Germaans]]e taalvariaanten die as ien de lege laanden bi'j de [[Noordzee]] en de [[Oostzee]] bint ontstaon of daorvan ofstamt, zoas [[Nedersaksisch]], [[Nederlaands]], [[Engels]], [[Schots]] en [[Afrikaans]].

Ien [[1998]] heff Hahn de twiede pries ewunnen ien de jaorlijks uutereikte [[Platduuts]]e [[Freudenthal-Pries]] mit ''Vadderland - Vadderspraak, un annere Riemels ahn Riem'' (Vaoderlaand - vaoderspraoke, en aandere riemsels zunder riem). Ien [[1999]] kreeg e samen mit [[Hellmer Stumberg]] de eerste pries veur de gedichten ''elektroonsche elegien - lyrik för de jaardusendwenn''.

Ien meert 2008 kreeg Hahn van de [[Vlaondern|Vlaomse]] minister van cultuur [[Bert Anciaux]] een medallie veur zien bemuienissen veur de bekendheid van de Nederlaanse taal en verwante talen.

== Waarken ==
* ''Spoken Uyghur'' (1991, Seattle: University of Washington Press)

== Webstees ==

* [http://www.sassisch.net/ Webstee van Franz Brookmann] (Platduuts, Engels)
* [http://www.lowlands-l.net/ List Lowlands-l] (verskeiden spraoken)
* [http://lowlands-l.net/plattewelt/ Nu is de Welt platt] (verskeiden spraoken)
* [http://lowlands-l.net/grammar/ Drempels un Tegels vun’t Neddersassische] (Nedersaksisch grammatik, ien Duuts en Engels)
* [http://lowlands-l.net/groth/ So herrli klingt mi keen Musik un singt keen Nachdigal] (Riemsels van Klaus Groth met Engelse vertalingen)

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel|Hahn, Reinhard F.]]
[[Kattegerie:Platduutse schriever|Hahn, Reinhard F.]]
[[Kattegerie:Nedersaksische cultuur|Hahn, Reinhard F.]]

[[nds:Reinhard F. Hahn]]
