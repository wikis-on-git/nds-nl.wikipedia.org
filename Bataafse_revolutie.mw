Onder de '''Batoafsen Revolusie''' wödt den politeeken, socioalen en kulturele umwentelingen in de Noordeleken Nederlaanden an et end van den [[18e eeuw|18den eeuwe]] verstoan. Soamen met den [[Napoleon Bonaparte|napoleontischen]] tied, neumt wi-j dit tiedvak ok wal den [[Fraansen tied in Nederlaand|''Fraans-Batoafsen'' tied]] ([[1795]]-[[1815]]).

==Orangisten==

Net as in andere dealen van [[Europa (continent)|Europa]] greujden end [[18e eeuw|18den eeuwe]] in den [[Republeek]] den wens noar nen eerleker bestuur en nen meer geliekeren moatschoppi-je. Zo greujden den binnelaandsen verdealdheid in Nederlaand. [[Orangisme (Republeek)|Orangisten]], dee stadholder [[Willem V van Oranje-Nassau|Willem V]] meer macht wollen geaven, stoanden teggenoaver [[patriotten]] die, onder invloed van de Franse ideeën van [[de Verlichting]] en den [[Amerikaansen Revolusie]], nen meer [[democratie|democratischen]] regeringssysteem wollen. Boavendeen bevonden et laand zich in nen deepen economischen, en doardeur ok nen ontmoodigenden, toostaand. Toon Nederlaand noa Frankriek et tweeden laand was dat den [[Vereanigden Stoaten]] erkende, verkloarden den Britten Nederlaand den krieg. Dizze [[4den Engelsen oorlog]] ([[1780]]-[[1784]]) was nen groten klap veur den handel en nieverheid.

==Patriotten==

In [[1786]] en [[1787]] leep den toostaand uut de hand. [[Patriotten]] dee  herstel wollen van et anzeen dat den Republeek in den 17den eeuwe gekend had, richtten oaveral [[exercitiegenootschap]]pen op, zoas in [[Hattem]], hetwelk doar under leiding stoand van [[Herman Willem Daendels|Daendels]]. Tussen [[1783]] en [[1787]] wisten dizze gewoapende burgerleu in en antal steedn en gewesten de machte oaver te nemmen. In dee moate zelfs dat [[1785]] [[stadholder]] [[Willem V van Oranje-Nassau|Willem V]] zich genoodzoakt zag uut te wieken noar [[Nimwaege]]. De Stoaten van Hollaand weigerden noamelek d'n tröppen teggen patriotten in te zetten. Noadat de zwoager van Willem V, den könning van [[Pruusen]], nen leager van 26.000 soldoatn noar de Republeek leet goan, wöd de machte van den stadholder hersteld.  Moar de röst was maor tiedelijk trög. Patriotten bleaven deurgoan met hun stried, al deejen zie dat noo veural in geheime genotschappen, of as banneling in Noord-Frankriek. Boavendeen brak in 1789 den Fraansen Revolusie uut, en dee Fraansen waren stellig van plan den Revolusie te delen met de reste van Europa.

==Fraansen tröppen==

End december 1794, trokken de Fraansen tröppen van generoal [[Pichegru]] oaver den bevroarn riveeren den Republeek binnen. Noo zagen de patriotten hun kans kloar: den [[Batoafsen Republeek]] wöd uut-eroopen. Stadholder Willem V kos eiern veur zien geld en ging in [[ballingschap]] in Engelaand. Noa zien vort goan gelastten hi-j alle oaverzeesen gebeeden zich onder et gezag te stellen van den Engelsen, dee inmiddels den jongen Batoafsen Republeek de krieg verkloard hadden. Tal van gebeeden (woarunder [[Koap den Gooden Hoop]]) wödden deur Engelsen tröppen oaverrompeld. Nen groten deel van de Nederlandsen kolonioalen macht endigden hiermet. [[Guyana]] en [[Ceylon]] kwamen nooit meer in Nederlaandsen hende. Den [[Koapkolonie]] wöd wal effen trög-egeaven, moar zol in [[1806]] veurgoed deur Britten bezet wödden.

==Stoatsgreep==

Verskillenden [[stoatsgreep|stoatsgreapen]] kwamen doarnoa, in [[1798]], [[1801]] en [[1805]], woarbi-j verskillende gröppen Batoaven (zoals dee patriotten dee tied neumden) ofwesselend an de machte waren. Den letsten 'Batoafsen' machthebber was [[Rutger Jan Schimmelpenninck]]. Den Batoafsen Revolusie endigt veur altied in [[1806]] met den stichting van et [[Könninkriek Hollaand]] onder leiding van [[Lodewiek Napoleon Bonaparte|Lodewiek Napoleon]].

[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Oorlog]]

[[el:Μπαταβική Επανάσταση]]
[[en:Batavian revolution]]
[[fr:Révolution batave]]
[[it:Prima Rivoluzione batava]]
[[ms:Pemberontakan Batavia]]
[[nl:Bataafse Revolutie]]
[[ru:Батавская революция]]
