[[Bestaand:Baptistery.Arians06.jpg|thumb|De koepel van 't [[Baptisterium van de arianen]] in Ravenna, met 'n scène van de deup van Jezus.]][[Bestaand:Constantine burning Arian books.jpg|thumb|Constantijn de Grote en 't Concilie van Nicea verbraan ariaanse boekn, ofbeelding uut ca. 825.]]

't '''Arianisme''' waar, naos 't [[Katholicisme]], een invloedrieke stroming in 't vrogge [[christendom]]. De name is of-eleid van [[Arius]] (256?-336), de veurman van de deenkrichting. De stroming accepteert 't dogma van de [[drie-ienheid]] nie. Zowe[[Jezus]] as de [[Heilige Geest]] bint volgens Arianen scheppingen van [[God]]. Jezus is onder-eschikt an God en de Heilige Geeste an God en Jezus. In de vierde eeuwe veroorzaakt de miening grote onrust onder de geleuvigen. Ze kriegt de steun van völle [[bisschoppen]] en breidt zich snel uut binnen 't riek. De belangriekse tegenstaander is Athanasius (295?-373). 

===De leer===
Onder invloed van de Griekse [[filesefie|filesofie]] en de [[gnostiek]] verwurp Arius de centraole gedachte det Jezus, de Zeune van God, ok God zöllef is. Arius beweren det Jezus 't eerst eschaopen schepsel waar. Zowel Jezus as de Heilige Geest wöd ezeen as schepping van God de Va, die onder-eschikt bint. Jezus is hierbi'j allenne onder-eschikt an God, terwöl de Heilige Geeste onder-eschikt is an zowel Jezus as God. De leer det Christus de zeune van God is en ok God zöllef, is fundementeel veur 't Katholieke en Protestaanse christelijke geleuf.

===De verwarping en 't vervolg===
Tiedens Concilie van Nicea in 325 wödt 't Arianisme offsjeel as ketteri'je bestempeld. In de [[geleufsbeliedenis van Nicea]] wödt benaodrukt det God en zien zeune ‘van dezölfde substaantie’ bint. Nao ‘Nicea’ blef de stroming zich uutbreijen. Tiedens ut Concilie van Constantinopel in 381 volgt 'n ni'je veroordeling. Keizer Theodosius I tredt strenge op tegen de ‘ketters’ en rond 400 is 't Arianisme zo goed as verdwenen.

In oons tied wödt nargens melding emaakt van 'n herleving van dizze ‘ketterse’ stroming. Toch bint d'r signaolen det stieds meer (ex-) christenen de goddelijke oorspröng van Jezus betwiefelt. Det betiekent nie det zi'j van 'm ofschied nemt as hun geestelijke leider en inspirator. Hi'j blef hun grote veurbeeld: ok as meense met meenselijke fouten, ok as vermiend huwelijkspartner van Maria van Magdala, ok as va van hun vermiende kind en zölfs as bronne van völle intermeenselijke haat, nijd en moordparti'jen.

== De Germaonse keuninkrieken ==
Tiedens de bleui van 't arianisme in 't Romiense Riek in de 4e eeuwe waar de ariaanse Visigotische Wulfila zien zendingswark onder de Goten begunt. Hi'j zörgen veur 'n [[Biebelvertaling]] in 't Gotisch. De Gotische leider Fritigern wed bekeerd durende de regering van de ariaanse keizer Flavius Iulius Valens. Gevolg hiervan waar det de mieste Germaonse stammen, die tiedens de grote volksverhuuzing 't Romiense Riek binnenveulen, ariaans waren. Dit gold veur de Visigoten, de Ostrogoten, de Vandalen, de Bourgondiërs en de Lombarden. Allenne de [[Franken (volk)|Fraanken]] bleven heidens tötdet 't westelijk Romiense Riek — waor zi'j ''foederati'' van waren — verdwenen waar. Daornao brach Clovis, keuning der Fraanken, zien volk töt 't katholieke geleuf, waordeur hi'j better ansluuting kreeg bi'j zien onderdanen van Romiens ofkomst. In ariaanse keuninkrieken bleef de kloof tussen de Germaonse aodel en de grote meerderheid van Romaanse en katholieke bevolking groot. D'r wed bi'jveurbeeld in 't Germaons epreekt in de ariaanse karke. Veur de Germaonse heersers waar 't arianisme ok 'n middel um as klènne minderheid nie op-eslorpt te wödden deur de autochtone meerderheid. In 't Vandalenriek in Noord-Afrika leidde de tegenstelling töt geweld en vervölging van de katholieken (althans vol'ngs Gregorius van Tours, 'n katholieke bron). De ariaanse rieken gung' daornao 'n veur 'n teloor. De Vandalen en Ostrogoten wedden deur Justinianus vernietigd en de Bourgondiërs deur de Fraanken. De Sueben gung' uut è'ng bewieging over töt 't katholicisme, um meer steun tee'ng hun machtige ariaanse Visigotische buren te verwarven. Det verhinderde nie det ze deur hen vernietigd wedden. Allene de Visigoten in Spanje blee'm vasthollen an 't arianisme tötdat keuning Reccared zich in 589 bekeerde töt 't katholicisme. Hi'j wol daormet veural zien keuninkriek better ansluuting bi'j de buurlaanden gèe'm en de binnenlaandse tegenstellingen uut de weg ruum. Toen hiermet de leste machtige bescharmer van 't arianisme waar weg-evallen en over-eblèe'm arianen al snel wedden vervolgd, verdwien 't arianisme binnen körte tied. Ma ok de Gotische taal, die in de ariaanse eredienst wed bruukt, verdwien toen snel.

{{Dialekt|sdz}}
[[Kategorie:Christendom]]

[[als:Arianismus]]
[[an:Arrianismo]]
[[ar:آريوسية]]
[[bg:Арианство]]
[[br:Arianegezh]]
[[ca:Arianisme]]
[[cs:Ariánství]]
[[cy:Ariadaeth]]
[[da:Arianisme]]
[[de:Arianismus]]
[[el:Αρειανισμός]]
[[en:Arianism]]
[[eo:Arianismo]]
[[es:Arrianismo]]
[[et:Arianism]]
[[eu:Arrianismo]]
[[fa:آریانیسم]]
[[fi:Areiolaisuus]]
[[fr:Arianisme]]
[[fy:Arianisme]]
[[ga:Airiasachas]]
[[gl:Arianismo]]
[[he:אריאניות]]
[[hr:Arijanstvo]]
[[hu:Arianizmus]]
[[hy:Արիոսականություն]]
[[ia:Arianismo]]
[[id:Arianisme]]
[[it:Arianesimo]]
[[ja:アリウス派]]
[[ko:아리우스파]]
[[la:Arianismus]]
[[li:Arianisme]]
[[lt:Arijonizmas]]
[[lv:Ariānisms]]
[[mk:Аријанство]]
[[ms:Arianisme]]
[[nl:Arianisme]]
[[no:Arianisme]]
[[pl:Arianizm]]
[[pms:Arianésim]]
[[pt:Arianismo]]
[[ro:Arianism]]
[[ru:Арианство]]
[[sh:Arijanstvo]]
[[simple:Arianism]]
[[sk:Arianizmus]]
[[sl:Arijanstvo]]
[[sq:Arianizmi]]
[[sr:Аријанство]]
[[sv:Arianism]]
[[th:ลัทธิเอเรียส]]
[[tr:Aryanizm]]
[[uk:Аріанство]]
[[wa:Arianisse]]
[[zh:阿里烏教派]]
[[zh-yue:阿里烏派]]
