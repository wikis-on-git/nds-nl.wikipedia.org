[[Bestaand:Baptistery.Arians06.jpg|thumb|De koepel van 't [[Baptisterium van de arianen]] in Ravenna, met 'n scène van de deup van Jezus.]][[Bestaand:Constantine burning Arian books.jpg|thumb|Constantijn de Grote en 't Concilie van Nicea verbraan ariaanse boekn, ofbeelding uut ca. 825.]]

't '''Arianisme''' was, naos 't [[Katholicisme]], een invloedrieke streuming in 't vrogge [[christendom]]. De name is of-eleid van [[Arius]] (256?-336), de veurman van de deenkrichting. De stroming accepteert 't dogma van de [[drie-ienheid]] nie. Zowel [[Jezus]] as de [[Heilige Geest]] bint volgens Arianen scheppingen van [[God]]. Jezus is onder-eschikt an God en de Heilige Geeste an God en Jezus. In de vierde eeuwe veroorzaakten de mening groten onrust onder de geleuvigen. Ze kregen de steun van völle [[bisschoppen]] en breidden zich snelle uut binnen 't riek. De belangriekste tegenstaander was Athanasius (295?-373). 

===De leer===
Onder invloed van de Griekse [[filesefie|filesofie]] en de [[gnostiek]] verwörp Arius de centraole gedachte dat Jezus, de Zeune van God, ok God zölf zol wezen. Arius beweren dat Jezus 't eerst eschaopen schepsel was. Zowel Jezus as de Heilige Geest wörd eziene as schepping van God de Va, die onder-eschikt bint. Jezus is hierbi'j allinnig onder-eschikt an God, terwel de Heilige Geeste onder-eschikt is an zowel Jezus as God. De leer dat Christus de zeune van God is en ok God zölf, is fundementeel veur 't Katholieke en Protestaanse christelijke geleuf.

===De verwarping en 't vervolg===
Tiedens Concilie van Nicea in 325 wördt 't Arianisme offesjeel as ketteri'je bestempeld. In de [[geleufsbeliedenis van Nicea]] wördt benaodrokt dat God en zien zeune ‘van dezölfde substaantie’ bint. Nao ‘Nicea’ blef de streuming zich uutbreiden. Tiedens 't Concilie van Constantinopel in 381 volgt 'n ni'je veroordeling. Keizer Theodosius I hef hier strenge op-etreden tegen de ‘ketters’ en rond 400 is 't Arianisme zo goed as verdwenen.

In oons tied wördt nargens melding emaakt van 'n herleving van dizze ‘ketterse’ streuming. Toch bint d'r signaolen dat stieds meer (ex-) christenen de goddelijke oorspröng van Jezus betwiefelt. Dat betiekent nie dat zi'j van 'm ofschied nemp as hun geestelijke leider en inspirator. Hi'j blef hun grote veurbeeld: ok as meense met meenselijke fouten, ok as vermiend huwelijkspartner van Maria van Magdala, ok as va van hun vermiende kind en zölfs as bronne van völle intermeenselijke haat, nijd en moordparti'jen.

== De Germaanse konninkrieken ==
Tiedens de bleui van 't arianisme in 't Romeinse Riek in de 4e eeuwe was de ariaanse Visigotische Wulfila zien zendingswark onder de Goten begunt. Hi'j zörgen veur 'n [[Biebelvertaling]] in 't Gotisch. De Gotische leider Fritigern werd bekeerd gedurende de regering van de ariaanse keizer Flavius Iulius Valens. Gevolg hiervan was dat de mieste Germaanse stammen, die tiedens de grote volksverhuuzing 't Romiense Riek binnenveulen, ariaans waren. Dit gold veur de Visigoten, de Ostrogoten, de Vandalen, de Bourgondiërs en de Lombarden. Allinnig de [[Franken (volk)|Fraanken]] bleven heidens tötdat 't westelijk Romeense Riek — waor zi'j ''foederati'' van waren — verdwenen was. Daornao brach Clovis, konning der Fraanken, zien volk töt 't katholieke geleuf, waordeur hi'j better ansluuting kreeg bi'j zien onderdaonen van Romeins ofkomst. In ariaanse konninkrieken bleef de kloof tussen de Germaanse aodel en de grote meerderheid van Romaanse en katholieke bevolking groot. D'r werd beveurbeeld in 't Germaans epreekt in de ariaanse karke. Veur de Germaanse heersers was 't arianisme ok 'n middel um as klène minderheid nie op-eslorpt te wörden deur de autochtone meerderheid. In 't Vandalenriek in Noord-Afrika leidde de tegenstelling töt geweld en vervolging van de katholieken (althans volgens Gregorius van Tours, 'n katholieke bronne). De ariaanse rieken göngen daornao een veur een teloor. De Vandalen en Ostrogoten werden deur Justinianus vernietigd en de Bourgondiërs deur de Fraanken. De Sueben göngen uut ègen bewieging over töt 't katholicisme, um meer steun tegen hun machtige ariaanse Visigotische buren te verwarven. Dat verhinderde nie dat ze deur hen vernietigd werden. Allinnig de Visigoten in Spanje bleven vastholden an 't arianisme tötdat konning Reccared zich in 589 bekeerden töt 't katholicisme. Hi'j wol daormet veural zien konninkriek better ansluuting bi'j de buurlaanden geven en de binnenlaanse tegenstellingen uut de weg ruumen. Toen hiermet de leste machtige bescharmer van 't arianisme was vört-evallen en over-ebleven arianen al snelle werden vervolgd, verdween 't arianisme binnen körte tied. Maar ok de Gotische taal, die in de ariaanse eredienst wed gebruukt, verdween toen snel.

{{Dialekt|sdz}}
[[Kategorie:Christendom]]

[[als:Arianismus]]
[[an:Arrianismo]]
[[ar:آريوسية]]
[[bg:Арианство]]
[[br:Arianegezh]]
[[ca:Arianisme]]
[[cs:Ariánství]]
[[cy:Ariadaeth]]
[[da:Arianisme]]
[[de:Arianismus]]
[[el:Αρειανισμός]]
[[en:Arianism]]
[[eo:Arianismo]]
[[es:Arrianismo]]
[[et:Arianism]]
[[eu:Arrianismo]]
[[fa:آریانیسم]]
[[fi:Areiolaisuus]]
[[fr:Arianisme]]
[[fy:Arianisme]]
[[ga:Airiasachas]]
[[gl:Arianismo]]
[[he:אריאניות]]
[[hr:Arijanstvo]]
[[hu:Arianizmus]]
[[hy:Արիոսականություն]]
[[ia:Arianismo]]
[[id:Arianisme]]
[[it:Arianesimo]]
[[ja:アリウス派]]
[[ko:아리우스파]]
[[la:Arianismus]]
[[li:Arianisme]]
[[lt:Arijonizmas]]
[[lv:Ariānisms]]
[[mk:Аријанство]]
[[ms:Arianisme]]
[[nl:Arianisme]]
[[no:Arianisme]]
[[pl:Arianizm]]
[[pms:Arianésim]]
[[pt:Arianismo]]
[[ro:Arianism]]
[[ru:Арианство]]
[[sh:Arijanstvo]]
[[simple:Arianism]]
[[sk:Arianizmus]]
[[sl:Arijanstvo]]
[[sq:Arianizmi]]
[[sr:Аријанство]]
[[sv:Arianism]]
[[th:ลัทธิเอเรียส]]
[[tr:Aryanizm]]
[[uk:Аріанство]]
[[wa:Arianisse]]
[[zh:阿里烏教派]]
[[zh-yue:阿里烏派]]
