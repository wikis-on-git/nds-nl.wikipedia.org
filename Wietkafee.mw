[[Bestaand:AMS coffe shop ro.JPG|thumb|n Wietkafee in Amsterdam]]
[[Bestaand:Coffee shop license AMS mirror.JPG|thumb|n Amsterdamse wietkafeevergunning]]
[[Bestaand:20110320 Gevel coffeeshop Upper 10 Kattendiep Groningen NL.jpg|thumb|Wietkafee in Groningen (2011)]]
[[Bestaand:Toonbank coffeeshop.jpg|thumb|Teunebanke van n wietkafee mit uutgestalden marihuana]]
n '''Wietkafee''' of '''kannabistro''' (oek wel an-eduud mit t [[Nederengels]]e ''coffeeshop'' of ''koffieshop'') is n openlik [[winkel|verkooppunt]] van [[wiet]] (oek wel: ''kannabis''). De verkoop van koffie is biezaak. Alkohol mag der sinds 2007 niet verkocht wörden. Naost de funksie van winkel hef n wietkafee oek de funksie van ontmoetings- en ontspanningsruumte en gebruuksruumte veur kannabis. Vrogger wördden de term ''coffeeshop'' oek gebruukt veur n [[koffiehuus]] of [[kafee|dagkafee]]; in t [[Engels]] wördt dit der nog altied mee bedoeld.

==Gedoogbeleid==
Hoewel de [[haandel]] in kannabisprodukten offisieel is verbojen is volgens de [[Opiumwet]], kan t in [[Nederlaand]] onder n antal veurweerden [[Gedoogbeleid|gedoogd]] wörden. Dit kömp derop neer dat ze bie t gerecht n oge dichtekniepen as n wietkafee mer: 

*gien reklame maakt of anplakbiljetten ophangt 
*gien zwaore [[bedwelmingsmiddel]]s verkoopt
*gien overlast veroorzaakt, waoronder oek parkeeroverlast;
*gien jongeluui toelaoten: klaanten mutten op z'n minst 18 jaor oud ween;
*gien hele bulte verkoopt of in veurraod hef. n Wietkafee mag hooguut vuuf [[gram]] per dag per persoon verkopen. t Wietkafee mag hooguut 500 gram in veurraod hebben.

A'j je as wietkafee niet an disse regels houwen dan ku'j de tente wel sluten.

In [[Nederlaand]] wördt t bezit van hooguut vuuf [[gram]] kannabis niet bestraft. Bezit van meer as 30 gram wördt ezien as [[haandel]] en dat wördt wel gericht op-espoord en [[straf|bestraft]]. De wietkafeehouwer mag [[wiet]] wel [[verkoop|verkopen]] mer niet [[inkoop|inkopen]] (t zogenaamde achterdeursbeleid: de haandel an klaanten (an de "veurdeure") wördt gedoogd, terwiel de inkoop (an de "achterdeure") nog altied illegaal is, mer niet an-epakt kan wörden zolange as t niet ontdekt wördt). Herziening van de [[wet]] is volgens veulen dan oek hard neudig, mer internasionale drok en verdragen staon n veerdere versoepeling nog in de weg. Der is sinds ongeveer 2004 sprake van n hardere liende vergeleken mit t gedoogbeleid van de [[1970-1979|jaoren 70]], mit t oprollen van wietplantazies en sluting van n deel van t wietkafee. Op 21 november 2008 was der n Wiettop in [[Almere]] waor burgemeisters overleegden over de legalisering van toelevering van wietkafees.

Veur toegang tot n wietkafee mu'j in Nederlaand woenen en meerderjaorig ween; dit ku'j bewiezen mit n uuttreksel van de [[Gemeentelike baosisadministrasie persoonsgegevens]] (GBA) van de woenplaotse en n geldig [[identiteitsbewies]]. Dit is n versoepeling van t eerdere systeem van de wietpasse, en is overenekeumen in t Regeerakkoord van 2012. 

==Verspreiding en antal==
Behalve in de vier grote stejen in de [[Raandstad]] (veural [[Amsterdam]]) he'j der veule an grensstreken zitten. Vanwege de overlast van drukstoerisme proberen gemeenten de antallen te minnezeren. Dat blik de leste jaoren oek te lokken.

{| class="wikitable"
! Jaor !! Antal wietkafees !! in antal gemeenten !! waorvan in Amsterdam<ref>[http://web.archive.org/web/20071107211728/http://www.trimbos.nl/Downloads/Producten/Factsheet%20Drugsbeleid.pdf Factsheet Druksbeleid], [[Trimbos-instituut]]</ref><ref>Bron: Intraval</ref><ref>[http://www.amsterdam.nl/wonen-leefomgeving/veiligheid/nieuws/nieuwsbericht/2008/november/amsterdam_pleit_voor/ Amsterdam pleit veur behoud wietkafeestelsel], Gemeente Amsterdam</ref><ref>[http://www.amsterdam.nl/publish/pages/319304/visiedocumentcoffeeshops.pdf Visiedokument wietkafees]</ref>
|-
| 1968 || 1{{Info|Niet geheel gedoogd}} || 1 ||
|-
| 1973 || 2{{Info|Niet geheel gedoogd}} || 2 || 1
|-
| 1975 || 4 || 2 || 3
|-
| 1991 || 1200-1500 <ref>Schatting deur de pliesie, zie [http://www.ukcia.org/research/niad.php Dutch Drug policy and Cannabis]</ref> || ||
|-
| 1995 || 1460 + 600 illegale<ref name="Sorgdrager">[http://www.volkskrant.nl/vk/nl/2680/Economie/article/detail/500466/1996/12/20/Sorgdrager-wil-hardere-aanpak-van-koffieshops.dhtml Sorgdrager wil hardere anpak van wietkafees], [[de Volkskrant]], 20 desember 1996</ref> || || 450,<ref>[http://www.trouw.nl/tr/nl/5009/Archief/archief/article/detail/2751695/1995/04/01/Amsterdam-pakt-coffeeshops-aan.dhtml Amsterdam pakt wietkafees an], [[Trouw (krant)|Trouw]], 1 april 1995</ref> waarvan 350 gedoogd<ref name="Amsterdam">[http://www.os.amsterdam.nl/pdf/2007_factsheets_3.pdf Factsheet], Dienst Onderzoek en Statistiek, Gemeente Amsterdam</ref>
|-
| 1996 || 1290 <ref name="Sorgdrager"/> || ||
|-
| 1997 || 1179 <ref>Schatting, Bieleman e.a., via [http://www.intraval.nl/pdf/mcn2001_h4_a34.pdf Intraval]</ref> || || 340
|-
| 1999<ref name="Ïnterval">[http://www.intraval.nl/pdf/mcn2001_h4_a34.pdf Interval]</ref>|| 846 || 105 || 288
|-
| 2000<ref name="Ïnterval"/> || 813 || 103 || 283
|-
| 2001<ref name="Ïnterval"/> || 805 || 105 || 280
|-
| 2002 || 782 <ref>''Antal wietkafees nimp veerder aof''. Parsbericht Ministerie van Justitie, 21 oktober 2003</ref> || 107 || 270
|-
| 2003<ref>[http://www.trouw.nl/tr/nl/4324/nieuws/archief/article/detail/1759387/2004/12/23/CIJFERS-Steeds-minder-coffeeshops.dhtml Steeds minder wietkafees], [[Trouw (krant)|Trouw]]</ref> || 754 || 105 || 258
|-
| 2004<ref>[http://rechtennieuws.nl/8863/handhaving-en-naleving-coffeeshopregels-in-2004.pdf Haandhaving en naoleving wietkafeeregels in 2004], Ministerie van Justisie</ref>|| 737 || 103 || 249
|-
| 2005<ref>[http://parlis.nl/pdf/kamerstukken/KST99388.pdf Kamerstukken]</ref> || 729 || 105 || 246
|-
| 2006 || 719 || 105 ||
|-
|2007<ref>Parsbericht Ministerie van Justisie, 12-05-2009 via [http://www.drugresearch.nl/CoffeeshopsInNederland2007.NalevingEnHandhavingVanCoffeeshopregels Drugresearch.nl]</ref> || 702 || 106 || 241 <ref name="Amsterdam"/>
|-
| 2008 || 700 || 105 || 228
|-
|2009<ref>[http://www.intraval.nl/pdf/MCN09_b89.pdf Intraval.nl]</ref>||666||101|| 223
|-
|2010 || 650 || 100 || 214
|-
|2011<ref>[http://www.parool.nl/parool/nl/224/BINNENLAND/article/detail/3330351/2012/10/11/Aantal-coffeeshops-loopt-rap-terug.dhtml Antal wietkafees löp gauw rap terogge], in Het Parool, 11 okt. 2012</ref> || 653 || 104 || 
|}

== Rookverbod ==
Sinds t [[rookverbod]] veur de [[horeca]], dat op 1 juli 2008 ingung, is t roken van [[wietsigrette]]n (waor oek [[tabak]] in zit) oek in wietkafees verbojen. t Roken van [[pupe]]n, [[waoterpupe]]n, [[verdamper]]s en wietsigretten (van pure wiet) blif toegestaon. Grotere wietkafees hebben n amparte rookruumte. t Rookverbod in wietkafees is umstrejen umdat de [[Nederlaandse Voedsel- en Waorenautoriteit]] niet de bevoegdheid hef um wietsigretten op de anwezigheid van tabak te kontroleren. Der bin tabaksvervangende middels op de markt, zo as [[Hoefblad]] (''Petasites Habitus''), waormee de hennepprodukten emengd kunnen wörden.

==Wietkafees in aandere laanden==
* In [[Zwitserlaand]] bin openlike verkooppunten van "geurkussentjes", die in feite porsies wiet bin. De anpak van disse winkeltjes is regionaal arg verschillend.
* In [[Kanada]] bin enkelde wietkafees nao n paor maonden deur de pliesie esleuten.
* In [[Tsjechië]] hef t liberale druksbeleid eleid tot min of meer openlike verkooppunten mer gien wietkafees.<ref>[http://www.globalpost.com/dispatch/czech-republic/101127/marijuana-laws Prague: the new Amsterdam?]</ref><ref>[http://www.prague-life.com/prague/prague-pot Smokin' the Grass...]</ref>
* In de [[Verenigde Staoten van Amerika]] is t beleid per staot zeer verschillend. In sommige staoten bin der op uutgebreide schaole [[Medisinale kannabis|medisinale-wietwinkels]]. t softdruksbeleid in Kalifornië is zeer liberaal mer bie n rifferendum in 2010 wördden de legalisasie van verkoop in [[Kalifornië]] aofewezen mit 54%. [[Colorado]] en [[Washington (stoat)|Washington]] besleuten in 2012 bie n rifferendum wel um kannabis te legaliseren.

== Rifferensies ==
<references/>

== Uutgaonde verwiezing ==
{{Commonscat|Cannabis coffee shops in the Netherlands}}
* [http://www.om.nl/vragen/drugs/ ''An welke veurweerden mut n wietkafee voldoon ?''], zied bie t Openbaor Ministerie.

{{Dialekt|wvel}}
[[Kategorie:Bedwelmingsmiddels]]
