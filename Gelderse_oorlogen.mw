[[Ofbeelding:Gelderianwars.png|thumb|280px|Striedenden parti-jen in [[1515]]:
'''[[Hartogdom Bourgondie|Bourgondiesen Nederlaanden]]'''
'''[[Hartogdom Gelre|Gelre]], [[Rieksonmiddellek Freeslaand|Freeslaand]], [[Graafschap Oost-Friesland|Oost-Friesland]] en [[Grunnen (stad)|Grunningen]] mit den [[Ommelaanden]]''']]

Under den '''Geldersen Oorlogen''' wödt nen riege oorlogen verstoan tussen den [[Habsburgsen Nederlaanden]]: [[Groafschap Hollaand|Hollaand]], [[groafschap Vloanderen|Vloanderen]], [[hartogdom Broabant|Broabant]], [[groafschap Henegouwen|Henegouwen]] under leiding van den Hartogen van [[Hartogdom Bourgondie|Bourgondie]] an de ene kante en [[Gelre]], [[Grunnen (provìnzie)|Grunnen]] en [[Friesland|Freeslaand]], under leiding van [[Karel van Gelre]] an de andere kante. Den Geldersen oorlogen duurden van [[1502]] tot [[1543]] en künt wödden ezeen as nen zi-jtoneel van nen veul groteren stried um de heerschoppi-je in Europa tussen Frankriek en Spanje, dat veural in Italie wöd uut-evochten, den [[Italiaansen Oorlogen]].

== Inleiding ==
Den stried kenmarkten zich deur et untbreaken van groten stried tussen den leagers. In ploatse doarvan vonden doar veul schermutselingen, plundertochten en hinderloagen plaetse. Moar den uutwarking van den krieg was veur den bevölking arg groot. Den vi-jandigheden beparkten zich neet allenig tot Gelre, moar in vri-jwal alle [[Laege Laanden (stoatkunde)|Nederlaanden]] was wal krieg, mit as hoogtepunt den plundering in [[1528]] van [[Den Haag]] deur den Geldersen veldhere [[Maarten van Rossum]].
  
== Verlöp ==
=== Krieg in Freeslaand ===
Als den [[gouverneur]] van [[Rieksonmiddellek Freesland|Freeslaand]] [[Joris met de Baard]] in [[1514]] [[Grunnen (stad)|Grunnen]] beleagert, wödt eerst [[Edzard I van Oost-Freeslaand]], en wieter in den tied ok [[Karel van Gelre]] um hulp evroagd. Noadat Joris is trög edrongen tot in Freeslaand, verkoft dizzen et gebeed an [[Karel V van et Heiligen Roomsen Riek|Karel V]], dee wier mit tröppen uut [[Groafschap Hollaand|Hollaand]], [[Groafschap Zeelaand|Zeelaand]], [[Groafschap Vloanderen|Vloanderen]], [[Groafschap Henegouwen|Henegouwen]] en [[Hartogdom Broabant|Broabant]] kump, um Freeslaand in te nemmen. Den Freezen kwamen hierteggen in opstaand under leiding van piraat [[Groten Pier]], dee in den tied Hollaandsen darpen plunderd. Den Hollaandsen skeepvoart op den [[Zuderzee]] had hier veul van te lieden. Den Freezen wödden in hun stried teggen den Bourgondiesen eholpen deur [[Hartogdom Gelre|Gelre]], [[Groafschap Oost-Freeslaand|Oost-Frieslaand]], et [[Oaversticht]], Grunnen en den [[Ommelaanden]] under leiding van Karel van Gelre, dee wier ansluting had mit [[Frans I van Frankriek]]. In [[1517]] wüst Karel V um Oost-Frieslaand buuten den krieg te holden; hi-j slot vrede mit [[Edzard I van Oost-Freeslaand]] en erkanden zien groandgebeed. Den stried ging in tussentied langzoam wieter.

=== Oaversticht en Ommelaanden ===
Tiedens den [[Italiaansen Oorlog van 1521 - 1526]] maakten Karel van Gelre ebruuk van zien bondgenotschap mit [[Frans I van Frankriek]] um zich uut te loaten roopen tot here van den [[Ommelaanden]] en in éne meujte deur bezetten hi-j et [[Oaversticht|Oaversticht]] ([[1522]]). Et joar doarop wöd hi-j in-ehuldigd in den stad [[Grunnen (stad)|Grunnen]] en [[Drenthe]]. Dit was meugelek umdat den machte hier in hende was van [[heernboer]]en, [[heufdeling]]en, dee nog wal ens wesselden van partie. Karel van Gelre wödden steund deur den heufdelingen van den [[Vetkopers]]. Dit alles breg him in stried mit den deur Karel V an-estelden [[Georg Schenck van Toutenburg]] dee in [[1524]] Freesland under zien gezag wist te kriegen (dat um-evörmd wierd tot den [[Heerlijkheid Freeslaand]]).

=== Nedersticht en Oaveriessel ===
Later bezetten Karel van Gelre et [[Nedersticht]]. Den Utrechtsen biskoppe [[Hendrik II van Beieren (biskoppe)|Hendrik II]] zocht anhang bi-j Karel V, dee him wol helpen as hi-j zien wealdleken machte zol ofstoan (et [[Sticht Utrecht]]). Uutendelek stemden Hendrik in en tekkende in [[1528]] et [[Traktoat van Skoonhaoven]], wat den oaverdrächt volbreg. Den Geldersen moarschalk Maarten van Rossum veel doarop Den Haag an en plunderden den stad, wat leidden tot nen verharding van den krieg; Karel V was noe vastbesloaten Karel van Gelre te versloan. Hetzelfde joar won van Toutenburg den [[Heerlijkheid Oaveriessel|Oaveriessel]] op Gelre.<br />
Op [[3 oktober]] [[1528]] zöllen Karel V en Karel van Gelre den [[Vrede van Gorkem]] tekkenen, woarin wöd beslotten dat den letsten Grunnen, den Ommelaanden en Drenthe mocht holden; et verdrag wierd echter nooit undertekkend. 

=== Slag bi-j Heiligerlee (1536) ===

In [[1536]] kwam et tot nen krieg bi-j [[Heiligerlee]] tussen den Geldersen en den Bourgondiesen (Habsburgers) under leiding van van Toutenburg, dee den oaverwinning kreg. Hiernoa mös Karel van Gelre den [[Vrede van Groave]] tekkenen, woarbi-j hi-j ofstaand mös doon van den Grunninger gebeeden en Drenthe (dizzen wödden hiernoa um-evörmd tot den [[Heerlijkheid Grunnenn]] en et [[Laandskap Drenthe]]).

=== Valle van Gelre ===
In [[1538]] stierf Karel van Gelre. [[Willem V van Kleef]] volgden him op as hartog van Gelre en verzetten zich ok teggen Karel V. Bi-j et [[Traktoat van Venlo]] in [[1543]] mös hi-j wier zien titel ofstoan; Gelre veel zo uutendelek im hende van Karel V. Hiermet was et onstoan van den [[Zeaventeen Proveensien]] nen feit, en kwam doar en ende an den Geldersen Oorlogen.

== Gevolgen ==
Den Geldersen oorlogen kwamen tot ende mit nen oaverwinning veur den Bourgondiesen Nederlaanden. Hierdeur kwamen alle [[Laege Laanden (stoatkunde)|Nederlaanden]] under éne centroal gezag, dat van [[Karel V van et Heiligen Roomsen Riek|Karel V]] van et [[Heiligen Roomsen Riek]]. Veur den wödding van et [[Nederlaand]] van vandage was den uutkomst van den Geldersen Oorlogen van groten belang. Et ontstoan van nen [[Nedersaksisch]]en [[stoat]] bestoande uut [[Gelderlaand]], [[Oaveriessel]], [[Drenthe]], [[Grunnen]] en [[Friesland|Freeslaand]] was veurkommen. In ploats doarvan ontstoand tiedens den [[Tachtigjoarigen Oorlog]], nen halven eeuwe later, den splitsing tussen den [[Habsburgsen Nederlaanden]] in [[Noordeleken Nederlaanden|noord]] en [[Zuudeleken Nederlaanden|zuud]].

[[Kattegerie:Achterhooks_artikel]]
[[Kattegerie:Geschiedenis]]
[[en:Guelderian Wars]]
[[no:Gelderske kriger]]
[[nl:Gelderse Oorlogen]]
