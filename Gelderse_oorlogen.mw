[[Ofbeelding:Gelderianwars.png|thumb|280px|Striedende parti-jen in [[1515]]:
'''[[Hartogdom Bourgondie|Bourgondiese Nederlanden]]'''
'''[[Hartogdom Gelre|Gelre]], [[Rieksonmiddellek Freeslaand|Freeslaand]], [[Oostfraislaand|Oost-Freesland]] en [[Grunnen (stad)|Grunningen]] met de [[Ommelaanden]]''']]

Under de '''Gelderse Oorlogen''' wödt ne riege oorlogen verstoan tussen de [[Habsburgse Nederlanden]]: [[Groafschap Hollaand|Hollaand]], [[groafschap Vloanderen|Vloanderen]], [[hartogdom Broabant|Broabant]], [[groafschap Henegouwen|Henegouwen]] under leiding van de Hartoagen van [[Hartogdom Bourgondie|Bourgondie]] an de ene kante en [[Gelre]], [[Grunnen (provìnzie)|Grunnen]] en [[Friesland|Freeslaand]], under leiding van [[Karel van Gelre]] an de andere kante. De Geldersen oorlogen duurden van [[1502]] tot [[1543]] en könt wodden ezeen as n zi-jtoneel van nen veul groteren stried um de heerschoppi-je in Europa tussen Frankriek en Spanje, den veural in Italie wodden uut-evochten, de [[Italiaanse Oorlogen]].

== Inleiding ==
Den stried kenmarkten zich deur et untbraeken van groten stried tussen de laegers. In plaatse doarvan waren der völle schermutselingen, plundertochten en hinderloagen. Moar de uutwarking van den oorlog was veur de bevolking arg groot. De vi-jandigheden beparkten zich neet alleneg tot Gelre, moar in vri-jwal alle [[Laege Laanden (stoatkunde)|Nederlanden]] was wal oorlog, met as heugtepunt de plundering in [[1528]] van [[Den Haag]] deur den Geldersen veldheer [[Maarten van Rossum]].
  
== Verlöp ==
=== Stried in Freeslaand ===
Als den [[gouverneur]] van [[Rieksonmiddellek Freesland|Freeslaand]] [[Joris met den Board]] in [[1514]] [[Grunnen (stad)|Grunnen]] belaegert, wödt eerst [[Edzard I van Oost-Freeslaand]], en wieter in den tied ok [[Karel van Gelre]] um hulpe evroagd. Noadat Joris is trög edrongen tot in Freeslaand, verköch dizzen et gebeed an [[Karel V van et Heilige Roomse Riek|Karel V]], den wier met tröppe uut [[Groafschap Hollaand|Hollaand]], [[Groafschap Zeelaand|Zeelaand]], [[Groafschap Vloanderen|Vloanderen]], [[Groafschap Henegouwen|Henegouwen]] en [[Hartogdom Broabant|Broabant]] kump, um Freeslaand in te nemmen. De Freezen kwamen hierteggen in opstand under leiding van piraat [[Groten Pier]], den in dee tied Hollandsen darpen plunderden. Den Hollaandsen skeepvoart op de [[Zuderzee]] had hier völle van te lieden. De Freezen wodden in euren stried teggen de Bourgondiesen eholpen deur [[Hartogdom Gelre|Gelre]], [[Groafschap Oost-Freeslaand|Oost-Frieslaand]], et [[Oaversticht]], Grunnen en de [[Ommelaanden]] under leiding van Karel van Gelre, den wier ansluting had met [[Frans I van Frankriek]]. In [[1517]] wus Karel V Oost-Frieslaand buuten den krieg te holden; hi-j slot vrae met [[Edzard I van Oost-Freeslaand]] en erkenden zien groandgebeed. Den stried ging in tussentied langzaam wieter.

=== Oaversticht en Ommelaanden ===
Tiedens den [[Italiaansen Oorlog van 1521 - 1526]] maakten Karel van Gelre ebruuk van zien bondgenotschap met [[Frans I van Frankriek]] um zich uut te loaten roopen tot heer van de [[Ommelaanden]] en in éne meujte deur bezetten hi-j et [[Oaversticht]] ([[1522]]). Et joar doarop wodden hi-j in-ehuldigd in de stad [[Grunnen (stad)|Grunnen]] en [[Drenthe]]. Dit was meugelek umdat den macht hier in hende was van [[heernboer]]en, [[heufdeling]]en, dee nog wal ens wesselden van partie. Karel van Gelre wodden steund deur de heufdelingen van de [[Vetkopers]]. Dit alles brech um in stried met den deur Karel V an-estelden [[Georg Schenck van Toutenburg]] den in [[1524]] Freesland under zien gezag wist te kriegen (dat um-evörmd wierd tot den [[Heerlekheid Freeslaand]]).

=== Nedersticht en Oaveriessel ===
Later bezetten Karel van Gelre et [[Nedersticht]]. Den Utrechtsen biskop [[Hendrik II van Beieren (biskop)|Hendrik II]] zocht anhang bi-j Karel V, den um wol helpen as e zienen waeldleken macht zol ofstoan (et [[Sticht Utrecht]]). Uutendelek stemden Hendrik in en tekkenden in [[1528]] et [[Traktoat van Skoonhaoven]], wat den oaverdracht volbrech. Den Geldersen moarschalk Maarten van Rossum veel doarop Den Haag an en plunderden de stad, wat leidden tot ne verharding van den krieg; Karel V was noe vastbeslotten Karel van Gelre te versloan. Hetzelfde joar won van Toutenburg de [[Heerlekheid Oaveriessel|Oaveriessel]] op Gelre.<br />
Op [[3 oktober]] [[1528]] zollen Karel V en Karel van Gelre de [[Vrae van Gorkem]] tekkenen, woarin wodden beslotten dat den letsten Grunnen, de Ommelaanden en Drenthe moch holden; et verdrag wodden echter nooit undertekkend. 

=== Slag bi-j Heiligerlee (1536) ===

In [[1536]] kwam et tot nen krieg bi-j [[Heiligerlee]] tussen de Geldersen en de Bourgondiese (Habsburgers) under leiding van van Toutenburg, den de oaverwinning kreg. Hiernoa mos Karel van Gelre de [[Vrae van Groave]] tekkenen, woarbi-j hi-j ofstaand mos doon van de Grönninger gebeden en Drenthe (dizzen wödden hiernoa um-evörmd tot de [[Heerlekheid Grunnen]] en et [[Laandskap Drenthe]]).

=== Val van Gelre ===
In [[1538]] kwamp Karel van Gelre oet de tied. [[Willem V van Kleef]] volgden um op as hartog van Gelre en verzetten zich ok teggen Karel V. Bi-j et [[Traktoat van Venlo]] in [[1543]] mos hi-j wier zienen titel ofstoan; Gelre veel zo uutendelek im hende van Karel V. Hiermet was et onstoan van den [[Zeuventien Previensien]] n feit, en kwam der en ende an de Gelderse Oorlogen.

== Gevolgen ==
De Gelderse oorlogen kwamen tot ende met ne oaverwinning veur de Bourgondiese Nederlanden. Hierdeur kwamen alle [[Laege Laanden (stoatkunde)|Nederlanden]] under éen centroal gezag, dat van [[Karel V van et Heilige Roomse Riek]]. Veur et ontstoan van et [[Nederland]] van vandage was den uutkomst van de Gelderse Oorlogen van groot belang. Et ontstoan van nen [[Nedersaksisch]]en [[stoat]] bestoande uut [[Gelderlaand]], [[Oaveriessel]], [[Drenthe]], [[Grunnen (provìnzie)|Grunnen]] en [[Friesland|Freeslaand]] was veurkommen. In plaatse doarvan ontstoand tiedens den [[Tachtigjoarigen Oorlog]], ne halve eeuwe later, de splitsing tussen de [[Habsburgse Nederlanden]] in [[Noordeleke Nederlanden|noord]] en [[Zudeleke Nederlanden|zuud]].

[[Kattegerie:Achterhooks artikel]]
[[Kattegerie:Geschiedenis]]

[[de:Dritter Geldrischer Erbfolgekrieg]]
[[en:Guelderian Wars]]
[[nl:Gelderse Oorlogen]]
[[no:Gelderske kriger]]
