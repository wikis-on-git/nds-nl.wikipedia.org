[[Ofbeelding: LocationHaiti.svg|thumb|right|200px|Haïti in t rood op ne kaarte van t Karibies gebeed]]
[[Ofbeelding: Un-haiti.png|thumb|right|200px|[[VN]]-Kaarte van Haïti (klikt vuur ne oetvergroting)]]

'''Haïti''', offisjeel de '''Reppubliek Haïti''' ([[Fraans]]k: ''République d'Haïti'', [[Kreyòl]]: ''Repiblik Ayiti'') is n [[eailaandstoat]] in de [[Karibiese Zee]]. t Laand ligt op t westelike deel van t eailaand [[Hispaniola]] en n antal kleaindere eailaanden, woervan't [[Île de la Gonâve]], [[Île de la Tortue]] en [[Île à Vache]] t grötste zeent. De heuwdstad is [[Port-au-Prince]]. Haïti ligt op t oosten van [[Kuba]] en op t westen van n [[Dominikaansen Reppubliek]], met ne greanze van ongevear 275 kilometer.

De meeste leu dee't der wont zeent [[Rooms-katholieke Karke|Roomsk]] (80%). n Kleain gedeelte is [[Protestaant]] (16%). t Offisjele betaalmiddel is de [[Gourde]].

== Geskiedenisse ==
Haïti wör in [[1492]] duur [[Christoffel Columbus]] oontdekt. Toertieds wör t bewoond duur de [[taíno (volk)|taíno]]-indianen. Dit volk störf oet duur [[slawerieje|slawenarbeid]] en duur de vrömde zeektes dee't de [[Europa (continent)|Europeanen]] metnömmen. De hele bevolking van non stamt of van de slawen dee't der toertieds met doezenden tegelieke hen wörren evoord.

In [[1697]] dee [[Spanje]] t bevel oawer t westelike deel van [[Hispaniola]] in haande van [[Fraankriek]], dee't gebeed umme deupten töt [[Saint-Domingue]]. t Wör ene van Fraankrieks meest weenstgewende kolonies; roond [[1780]] kom zon betten 40 perseant van alle [[suker]] en 60 perseant van alle koffie wat in Europa ebroekt wör oet Saint-Domingue. Der wör mear suker en koffie verbouwd en verwoarket dan in alle Britse [[West-Indië|West-indiese]] kolonies bie mekoar. Saint-Dominge was in dee tied t riekste bezit van Europa, en wör doarumme wal ''n Poarel van de Antillen'' eneumd.

Van [[1791]] töt [[1804]] was der n [[Haïtaansen Opstaand]] tegen de Fraanske oawerheersing. Dissen opstaand wör eleaidt duur [[Toussaint Louverture]]. [[Napoleon Bonaparte]] steurden n leager, mear det wör versloagen duur de slawen, woernoa at zik Haïti op [[1 jannewaori|1 jannuwoari]] [[1804]] as eerste kolonie vrie verkloarden, oonder leaiding van [[Jean-Jacques Dessalines]], den at twee joar doarvuur Louverture vervöngen har as leaider. Wat later in det joar reup zik Dessalines oet as keaizer [[Jacob I van Haïti]], noa at he ook n namen ''Saint-Domingue'' har loaten umme zetten noar Haïti. Van haat tegen de Fraansken leut he alle blaanken van t eailaand umme brengen, en steelden he as regel det boetenlaanders op Haïti gin groond mochen hebben. Hee leut t witte gedeelte oet de [[vlagge van Fraankriek]] halen, woerduur't de vlagge van Haïti ontsteund.

Hierduur wör Haïti n eersten vriejen "zwarten" stoat en n tweeden onofhaankeliken kolonie (noa de [[Verenigde Stoaten]]). De aandere koloniale machten bangen zik hiervuur, want zo wat zol ook nog wal in öare kolonies können geburen. t Laand gung van keaizerriek noar [[Keuninkriek Haïti|keuninkriek]] noar [[reppubliek (regearingsvörm)|reppubliek]].

t Oostelike ([[spaans]]sprekkende) deel van Hispaniola wör in [[1822]] in enömmen duur Haïti. In [[1825]] wörren Fraankriek en Haïti t eens oawer n bedrag van 150 miljoen francs det Haïti mos betalen vuur de finansjele skade wat Fraankriek duur Haïti's onofhaankelikheaid har eleden. Vuur det bedrag kreeg Haïti dan offisjele erkennige. Haïti nöm dee skoold op zik, um deel te können nemmen an de internasjonale haandel. In [[1844]] maken zik t oostelike deel van Haïti onofhaankelik, en wör de [[Domikaanse Reppubliek]].

Al vlot kregen de verskeaidene bevolkingsgroepen, zo as de zwarten, de [[mulat]]ten, riek, oarm, leu oet de stad en leu van t plattelaand, verskel oawer an wee de löagstoande plantages heurden. Haïti wör al gaaw eploagent duur [[krimineel|kriminele]] bendes, stoatsgrepen en inmenging van boetenof. Tusken [[1843]] en [[1915]] veraanderen Haïti 22 moal van besteur. t Laand har zowat gin export mear en n oarmood nöm too. De grote plantages verdwenen en doarmet ook de grötste inkomstenwelle. Intusken wör n skoold an Fraankriek wal betaald, mear det was pas volledig in [[1922]].

Tusken [[1915]] en [[1934]] kömmen de Verenigde Stoaten t laand regearen, um de Amerikaanse ekonomiese belangen te beskoarmen. De Amerikanen beveulen de Haïtianen t weagennet te verbetteren. Disse dwangarbeid maken de AMerikanen nit geleefd, en toew at ze vortgungen wör det beleawd as ne tweede onofhaankelikheaid.

Tusken 1934 en [[1957]] was der n hoop genöal in Haïti. De Boawenloage van de mulatten, de zwarten en t achterbliefsel van Amerikaanse soldoaten probeerden allemoal an de macht te kommen. Hierduur kömmen der völle zwakke, korrupte en onhaandelbere presideanten en regearings kort noa mekoar.

In [[1957]] kree'j de diktatorskoppen van de Duvaliers. Töt an [[1986]] wör t laand regeard duur eerst [[François Duvalier]] (ook wal ''Papa Doc'') eneumd, en later zinne zönne [[Jean-Claude Duvalier]] (''Baby Doc''). Det warren blooddörstige regearings. Der wörd eskatt det der in dee tied um de 50.000 Haïtianen wörden vermoord. Hierbie wordt de verkrachtings en martelings nit met erekkend. Tusken 1986 en [[1990]] was t n kommen en goan van militaire stoatsgrepen.

In [[1991]] wör [[Jean-Bertrand Aristide]] ekeuzen noa ne redelik demokratiese stemming, mear hee wör acht moanden op [[30 september]] later alwier of ezat as presideant noa nen stoatsgreep van [[Raoul Cédras]]. Noa at de VS en aandere VN-laanden tuskenbeaide kömmen wör Aristide in [[1994]] wier an esteeld as presideant, en in [[2000]] herkeuzen. Oonder um was der ook völle korrupsie en n oonderling vechten um de macht.

Bepoalde beslissings van Aristide wörren um nit in daank of enömmen duur laanden zo as de VS, [[Kanneda|Kanada]] en [[Fraankriek]], zo as t ophogen van t minimumloon, umdet öar det in de knippe raakten. Kort doarop ontsteund wier nen opstaand, woerbie't de opstaandigen vlot t laand oawernömmen. Aristide har in [[1995]] oet bangigheaid vuur nen stoatsgreep t leager der achterhen edoan, woerduur't Haïti allene nog n plietsiekorps har, det mear enen [[hellikopter]] har. Aristide har oonderwiel nen internasjonalen noodoproop edoan, mear hulp köm duur toodoon van de VS en Fraankriek te late. Aristide kon kiezen; of t laand oet, of vermoord worden. Hee keus vuur t eerste. Völle van zinne regearingsleu hadden dee keus nit.

In [[2006]] wör [[René Préval]] ekeuzen as presideant. Der is nog aait n vredesleager van de VN in Haïti. Regearen is feaitelik lastig in Haïti; t steet te book as nen [[mislukten stoat]].

=== Eardbewing Haïti 2010 ===
[[Ofbeelding:2010 haiti shake map.jpg|thumb|right|150px|Plek van de eardbewing op de kaarte van Haïti]]
[[Ofbeelding:Downtown Port au Prince after earthquake.jpg|thumb|tight|150px|Port-au-Prince noa de bewing]]
Op [[12 jannewaori|12 jannuwoari]] [[2010]] (16:53 uur plaatselike tied) wör Haïti in [[Legane]], ongevear 25 kilometer van de heuwdstad Port-au-Prince, etröffen duur ne [[Eardbeving Haïti 2010|eardbewing]] van 7,0 op de [[skoale van Richter]]. Noa de bewing warren der verskeaidene [[noabewing]]s. Der wör n [[tsoenami]]-alarm of egewen vuur Haïti en umliggende eailaanden, mear wör later wier in etrökken. 

Völle bekeande gebouwen störten in, zo as t paleis van n presideant, t nasjonale regearingsgebouw, de [[Katedraal van Port-au-Prince]], en ne grote gevangenis, woerduur't völle kriminelen vrie kömmen. Ook t VN-kantoor van de ''Mission des Nations Unies pour la stabilisation en Haïti'' (MINUSTAH), dee't gangs warren met de opbouw van Haïti, störten in, woerbie n direkteur, n oonderdirekteur en t heuwd van de plietsie oet de tied kömmen.

Vanoawer de hele weareld wörden der hulpaksies op töw ezat, zo as oet buurlaand de Dominikaanse Reppebliek, [[Taiwan]], [[Brazilië]], t [[Verenigd Keuninkriek]], [[Qatar]] en de [[Verenigde Stoaten]]. Ettenspakketten, skoon water, dokters, reddingswoarkers, en medisienen wörden allemoal noar Haïti esteurd. 

In [[Neerlaand]] hebt zik de radiostasjons [[3FM]], [[Radio 538]], [[Q-music]], [[Radio 2]], [[Radio Veronica]] en [[Slam! FM]] verenigd in [[Radio 555]], um geeld bie mekoar te kriegen vuur hulp an Haïti. Radio 555 slöt op GIRO 555, ne rekkening dee't al earder wör lös edoan vuur donasies noa n raamp met de [[tsoenami]] in [[2004]].

Oawer internet, zo as op de [[netwoarkwebstea]]s [[facebook]] en [[twitter]], wörden opropen edoan um geeld te gewen vuur hulp. t Amerikaanse [[Rode Kruus]] wus binnen 24 uur mear as zeuwen miljoen dollar op te halen. [[Wees]]keender konnen via ne regeling versneld an enömmen worden, woervan't der um de 100 noar Neerlaand komt.

Op 17 januari 2010 warren der 70.000 lieken vanoonder t puun ehaald,<ref>[http://www.radio1.nl/contents/11935-70-000-lijken-in-massagraven-haiti 70.000 lijken in massagraven Haïti], op de webstea van Radio 1, 18 januari 2010</ref> en volgens premier [[Jean Max Bellerive]] zeent der misskien wal hoonderddoezend slachtoffers; President [[René Preval]] meant zo um de 200.000 doden.

== Bevolking ==
Vroger wonden der indianen (de Taíno) op Haïti. De hudige inwonners van Haïti stamt vuur t grötste deel of van Afrikanen dee't as slawen noar t eailaand wörden ebracht, en sprekt [[Kreyòl]], ne sproake den't baseerd is op t [[Fraans]]k. Doarnöast is der ne kleaine groep halfbloodleu (mulatten), dee't ofstamt van meesttieds ne Fraanske vaa en ne Afrikaanse moo. Dee sprekt Fraansk en nemt meesttieds de belangrieke banen in, en beheurt dus töt de boawenloage van de bevolking. Van vroger oet is der völle verskel en geweald tusken de mulatten en de zwarten. Umdet t mearendeel van de inwonners oet Afrika stamt, dut t laand nog Afrikaans an. Der wont negen miljoen leu op Haïti, en det antal wörd aal grötter. Völle leu köant nit leazen of skriewen, en der stoarft völle keender. Ook zeent der nen hoop leu met [[Aids]]. Umdet t laand t zo slecht hef, trekt völle Haïtianen rechtevoort noar Amerika en de Domikaanse Reppebliek.

== Ekonomie ==
Haïti is t oarmste laand van t westelike halfroond en ene van de oarmste laanden ter weareld. Duur joaren van geweald, onröste en natuurraampen hef t laand zowat gin ekonomie, en is de verdeling tusken oarm en riek slim groot. Der woarket zowat veerhoonderddoezend keender as slawen, en wordt [[restavek]]s eneumd. Zowat 70 perseant van de bevolking zit zoonder woark. t Grötste gedeelte det wal woark hef, woarket as boer. Der is zowat gin industrie. Duur grootskoaligen [[boskap]] en verkwistend boeren steet t plattelaand op t peunt te veraanderen in ne grote weuste. De egene boerneproduksie neamp of en wörd verdrungen duur goodkeupere import. t weagennet is bar slecht. De VS is de belangriekste haandelsgenoot. Haïti mut t hebben van leningen en giften vanoet t boetenlaand, en de achterbliewers leawt heuwdzakelik van wat de Haïtianen terugge steurt dee't noar n aander laand zeent etrökken. Vroger was der nog völle toerisme, mear duur t politieke gesteggel en t geweald besteet det hoaste nit mear.

== Regearing ==
Haïti is bekeand van de stoatsgrepen en diktators. De meeste macht ligt normaalgesprökken bie n presideant, en aandere partiejen probeert, mangs met geweald, dee macht oawer te nemmen. Völle presideanten probeerden der zelf riek an te worden of probeerden länger presideant te blieven. t Presideantambt wörd t ene moal bekleedt duur nen mulat, t aandere moal duur nen zwarten.

Haïti is n vuurbeeld van nen [[mislukten stoat]], woerin't de regearing feaitelik mear n kleain deel van t laand oonder controle weet te hoolden. De oawerheaid is onhaandig en korrupt. Plietsie en t rechterlik stelsel woarket slecht, woerduur't bendes, drugshaandel, onrecht tegen de meansheaid en ontvoerings dageliks vuurkomt. t VN-leager [[Minustah]] hef wat verbettering ebracht. De internasjonale gemeenskop wil det der stoatsstrukturen en n rechterlik stelsel wordt op ebouwd. Dee opbouw verlöp laankzaam.

== Geleuf ==
Slawen nömmen vanoet Afrika [[animisme (religie)|animistiese]] geleuwe met. In Haïti mossen ze van priesters en plantagebazen t [[Rooms-Katholieke Karke|Roomske]] geleuf an nemmen. Oet ne mengeling van t kattolicisme en Afrikaanse geleuwe onsteun [[vodou]], ne variaant van t in [[West-Afrika]] ontstoane [[voodoo]]. In t vodou zeent ook invloden terugge te veenden van de Taíno-indinanen. De Roomske koarke probeerden t vodou der wal oet te kriegen, mer det lukken öar neet. t Grötste gedeelte van Haïti is wal Roomsk offisjeel, mer doarnöast doot der ook nog nen hoop an vodou. De leste tied is t [[protestaant]]isme in opkomst.

== Natuur ==
t Laand hef n antal kale vlaktes, mear vuural nen hoop heuwels en boarge. Eerst was t laand bedekt met bos, mear det wör ekapt um te können boeren, of um van te stokken en te kokken. Rechtevoort is der nog mear twee perseant van t bos oawer. Duur de völle heuwels en boarge zorgen disse boskap vuur drekstreume en groondverzakkings. Dit is slecht vuur de laandbouw en zorget det orkanen en cyklonen vrie spel hebt. Völle deers zeent öar leafgebeed kwiet ewörden en doarduur oet estörven.

{{Commonscat|Haiti}}

{{Bron|<references/>}}

{{DEFAULTSORT:Haiti}}

[[Kattegerie:Tweants artikel]]
[[Kattegerie:Laand]]
[[Kattegerie:Amerika]]

[[nds:Haiti]]
[[af:Haïti]]
[[als:Haiti]]
[[an:Haití]]
[[ar:هايتي]]
[[arz:هاييتى]]
[[ast:Haití]]
[[az:Haiti]]
[[bat-smg:Haitės]]
[[bcl:Haiti]]
[[be:Гаіці]]
[[be-x-old:Гаіці]]
[[bg:Хаити]]
[[bjn:Haiti]]
[[bm:Ayiti]]
[[bn:হাইতি]]
[[bo:ཧའི་ཏི།]]
[[bpy:হাইতি]]
[[br:Republik Haiti]]
[[bs:Haiti]]
[[ca:Haití]]
[[ceb:Haiti]]
[[ckb:ھایتی]]
[[co:Haiti]]
[[crh:Haiti]]
[[cs:Haiti]]
[[cv:Гаити]]
[[cy:Haiti]]
[[da:Haiti]]
[[de:Haiti]]
[[diq:Haiti]]
[[dsb:Haiti]]
[[dv:ހެއިޓީ]]
[[ee:Haiti]]
[[el:Αϊτή]]
[[en:Haiti]]
[[eo:Haitio]]
[[es:Haití]]
[[et:Haiti]]
[[eu:Haiti]]
[[ext:Aití]]
[[fa:هائیتی]]
[[fi:Haiti]]
[[fiu-vro:Haiti]]
[[fo:Haiti]]
[[fr:Haïti]]
[[frp:Hayiti]]
[[fy:Haïty]]
[[ga:Háítí]]
[[gag:Haiti]]
[[gd:Haiti]]
[[gl:Haití - Haïti]]
[[gu:હૈતી]]
[[gv:Haiti]]
[[hak:Hói-thi]]
[[haw:Heiti]]
[[he:האיטי]]
[[hi:हैती]]
[[hif:Haiti]]
[[hr:Haiti]]
[[hsb:Haiti]]
[[ht:Ayiti]]
[[hu:Haiti]]
[[hy:Հայիթի]]
[[ia:Haiti]]
[[id:Haiti]]
[[ilo:Haiti]]
[[io:Haiti]]
[[is:Haítí]]
[[it:Haiti]]
[[ja:ハイチ]]
[[jv:Haiti]]
[[ka:ჰაიტი]]
[[kg:Ayiti]]
[[kk:Гаити]]
[[ko:아이티]]
[[ku:Haîtî]]
[[kw:Hayti]]
[[la:Haitia]]
[[lb:Haiti]]
[[li:Haïti]]
[[lij:Haiti]]
[[lmo:Haiti]]
[[ln:Ayiti]]
[[lt:Haitis]]
[[lv:Haiti]]
[[mg:Haiti]]
[[mhr:Гаити]]
[[mk:Хаити]]
[[ml:ഹെയ്റ്റി]]
[[mn:Гайти]]
[[mr:हैती]]
[[mrj:Гаити]]
[[ms:Haiti]]
[[my:ဟေတီနိုင်ငံ]]
[[na:Haiti]]
[[nah:Haiti]]
[[ne:हाइटी]]
[[new:हेइटी]]
[[nl:Haïti]]
[[nn:Haiti]]
[[no:Haiti]]
[[nov:Haiti]]
[[nv:Héítii]]
[[oc:Haití (estat)]]
[[os:Гаити]]
[[pam:Haiti]]
[[pap:Haiti]]
[[pih:Haiti]]
[[pl:Haiti]]
[[pms:Haiti]]
[[pnb:ہیٹی]]
[[ps:هېياتي]]
[[pt:Haiti]]
[[qu:Ayti (mama llaqta)]]
[[ro:Haiti]]
[[roa-rup:Haiti]]
[[ru:Республика Гаити]]
[[rw:Hayiti]]
[[sah:Хаити]]
[[scn:Aiti]]
[[sco:Haiti]]
[[se:Haiti]]
[[sh:Haiti]]
[[si:හෙයිටි]]
[[simple:Haiti]]
[[sk:Haiti (štát)]]
[[sl:Haiti]]
[[so:Haiti]]
[[sq:Haiti]]
[[sr:Хаити]]
[[ss:IHayithi]]
[[sv:Haiti]]
[[sw:Haiti]]
[[szl:Hajiti]]
[[ta:எயிட்டி]]
[[th:ประเทศเฮติ]]
[[tl:Hayti]]
[[tr:Haiti]]
[[tt:Haiti]]
[[ug:ھايتى]]
[[uk:Гаїті]]
[[ur:ہیٹی]]
[[uz:Gaiti]]
[[vec:Haiti]]
[[vi:Haiti]]
[[vo:Haitiyän]]
[[wa:Ayiti]]
[[war:Haiti]]
[[wo:Ayiti]]
[[yi:האיטי]]
[[yo:Hàítì]]
[[zh:海地]]
[[zh-classical:海地]]
[[zh-min-nan:Haiti]]
[[zh-yue:海地]]
