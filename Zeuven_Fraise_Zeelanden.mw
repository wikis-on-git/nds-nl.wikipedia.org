De '''Zeuven Fraise Zeelanden''' waren in de [[Middelaiwen]] zölstandege [[Fraislaand (regio)|Fraise]] laandskoppen. t Is nait wizze of t tal ''zeuven'' letterlieks nomen worden mout of dat t der meer waren. In de bond van de zeuven zeelanden waren in alle gevallen meer as zeuven gebieden verbonden, mor of dij almoal as ain van de zeelanden zain wuiren is nait dudelk.

In n opdailing van de Fraise Noordzeekust worden de zeelanden zo indaild:
# [[West-Frieslaand|Westfraislaand]], van t [[Pettense Gat]] tot t [[Vlie]] tou;
# [[Fraislaand]] (Fryslân), van t Vlie tot de [[Laauwers]] tou;
# De [[Ommelanden]] (provìnzie Grunnen), van de Laauwers tot de [[Ems (revier)|Ems]] tou;
# [[Oostfraislaand]] (Ostfriesland), van de Ems tot de [[Jade]] tou;
# [[Overjade]] (Butjadingen), van de Jade tot de [[Weser]] tou;
# [[Hoadelerlaand]] (Hadeln), van de [[Weser]] tot de [[Elbe]] tou;
# [[Ditmaarsen]] (Dithmarschen), van de Elbe tot de [[Aider]] tou.
Varioatsies hierop nemen ook Fraislaand over de Aider op as ain van de Zeelanden, in stee van Overjade. Welkend nou juust is, is nait wizze.

De bond van de zeuven zeelanden kwamen elk joar op de dinsdag noa [[Pinkster]] biemekoar bie de [[Opstalboom]], bie [[Aauwerk (stad)|Aauwerk]].

[[Kategorie:Grunnegs artikel]]
[[Kategorie:Geschiedenis van Frieslaand]]
[[Kategorie:Geschiednis van Grunnen]]
