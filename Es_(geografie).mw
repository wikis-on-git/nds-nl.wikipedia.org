[[Ofbeelding:Deldeneresch.jpg|thumb|250px|right|De es die de buurtskop [[Dealdner Es]] in Twente zien name egeben hef]]
Een '''es''' of '''esch''' in olde spelling, (ok: '''eng''', '''enk''' of '''bolle akker''') is een verheugde akker die aj vake vienden op zaandgronden in [[Drenthe]], [[Oaveriessel]] en [[Gelderlaand]], en ok in 't zuden van 't laand, veural in [[Noord-Braobant]]. Ok in [[Westerwoolde]] (Zuudoost-[[Grunnen (provìnzie)|Grunning]]) hej een paar essen, krek as in 't noordwesten van [[Duutslaand]] en in [[Jutlaand]].

==Ontstaon==
Boeren uut een [[esdörp]] gebruukten de heugst elegen zaandgronden veur akkerbouw. Vanolds was 't gebruuk van de essen mandielig. Elk jaor opni'j verdielden de boeren de percelen. Mangs was de es of-eskeiden van de velden deur een eswal.
De boeren bemestten de grond jaorlijks mit plaggen die verriekt waren mit mest van biesten uut de [[potstal]]. Daordeur kwamen de essen mangs nog heuger te liggen.

==Benaming==
In Drenthe en 't noorden van Oaveriessel is ''es'' 't gebrukelke woord, krek as in [[Twente]] en de [[Achterhook|Achterhoek]]. In [[Sallaand]] en op de [[Veluwe]] gebruukt ze vaker 't woord ''enk''. In de [[Liemers]], 't westen van Gelderlaand en in [['t Gooi]] nuumt ze 't ''eng''. Mar allerworens hef 't dezölfde kenmarken.
In de Achterhoek en Twente haj ok kleinere essen, die as bi'j een [[boerderieje|boerderi'je]] heurden. Dizze nuumt ze ''kaampen''. De legere vochtige terreinen, de maoten, wördden gebruukt umme plaggen te stikken en vee te weiden. 't Verskil in heugte tussen de kaampen en de maoten wördden daordeur aal groter, en dit verskil is nog aid mitbepaolend veur 't essenlaandskop.

De baodemlaoge van een es nuumt ze ''esdek''. De akkers heet wal ''bolle akkers''.

==Plaatsnamen==
't Woord ''es'' kump van een old [[Oergermaans|Germaons]] woord det 'akker' of 'zeilaand' beduudt.
*I'j kunt nog maor twee plaotsen in [[Nederlaand]] vinden die de olde spelling nog draogt: [[Roderesch]] en de boerschop [[Honesch]] in [[Twente]].
*In [[Em (plaots)|Em]] is de es krek buten 't stadscentrum nog een hiele zet bewaord ebleben, mar mus uuteindelijk wieken veur een parkeerplaatse. De name van de wiek [[Bargeres]] wiest nog naor 't es-vleden van de stad. In de [[buurtschop|buurtskop]] [[Zuudbarge]] is nog een es bewaord ebleben.
*Ze geleuft det ''lusen'' in de namen [[Ni'jlusen]] en [[Oldlusen]] ''lo-essen'' (= holt-essen) beduudt. <ref>http://www.dalfsen.nl/OverDalfsen/Oudleusen.htm</ref>
*In [[Zwolle (Oaveriessel)|Zwolle]] was de wiek [[Oosterenk]] vrogger een enk.
*In [[Riessen]] he'j veul luu mit de achternaam ''Averesch'' en ''Achter-/Agteresch'' (bv. [[Harm Agteresch]]). Ook is dr ne ''Achtereschweg'', en is dr onderscheid tussen de Hoge en de Lege Es, waornoar onder meer scholen en speultunen nuumd bint.

't Bestaandsdiel -ink in veule plaats- en achternamen in Twente en daorbuten hef gien relaosie mit 't woord ''enk''.

== Rifferenties ==
<references />

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Historiese geografie]]

[[de:Eschflur]]
[[fy:Ies]]
[[nl:Es (geografie)]]
