{{Gemeente |
naam = Niekark |
bestaansnaam vlagge = Flag of Nijkerk.png|
bestaansnaam wapen = Coat of arms of Nijkerk.png|
lokasie = LocatieNijkerk |
previnsie = [[Gelderlaand]] |
heufplaose= '''Niekark''' |  
oppervlak = 72,05 |
oppervlak laand =  69,51|
oppervlak waoter = 2,53 |
inwoeners = 38.918 |
daotum inwoeners = [[1 febrewaori]] [[2008]] |
dichtheid = 556 |
breedtegraod = 52°13 | lengtegraod = 5°29 |
verkeersaoder= A1, A28, N301 |
netnummer = 033 |
postcode =  3860 - 3864, 3871|
webstee = [http://www.nijkerk.org/ www.nijkerk.org ] |
}}
[[Ofbeelding:Niekark.jpg|thumb|200px|Kark in Niekark]]
'''Niekark''' ([[Nederlaands|Nederlans]]: ''Nijkerk'') is een stad en [[gemeente]] in de [[Nederlaand|Nederlanse]] [[pervincie|previnsie]] [[Gelderlaand|Gelderland]]. Niekark staot bie sommige minsen nog de heeltied bekend as een darp maor 't het al sins [[1413]] [[stadsrechten]].

De gemeente het oengeveer 38.918 inwoeners ([[1 febrewaori]] [[2008]], bron: CBS) en het een oppervlak van 69,80 km², waovan 2,49 km² [[woater|waoter]]. In Niekark wort der oek wel dialect epraot ('t [[Niekarks]]), maor wel wat minder as in bieveurbeeld [[Putten]] of [[Armelo]]. 't Niekarks liekt veul op 't [[Putters]], maor 't is wat [[Nederfrankisch]]er deur de invleud van [[Utrecht]].

==Functies==
Niekark is een forenzestad veur [[Amesfoort]] en is as greuikern an-ewezen. Mit de anleg van nieje wieken moen 't antal inwoeners naor 51.000 greuien en min of meer an Amesfoort vastgreuien. Daordeur is Niekark eigenlijks de einige Gelderse gemeente in de [[Randstad]] (a-j 't ruum zien).

==Stadsgezicht==
Niekark het niet zo'n toeristisch anzien as are stejen op de [[Veluwezoom]], zoas [[Harderwiek]] en [[Elburg]]. Toch vie-j hier ok een paor herehuzen. Ok bezienswaordig is de [[Grote Kark]].

==Geschiedenis==
Niekark is verneumd naor de ''nieje kark'' die in de [[13e eeuw]] as vervanging van de of-ebrande ouwe kepel ebouwd wier; dit is de veurloper van de Grote Kark. Umdat Niekark centraol lag tussen 't aartsbisdom [[Utrecht]] en 't hertogdom [[Gelre]], was de stad regelmaotig striedteneel, en in [[1412]] wier 't darp helemaol verrineweerd. Niekark was eeuwenlang een rustig plaotsje maor in de [[18e eeuw]] kwam 't tot grote riekdom deur oendere meer de handel in [[tebak]]. In de jaoren [[1749]] en [[1750]] was de plaots 't centrum van de ''Niekarkse bereuring'', een soort puriteinse opwekking oender domenie [[Gerardus Kuypers]].

==Overige kernen==
[[Achterhoek (Niekark)|Achterhoek]], [[Appel (Niekark)|Appel]], [[Arkemeen]], [[De Veenhuus]], [[Driedarp]], [[Hoevelaken]], [[Holkerveen]], [[Kruushaor]], [[Luxool]], [[Niekarkerveen]], [[Prinsekamp]], [[Slichtehorst]], [['t Woud]].

==Zie ok==
*[[Doresteeg]]
*[[Holk]]
*[[Nekkeveld]]

{{Niekark}}
{{Gelderlaand}}
{{Dia|Disse pagina is eschreven in 't [[Niekarks]]}}

[[Kattegerie:West-Veluws artikel]]
[[Kattegerie:Gemeente in Gelderlaand]]
[[Kattegerie:Plaose in Gelderlaand]]

[[de:Nijkerk]]
[[en:Nijkerk]]
[[eo:Nijkerk]]
[[fr:Nijkerk]]
[[fy:Nijkerk]]
[[id:Nijkerk]]
[[it:Nijkerk]]
[[li:Nijkerk]]
[[ms:Nijkerk]]
[[nl:Nijkerk]]
[[pl:Nijkerk]]
[[pt:Nijkerk]]
[[ro:Nijkerk]]
[[sv:Nijkerk]]
[[vi:Nijkerk]]
[[vo:Nijkerk]]
