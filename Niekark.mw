{{Gemeente |
naam = Niekark |
bestaansnaam vlagge = Flag of Nijkerk.png|
bestaansnaam wapen = Coat of arms of Nijkerk.png|
lokasie = LocatieNijkerk |
previnsie = [[Gelderlaand]] |
heufplaose = '''Niekark''' |  
kernen = [[Achterhoek (Niekark)|Achterhoek]], [[Appel (Niekark)|Appel]], [[Arkemeen]], [[De Veenhuus]], [[Driedarp]], [[Hoevelaken]], [[Holkerveen]], [[Kruushaor]], [[Luxool]], [[Niekarkerveen]], [[Prinsekamp]], [[Slichtehorst]], [['t Woud]]. |
oppervlak = 72,05 |
oppervlak laand =  69,51|
oppervlak waoter = 2,53 |
inwoeners = 39.768 |
daotum inwoeners = [[31 december]] [[2010]] |
dichtheid = 556 |
breedtegraod = 52/13/0/N | lengtegraod = 5/29/0/E |
verkeersaoder= A1, A28, N301 |
netnummer = 033 |
postcode =  3860 - 3864, 3871|
webstee = [http://www.nijkerk.org/ www.nijkerk.org ] |
}}
[[Ofbeelding:Niekark.jpg|thumb|200px|Kark in Niekark]]
'''Niekark''' ([[Nederlaands|Nederlans]]: ''Nijkerk'') is een stad en [[gemiente (bestuur)|gemeente]] in de [[Nederlaand|Nederlanse]] [[pervincie|previnsie]] [[Gelderlaand|Gelderland]]. Niekark staot bie sommige minsen nog de altied bekend as een darp maor 't het al sins [[1413]] [[stadsrechten]]. 

De gemeente had op [[31 december]] [[2010]] oengeveer 39.768 inwoeners (bron: CBS) en het een oppervlak van 69,80 km², waorvan 2,49 km² [[woater|waoter]]. De gemeente bestaot uut de kernen Niekark, [[Niekarkerveen]] en [[Hoevelaken]], de buurtschappen bin [[Holkerveen]] en [[Driedarp]]. De stad Niekark zelf het oengeveer 25.000 inwoeners. Niekark leit in 't midden van de [[Veluwe]] en [[Eemland]], 't is goed te bereiken via de [[A28]] en 't spoorlien spoorlien Amersfoort-Zwolle.

In Niekark wort der oek wel dialect epraot ('t [[Niekarks]]), maor wel wat minder as in bieveurbeeld [[Putten]] of [[Armelo]]. 't Niekarks liekt veul op 't [[Putters]], maor 't is wat [[Nederfrankisch]]er deur de invleud van [[Utrecht (previnsie)|Utrecht]]. Zo bin der aorig wat overeenkomsten tussen 't [[Bunsjoots|Bunschoots]], 't Niekarks (en 't Putters), een veurbeeld hier is 't gebruuk van de ''sj''-klank, die in 't Niekarks aorig lang beweerd is ebleven (tot zeker [[1950]]), en noen nog vaak veurkomt, bie veural de wat ouwere minsen, in Holkerveen en Niekarkerveen.

==Geschiedenis==
De naam Niekark stamt of van de ''Nieje Kark'', die ebouwd wier naodat de ouwe [[kepel]] in [[1221]] deur een [[veenbrand]] vertesteweerd was; dit was de veurloper van de ''Grote Kark''. De Nederlanse naam ''Nijkerk'' is ontstaon deurdat der in 't begin van de [[19e eeuw]] nog gien standerdspelling was, 't wier op verschillende menieren eschreven bieveurbeeld ''Nyerkerck, Nykerck, Nieuwkirck, Nieukerken'' (allemaol mit een ''ie''-klank). An 't einde van de [[18e eeuw]] schreven de meeste minsen ''Nykerk'' (uut-espreuken as: ''Niekerk''), mit de invoering van een standerdspelling veur 't Nederlans is de ''y'' um-ezet naor ''ij'' (''Nijkerk''), hierdeur is de uutspraak ''"Nei-kèrk"'' ontstaon.

Niekark het in de geschiedenis al een paor keer te kampen ehad mit rampen. In [[1421]] brande de kark of. Ok ha-j vaak vleuiwaoter vanuut de [[Zujerzee]]; oender meer op [[13 jannewaori|13]] en [[14 jannewaori]] [[1916]]. Umdat Niekark centraol lag tussen 't aartsbisdom Utrecht en 't [[hertog]]dom Gelre, was de stad regelmaotig striedteneel, en in [[1412]] wier 't darp helemaol verrieneweerd. Op [[27 meert]] [[1413]] kreeg Niekark as vergoeding [[stadsrechten]] en vriestelling van [[tolgeld]] in Gelre. In [[1540]] brande de stad zwat helemaol of.

Niekark bleuide in de [[18e eeuw]]. De stad leefde van [[tebaksteelt]], handel, en [[glasblaozen|glasblaozeriejen]], en was in [[1795]] de grootste stad van de [[Veluwe]]. Dit is goed te marken an de [[architectuur]]. In die tied bin der veul mooie herehuzen ebouwd in 't centrum. In Gelderland was alleen [[Arnem]] groter.

Een koppel wiek- en straotnamen verwiezen naor belangrieke personen in de geschiedenis. Veurbeelden hiervan bin [[Arent van Corlaer|Corlaer]], de [[Kiliaen van Rensselaer|Van Rensselaerstraot]] en de [[Slichtehorst]]erweg die verneumd bin naor pioeniers die vanuut Niekark naor [[Niej-Nederland]] trökken (wat noen bekend staot as: [[Niej-York]]). Veerder de Ds Kuypersstraot (verneumd naor [[Gerardus Kuypers]] ([[1749]]-[[1750]]), bekend van de Niekarkse bereuringen) en de Burgemeister Stamstraot, verneumd naor [[burgemeister]] Stam die bekend is van 't verzetwark tiejens de [[Tweede Wereldoorlog]] en die ok burgemeister van [[Dinsper]] is eweest. Tenslotte de Kardinaal Alfrinklaon, verneumd naor [[Kardinaol Alfrink]].

[[Arent van Corlaer]] uut Niekark stichtte in [[1662]] de Hollanse kelonie [[Schenectady]] in [[Niej-Nederland]], wat noen de staot [[Niej-York]] is in [[Verienigde Staoten van Amerika|Amerika]]. Niekark het nog altied een vriendschappelijke band mit de stad Schenectady.

==Functies==
Niekark is een forenzestad veur [[Amesfoort]] en is as greuikern an-ewezen. Mit de anleg van nieje wieken moen 't antal inwoeners naor 51.000 greuien en min of meer an Amesfoort vastgreuien. Daordeur is Niekark eigenlijks de einige Gelderse gemeente in de [[Randstad]] (a-j 't ruum zien).

==Stadsgezicht==
Niekark het niet zo'n toeristisch anzien as are stejen op de [[Veluwezoom]], zoas [[Harderwiek]] en [[Elburg]]. Toch vie-j hier ok een paor herehuzen. Ok bezienswaordig is de [[Grote Kark (Niekark)|Grote Kark]].

==Overige kernen==
[[Achterhoek (Niekark)|Achterhoek]], [[Appel (Niekark)|Appel]], [[Arkemeen]], [[De Veenhuus]], [[Driedarp]], [[Hoevelaken]], [[Holkerveen]], [[Kruushaor]], [[Luxool]], [[Niekarkerveen]], [[Prinsekamp]], [[Slichtehorst]], [['t Woud]].

==Zie ok==
*[[Doresteeg]]
*[[Holk]]
*[[Nekkeveld]]

{{Niekark}}
{{Gelderlaand}}
{{Dia|Disse pagina is eschreven in 't [[Niekarks]]}}

[[Kattegerie:West-Veluws artikel]]
[[Kattegerie:Gemeente in Gelderlaand]]
[[Kattegerie:Plaose in Gelderlaand]]

[[ca:Nijkerk]]
[[de:Nijkerk]]
[[en:Nijkerk]]
[[eo:Nijkerk]]
[[eu:Nijkerk]]
[[fr:Nijkerk]]
[[fy:Nijkerk]]
[[id:Nijkerk]]
[[it:Nijkerk]]
[[ja:ネイケルク]]
[[jv:Nijkerk]]
[[la:Nijkerk]]
[[li:Nijkerk]]
[[ms:Nijkerk]]
[[nl:Nijkerk]]
[[pl:Nijkerk]]
[[pt:Nijkerk]]
[[ro:Nijkerk]]
[[stq:Nijkerk]]
[[sv:Nijkerk]]
[[vi:Nijkerk]]
[[vo:Nijkerk]]
[[war:Nijkerk]]
