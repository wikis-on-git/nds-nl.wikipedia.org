De '''Saksen''' binnen n [[Germanen|Germoans]] [[volk|vôlk]] oet t noorden van Europa, ien t noudoagse Noordwest-[[Duutslaand]] en t oostelk paart van t noudoagse Nedderlaand. Vanôf de [[5. aiw]] stekt n dail van de Saksen [[Het Kanaal|t Knoal]] over en vaalt t tegenswoordege [[Groot-Brittannië|Groot-Brittanie]] binnen, soamen mit de [[Angeln]], [[Fraizen]] en de [[Jytten]]. De aachterbleven Saksen ien Duutslaand huilen nog laank vast aan heur Germoanse godsdainst môr wuiren deur de [[Fraanken]] onder laaiding van [[Karel de Grote|Koarel de Grode]] mit gewèld [[christendom|kirstend]] en binnen hoald bie t [[Franken|Fraankische Riek]]. n Belaangriek laaider van de Saksen was doudestieds [[Widukind]]. Ien de [[Middeleeuwn|middelaiven]] was Saksen n belaangriek paart van t [[Hillege Reumse Riek]].

Ien Grunnen, t Drint, Overiesel, Aachterhouk en Noord-Duutslaand binnen de mit de toal van de Saksen verbonden [[Nedersaksisch|Leegsaksische]] dialekten nog angoal de belaangriekste [[streektaal]] en verwiezen noar de Saksen. t Kin nait veronderstèld worden dat de ienwoner van aal dizze streken tot t Saksische vôlk heuren. Zo worden de Grunnegers ook wel as ''Friso-Saksen'' of sums zulfs as [[Friezen (volk)|Fraizen]] zain en de minsken van de Veluwe as ''Zuderzee-Saksen'' en sums zulfs as Hollaanders.

[[Ofbeelding:Tweante.png|right|250px|thumb|Vlaag van Twìnte]]
== t Peerd ==
In t woapen van [[Tweante|Twìnte]], t woapen van [[Leegsaksen]] en de heraldiek van aandere Saksische gebieden, is n peerd zichtboar. t Verhoal gaait dat de Saksische vorst [[Widukind]] veur zien [[christendom|kirstenen]] aait op n swaart peerd zat. As belonen veur zien bekeern kreeg hai van Koarel de Grode n wit peerd. 

t Swaarte peerd is nog aait te zain ien t woapen van de regio [[Herford]] ien Noordrhain-Westfele. t Widde peerd is, zo as al eerder vermèld, te zain ien t woapen van de dailstoaten [[Noordrhain-Westfele]] en [[Leegsaksen]], ien de regio [[Verden]] ien Leegsaksen, ien t woapen van t Engelse greefschop [[Kent]] en ien t woapen en de vlaag van [[Tweante|Twìnte]].

{{Germoanen}}
[[Kattegerie:Grunnegs artikel]]
[[Kattegerie:Germoans vôlk]]
[[Kattegerie:Saksen]]

[[br:Saksoned]]
[[ca:Saxó]]
[[cy:Y Saeson]]
[[da:Sakser]]
[[de:Sachsen (Volk)]]
[[en:Saxons]]
[[es:Pueblo sajón]]
[[et:Saksid]]
[[eu:Saxoi]]
[[fi:Saksit]]
[[fr:Saxons]]
[[fy:Saksen]]
[[gl:Saxóns]]
[[he:סקסונים]]
[[hu:Szászok]]
[[it:Sassoni]]
[[ja:サクソン人]]
[[nds:Sassen]]
[[nl:Saksen (volk)]]
[[no:Saksere]]
[[pl:Sasi]]
[[pt:Saxões]]
[[ru:Саксы]]
[[simple:Saxons]]
[[sv:Saxare]]
[[zh:撒克遜人]]
