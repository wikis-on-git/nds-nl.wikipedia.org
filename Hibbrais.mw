[[Ofbeelding:Frank-ruehl.png|right|thumb|Hibbraise alfabet]]
t '''Hibbrais''' is n [[Semitische toalen|Semitische toal]] en is de belaangriekse toal van [[Izrel]]. t Wordt schreven ien t [[Hibbraise alfabet]] van links noar rechts. t Hibbrais wordt zain as de toal van de [[Jeuden]], omreden de [[Tora]] oorspronkelk doarien schreven is. Dizze toal, ook wel ''klassiek Hibbrais'' nuimd, wordt deur de Hibbraiskers '''Leshon HaKodesh''' nuimd, wat ''de hailege sproak'' betaikent. t ''Noudoagse Hibbrais'' wordt '''Ivrit''' nuimd, wat ien t Grunnegs letterliek vertoald worden kin as 'Hibbrais'. t Wordt proat deur om en bie 8,5 miljoen mìnsken ien Izrel en ien Jeudse gemainschoppen over de haile weerld.

t Hibbrais is aiwenlaank n dooie toal wèst, môr wör wel kunstmoateg ien leven holden deur de Jeudse hailege geschriften. Dit is verliekensboar mit t Latain. De toal bie t ontstoan van Izrel opnij ien t leven brocht. De luu dij veurtieds [[Jiddisch]] (Germoans Jeuds) en [[Sefardisch]] (Iberisch Jeuds) praiten, wizzelden dizze toal veur t Hibbrais. Dit wör veuraal doan deur de [[Zionisten]], ien tieds dat veul extreem ortodxe [[rabbie]]s zok hiertegen ôfzetten deden. Zai wollen n schaaiden holden tuzzen t Hailege Hibbrais as relegjeuze toal en t Jiddisch as toal veur aaldoag. Toch proaten veul charedische Jeuden tegenswoordeg wel Hibbrais.

[[Kattegerie:Grunnegs artikel]]
[[Kattegerie:Semitische taol]]
