'''Grietje (Gré) Seidell-Broekhuizen''' ([[Oranjeknaol]] <ref>''Encyclopedie Drenthe Online'' gef Börk as geboortestee</ref>, [[1929]]) is een [[Drenthe|Drèentse]] dichteres en verhalenschriefster.

Zie hef töt heur tiende an 't Oranjeknaol bi'j [[Zwiggelte]] ewoond; daornao gunk 't gezin naor [[Echten (Drenthe)|Echten]]. De mulo deu zie op [['t Oveine]] en een huusholdkundige opleiding in [[Möppelt]]. As kienderverzörgster hef zie in 't Noorderhuis bi'j 't Oveine ewarkt, en as divverdaosietherapeut bi'j 't [[Rooie Kruus]]. In 1959 trouwden zie en sund woont zie in [[Eindhoven]], daoras zie begun te schrieven.

Zie debuteerden in 1971 mit gedichten in 't maondblad inne Drèentse taal ''[[Oeze Volk]]''. In dit blad, daoras zie sund vaste mitwarker van was, en in de ''Hoogeveensche Courant'' publiceerden zie ok verhalen. Zie hef bi'jedragen an verscheiden bloemlezings en hef lid ewest van de in 1996 ontbunden [[Drentse Schrieverskring]].

't Centrum veur Taol en Letterkunde [[Drentse Taol]] schref oaver heur dichtwaark:

:''"Heur dichterschap is herkenbaor an een zörgvuldig taolgebruuk, traditionele vörm en wat thema anbelangt vaok natuurpoëzie. Zij schildert ’t laand waor ze van holdt. Staodigan kommen der ok wat persoonlijker motieven en deeipere geveuilens in heur waark naor veuren. Het gevaor van het te kleine, kneuterige en te bepaarkte wet ze knap te deurbreken deur heur zuver taolgebroek en het onverwachte in heur poëzie."''

De schiere klaank van heur gedichten vien ie beveurbield in 't gedicht ''Kringloop'' (hier hej iene strofe):

:''Vergruid mit de grond''
:''röst het verleden''
:''mar 't heden bluit hoge''
:''op humus van toen;''
:''een durend proces''
:''van opstaon en hengaon''
:''van laogien nao laogien''
:''een legge op de nes.''

Ien 2005 meuk producent en streektaalanfieteraor [[Albert Haar]] in opdracht van Drentse Taol een schrieverspetret op video van Gré Seidell-Broekhuizen. 't Petret, det deur Drentse Taol verspreid wördt, mak diel uut van een riege videopetretten van Drèentse schrievers.

==Uutegeven waark==
* ''Oerkenblatties'' (gedichten, 1980, [[Assen]]: Hummelen)
* ''Regelrecht'' (gedichten, 1983, Assen: Hummelen)
* ''Tussenruumte'' (gedichten, 1989 <ref>''Encyclopedie Drenthe Online'' gef 1990 as jaor van uutgave</ref>, [[Zuudwolde]]: [[Het Drentse Boek]])

==Bronnen==
* Broersma, Rouke (red.) (2003), ''Scheupers van de taol: Bloemlezing van de Drèentse Schrieverij 1837-2003'', Zuudwolde: Het Drentse Boek (p.126-127)
* [http://www.drentsetaol.nl/schrieverij/schrievers/gre_seidell.htm Bladziede van Stichting Drentse Taol oaver de dichteres, mit een köppel gedichten]
* [http://www.encyclopediedrenthe.nl/Seidell-Broekhuizen,%20Gre Encyclopedie Drenthe Online]

==Voetnoten==
<div class="references-small">
<references/>
</div>

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel|Seidell-Broekhuizen, Gré]]
[[Kategorie:Schriever in 't Drèents|Seidell-Broekhuizen, Gré]]
