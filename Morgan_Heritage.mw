{{Dia|Dit artikel is eskrewen in t '''[[Eanters]]''', in ne ekspirimentele skriefwieze}}
'''Morgan Heritage''' (ummezat: ''Morgan's aarfgood'') is ne [[reggae]]band, den't besteet oet vief keender van reggae-artiest [[Denroy Morgan]]. Earen eersten plaat ''Miracles'' köm oet in [[1994]]. t Album steund earzelf neet zoë an. Ear eerste optreëdn was op [[Reggae Sunsplash]] in [[Jamaika]]. 

Noa t oetkommen van "Miracles" verhuuzen de familie noar Denroy's thoesloand, Jamaika. In disse tied skeaden der drei femilieleëdn met oet. Eënmoal op Jamaika deëd Morgan Heritage samenwaarken met bekeande reggaemakers [[Robert Dixon (muzikaant)|Bobby Dixon]] en [[Lloyd James]], woer at n plaat ''Protect Us Jah'' (1997) oetköm, den at völ leuwend kommentaar kreëg. Doarop volgen ''One Calling'' (1998) en in 1999 nen mear geleuwigen plaat ''Don't Haffi Dread''. Ze hebt ook verskeadene verzamelplaaten oet egiëwen en nen optreëdensopname "Live in Europe!", op enömmen op earen toer in 2000. In 2001 köm ear plaat ''More Teachings'' oet, woernoa't ze nogmoals noar [[Europa (continent)|Europa]] kömmen. Seend dautieds komt ze riëgelmoatig oawer.

Earen zesden studioplaat, ''Three in One'', wör in 2003 oet egiëwen. Ze hebt oëk twei goodverkoëpende [[DVD]]s oet ebracht: ''Live in London'' en ''Live over Europe 2003''. Earen zuuwnden plaat ''Full Circle'' köm oet in 2005. Ear leste oetgawe is n plaat ''Mission in Progress.'' Den köm oet in april 2008. Doarop stoat oonder mear de nommers "faithful" en "Raid Rootz Dance".

Ze hebt al met verskillende topreggaebands en zängers samen ewaarket, zo as met [[Capleton]], [[Junior Kelly]], [[Luciano (zanger)|Luciano]], [[Gentleman (muzikaant)|Gentleman]] en [[Beres Hammond]].

Nen band den't besteet oet breurs en zusters van de leëden van Morgan Heritage is [[LMS]], den't mear de [[hip hop]]koante op geet. Beade bands doot völle saamen roondreazen.

Per [[2009]] gung Roy "Gramps" Morgan vuur zikzelf. Doarmet har hei riëdelik wat gevolg. Zin zönne Jemere Morgan krig van um ne grote hulpe um zin eegne muziekloopbaan op te startn.

In 2014 is Morgan Heritage wier goans met ne groëte tour duur Europa. Doarmet wörd Jemere Morgan aait in t vuurprogramma ezat um den op goank te helpn en andacht te giëwn.

==Bandleëden==
* Una Morgan
* Roy "Gramps" Morgan
* Peter Morgan
* Nakhamyah "Lukes" Morgan
* Memo "Mr. Mojo" Morgan

Una Morgan stopten met de band in [[2006]], en leut op eare webstea weëten dat he mear tied vuur de keender en familie wol vriej maken. Hee geet dus neet mear met op roondreaze.

==Video's==
*Don't Haffi Dread
*I'll Do Anything For You (Rebirth) (met Denroy Morgan)
*Saddle Up (LMS + Morgan Heritage)
*U've Got Me
*Tell Me How Come
*Faithful
*Jah Jah City (met Capleton)
*Raid Rootz Dance
* Tell Me How Come 
* Nothing to smile about
* give a helping hand

== Plaatn ==
*''Miracles'' (1994)
*''Protect Us Jah'' (1997)
*''One Calling'' (1998)
*''Don't Haffi Dread'' (1999)
*''Live In Europe!'' (2000)
*''More Teachings'' (2001)
*''Three In One'' (2003)
*''Live In Amsterdam!'' (2003)
*''Morgan Heritage Family and Friends, Vol. 1'' (2004)
*''Morgan Heritage Family and Friends, Vol. 2'' (2005)
*''Morgan Heritage Family and Friends, Vol. 3'' (2005)
*''[[Full Circle (Morgan Heritage album)|Full Circle]]'' (2005)
*''Live - Another Rockaz Moment'' (2006)
*''Misson In Progress'' (2008)
*''Journey Thus Far - Best of'' (2009)
*''Here Come the KIngs'' (2013)
*''Strictly Roots'' (2015)
*''Avrakedabra'' (2017)
*''Loyalty'' (2019)

==Oetgoande verbeendige==
*http://www.morganheritagemusic.com - Offisjele websteë
*http://www.vprecords.com - Eare platenmoatskoppieje
*[http://www.wlatalent.com/roster/morgan_heritage/artistprofile.htm Morgan Heritage] at [http://www.wlatalent.com/ Wenig-Lamonica Associates] - bookings

[[Kategorie:Tweants artikel]]
[[Kategorie:Muziekgroep]]
[[Kategorie:Reggae]]
