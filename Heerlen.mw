{{Gemainte |
noam = Heerlen (Haelder) |
bestandsnoam vlage = Flag of Heerlen.png |
bestandsnoam woapen = Coat of arms of Heerlen.png |
lokoatsie = LocatieHeerlen |
provìnzie = [[Limburg (Nederlaand)|Limbörg]] |
heufdploats = '''Heerlen''' |
oppervlak = 60,06 |
oppervlak laand = 57,00 |
oppervlak woater = 3,06 |
inwoner = 118.378 |
doatum inwoner = 1 juli 2007 |
dichtte = 2104 |
breedtegroad = 50°51 |
lengtegroad = 5°41 |
verkeersader = [[A76]], [[A79]], [[N281]] |
netnummer = 045 |
postkode = 6400-6433 |
webstee = [http://www.heerlen.nl/ www.heerlen.nl] |
}}

'''Heerlen''' ([[Limburgs]]: ploatselek ''Heële'', elders ''Haelder'' of ''Haerle'') is nen stedelek [[darp]] en [[gemeente]] zuudoostelek van den [[Nederlaand]]sen proveensie [[Limburg (Nederland)|Limburg]]. Heerlen is den grootsten gemeente in den [[Oosteleken Mienstreke]].

Heerlen mek dele uut van et bestuurleken soamenwarkingsverbaand [[Parkstad Limburg]], woar in totaal rundumme de 240.000 inwonners bunt. Et darp is doarmet den veerden in grootte van Limburg, noa [[Maastricht]], [[Sittard-Geleen]] en [[Venlo (stad)|Venlo]]. Vanof [[2006]] hef dizzen in oppervlaakte verholdingsgewies kleinen regio et biezunderen anzeen van [[plusregio]].<br />

==Geskiednis==

In den [[19e eeuw|19den eeuwe]] was Heerlen nen vri-j of-eleagen darp. Heufdmiddel van bestoan was den laandbouw, goodn an- en ofvoerweage waren doar neet. As zi-j mit den trein wollen goan, mössen zi-j eerst noar [[Simpelveld (plaats)|Simpelveld]] lopen um doar mit den trein te goan. Zi-j künt in dee tied ok mit den postkoare goan noar [[Valkenburg an de Geul|Valkenburg]], Sittard of Aken. Pas in [[1896]] kwam den spoorliene Sittard - Herzogenrath klaor, welke wödden an-elegd deur den spoorlienebouwer [[Henri Sarolea]], dee later mit den breurs [[Honigmann]] den leiding zol doon van den Oranje-Nassaumienen. 

Dee spoorliene was hard neudig veur et winstgeavend maken van steenkool. In [[1894]] was al an-evangen mit den anleg van den Oranje- Nassaumiene I, [[1899]]-[[1974]], dee vief joar later in uutvoering ging. Op Heerlens groandgebeed kwamen nog dree mienen: de Oranje-Nassau III ([[1917]]-[[1973]]) in [[Heerlerheide]], Oranje-Nassau IV ([[1927]]-[[1966]]) in den [[Heksenbarg]] en [[Stoatsmiene Emma]] ([[1911]]-[[1973]]) in [[Treebeake]] (in dee tied groandgebeed van den gemeente Heerlen). De bevölking nam in korten tied unmundig too: van nen darpjen mit 6.646 leu in [[1900]] tot nen stad van 32.263 inwonners in [[1930]]. Veur al dizzen leu uit binnen- en buutenlaand mössen huuzen, skolen, winkels en nen zeekenhoes ebouwd wödden, weagen wödden an-elegd enzowieters, en dat alles in gans korten tied. Et is doarumme neet vrömd dat doar neet veul historiese huze bewoard bun ebleaven. In den groten veraandering van darp noar stad vonden zi-j den olde huze neet meer passen in nen ni-jerwetsen stad en doarumme hebt zi-j dee vort edoan. Anzichtbepoalend veur Heerlen in den mienbouwtied was den hogen skoorstene bi-j nen steenkollenmiene. Dizzen skoorstene wöd in den volksmund [[Langen Jan (Heerlen)|Langen Jan]] eneumd, en was van gans groten ofstaand al zichtboar.

===Vandage===
[[Ofbeelding:Haelder_karke.jpg|thumb|Den [[Sint-Pancratiuskarke (Heerlen)|Pancratiuskarke]] ]]
In dizzen tied kuj neet völle meer zeen van den olde steenkooltied van et darp. Den steenbargen bunt of-egroaven en veraanderd in wonwieken of parken, den kuultoorns en ok den groten skoorstenen bunt noe vort egoan. Et schachthuus van den Oranje-Nassau I is nog et meest in et oog sprengenden en oaverbliefsel. Wonwieken dee veur den [[Tweede Wereldoorlog|Tweeden Wealdkrieg]] bunt ange-egd, bunt nog altied spreakende getuugen van dee markanten tied uut Heerlens geskiednis. Den enige oaver ebleaven steenbarg in olden stoat (ok van gans Nederlaand) ligt an den raand van den [[Brunssemmerheide]], moar wödt 'bedreigd' mit ofgroaving, umdat doar kostboar zilverzaand under ligt. 

Wal bunt nog hier en doar in Heerlen opvallende huze bewoard ebleaven dee herinnert an den tied dat Heerlen en den [[Oosteleken Mienstreke]] nen greujgebeed was. In [[1935]] kwamen nen zeer bereumd ewödden gebouw kloar, et [[Glaspaleis]] van opdrachtgeaver en lokoalen winkelkearl [[Peter Schunck]]. 

Noa joaren van verval en restaurasie is et Glaspaleis in [[2004]] wier in ebruuk enommen, noe as kulturhus. Et gebouw steet midden in et darp, umgeaven deur den dree centroale pleinen: Bongerd (Markte), Karkplein en Emmaplein. Et is nen rieks monument en volgens nen anwiezing van den [[Union of International Architects]] ene van de doezend belangrieksten 20sten eeuwsen huze in den weald. Doarnoast hef hoes en restaurasie veule priezen ewonnen. Mit et energiegebruuk was et hoes zien tied veuruut . Al rap noa den ingebruuknoame blek dat den verwärming zelfs in den winter neet neudig was, umdat et as nen [[breujkas]] warkt. 

Den unmundigen groten verhuuzingen in mienwarkerstied hebt doartoo eleid dat den gemeenschop van Heerlen ingriepend veraanderd is. Aandere Limburgers markt dit veural an den toal toostaand: nargens aanders in Nederlaands Limburg nemt et ploatselijk dialekt zo'n unbeduudenden plaetse in, al is et [[Heerlens]] nog neet vort egoan. Et Nederlaands dat doar esproaken wödt is wal gans zwoar deur et [[Limburgs]] beïnvlood.

==Bezeensweerdig==

[[Ofbeelding:Haelder_glespaleis.jpg|thumb|right|Et hearte van Heerlen, mit et [[Glaspaleis]] ]]
*[[Glaspaleis]]
*[[Kasteel Hoonsbrook]]
*[[Sint-Pancratiuskarke (Heerlen)|Sint-Pancratiuskarke]]
*[[Olliemölle (Heerlen)]]
*[[Weltermölle]]

===Musea===
* Den [[Stadsgalleri-je Heerlen]] in het [[Glaspaleis]] - et gemeentelek museum veur ni-jerwetsen en ni-jen kunst.
* Et [[Thermenmuseum]] - uut-egroaven oaverbliefselen van den olden [[Romienen|Romiensen]] [[thermen]] en kiekdagen
* Et [[Nederlaandsen Mienmuseum]] - oaver den [[Limburg (Nederlaand)|Limburgsen]] [[kollenmien|kollenmienen]]


==Geleuf==
Heerlen is sinds olde tieden nen [[rooms-katholiek]] bolwark. Et vörmt nen zelfstaandig [[dekenoat]] binnen et [[Bisdomme Roermond]]. Den Pancratiusparochie is den heufdparochie. De biskoppe van Roermond van vandage, [[Frans Wiertz]], wöd in [[1991]] tot [[pastoor]]-deken van dizzen parochie beneumd.

==Uutgoande verwiezingen==
* [http://www.heerlen.nl/ Webstee gemeente Heerlen]


{{Limburg}}
{{NederlaandsePrevinsies}}

[[Kattegerie:Achterhooks_artikel]]
[[Kattegerie:Gemainte in Nederlaands Limbörg]]

[[bg:Хеерлен]]
[[ca:Heerlen]]
[[de:Heerlen]]
[[en:Heerlen]]
[[eo:Heerlen]]
[[fi:Heerlen]]
[[fr:Heerlen]]
[[id:Heerlen]]
[[it:Heerlen]]
[[jv:Heerlen]]
[[li:Heële]]
[[ms:Heerlen]]
[[nl:Heerlen]]
[[nn:Heerlen]]
[[pl:Heerlen]]
[[pt:Heerlen]]
[[ro:Heerlen]]
[[ru:Херлен]]
[[sv:Heerlen]]
[[vo:Heerlen]]
