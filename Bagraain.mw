{{Landtabel
| nameinlandstaal = مملكة البحرين <br /><small>Mamlakat al-Baḥrayn</small>
| name = Bagraain
| vlagge = Flag of Bahrain.svg
| wåpen = Coat of arms of Bahrain.svg
| breyddegråd = 35/10//N | längdegråd = 136///E | region = JP
| lokaty = LocationBahrain.png
| talen = [[arabies|arabisk]]
| höyvdstad = [[Manama]]
| religy = [[islam]] 82%, [[christendom]] 8%, [[boeddhisme|buddhisme]], [[hindoeïsme|hinduisme]], [[jodendom|joadendum]] en [[bahai]] (totaal oaverige 10%)
| regeringsform = [[konstitutionele monarchy]]
| km2 = 767| pctwater = 0%
| inwoaners = 1.410.942 (2017) | dichtheid = 1.839,6
| münteynheid = [[bahrainske dinar]] | valutakode = BHD
| tydzone =  +3
| volksleed = [[Bahrainona]]
| tld = hb | landkode = BH | tel = 973
}}

'''Bagraain''' ([[Arabies]]: ‏البحرين (Baḥrayn), [[Engels]]: ''Bahrain''), offisieel t '''Keunenkriek Bagraain''' is n laand ien t [[Middenoosten]]. t Is n lutje aailaand, sikkom zo groot as t [[Oldambt (streek)|Oldambt]] en [[Westerwoolde|Westerwolde]] soamen en ligt veur de kust van [[Saoedi-Arabië]] en [[Qatar]] ien de [[Perziese golf]]. 
t Wör veur de eerste moal onaofhaankelk ien [[1783]] dou de [[Perzië|Perziese]] heersers verdreven wörren. n Poar joar loater kwam de [[Al-Khalifa-familie]] vanoet Qatar dij dou heersers wörren. Ien 1861 wör Bagraain n [[Verienigd Keuninkriek|Britse]] kolonie en ien 1971 wör zai weer onaofhaankelk. De heufdstad is [[Manama]] en t laand het sikkom 1.234.596 ienwoners.

Bagraain het aaltieds n belaangriek stee waest en het zien onaofhaankelkhaid as lutje stoat te danken aan de aiwenolde haandel. Vrouger bestond de haandel veuraal oet [[dadels]], [[visk]] en [[perels]]. Noudoags is t veuraal de [[eerdeulje|eulie]] dij Bagraain riek maokt. Liek aander golfstoaten as [[Dubai]], [[Qatar]] en [[Abu Dabi]] het Bagraain hom ien de laeste tienderjoaren gaauw ontwikkeld. De maiste ienwoners wonen ien t noorden van t heufdaailaand, veuraal ien de heufdstad. Noast t heufdaailaand heuren der nog 32 lutje aailanden tou Bagraain. t Heufdaailaand is via t aailaand [[Um an Nassan]] mit n brog verbonden aan t Saoediese vastelaand bie de stad [[Khobar]].

Islam is aigelks de ainigste religie ien Bagraain. Sikkom 70 persint van de bevolken is [[Shi'ah Islam|Sji'iet]] en 30 persint, woaronder de keunenklike familie, is [[Sunni Islam|Soeniet]]. De reden dat de meerderhaid van de Bagraaini Sji'ieten binnen, ien tieds dat de omliggende laanden sikkom hailemoal Soenieties binnen, komt deur de grote ienvloud dij [[Iran]] had het. De keunenklike familie is Soenities omreden zai van oorsprong oet zintroal Saoedi-Arabië kommen. De noudoagse keunen van Bagraain is [[Hamad bin Isa Al Khalifa]]. Hai het ien 2002 t [[Emiroat]] omdoopt ien [[keunenkriek]] en is doarmit van emir n keunen worden.

Bagraain is internatsionoal veuraal bekend deur de [[Formule 1]] [[Grandprix van Bagraain]] dij ien 2004 veur de eerste moal holden wör. Ook het Bagraain ien 2011 veul media-aandocht kregen deur de protesten dij doar holden wörren. 

[[Bestaand:Bahrain14.JPG|500px|left|thumb|De heufdstad Manama ien 2006]]

{{dialekt|gos||ANS}}

[[Kategorie:Azië]]
[[Kategorie:Laand]]
