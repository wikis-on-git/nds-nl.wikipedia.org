[[Image:Udder closeup.jpg|250px|thumb|De geer van een koe]]
De '''geer''' is de naam van de [[melk]]klieren bie [[herkauwer|herkauwers]], vergeliekbaor mit borsten bie de [[mense|mins]]. In de geer wort [[melk]] evormd waormee tiejens 't zeugen 't jong evoerd kan worren. De eerste melk die in de geer evormd wort heet [[biest]] of colostrum en is iezig riek an ofweerstoffen. Naor enkele dagen komt de echte melk op gang.

De melkvorming vient plaots in de melkcellen. 't Hormoon [[prolactine]], dat of-escheien wort deur de [[hypofyse]], zurgt veur de melkpreduktie. De groendstoffen veur de melk worren deur 't bloed an-evoerd en deur [[diffusie]] in de melkcellen op-eneumen. Hier worren de groendstoffen um-ezet in melk. Um één kilo melk te maken moen der hoenderden liters bloed deur de geer stromen. De melk wort op-esleugen in de melkboezem, een sponsachtige ruumte onder in de geer. De melk verlaot de geer deur de speunen of [[tit]]ten. 

Elk deel van de geer het een eigen melkstelsel en melkboezem. Bie de [[ko|koe]] is de geer verdeeld in vier delen, die kwartieren eneumd worren. Elk kwartier het een eigen tit. Bie 't [[schaop|schaap]] en de [[geit]] bestaot de geer uut twee delen. Bie de [[zeug]] is de geer verdeeld in oengeveer 12 pakketten. Elk pakket het zien eigen speun waordeur de geer bie de zeug 10, 12 of 14 speunen het. Een [[värken|varken]] is echter gien [[herkauwer]].

{{Dia|Disse pagina is eschreven in 't '''[[Putters]]'''}}

[[Kattegerie:West-Veluws_artikel]]
[[Kattegerie:Dierenanatomie]]

[[de:Euter]]
[[en:Udder]]
[[es:Ubre]]
[[fi:Utare]]
[[is:Júgur]]
[[nl:Uier]]
[[no:Jur]]
[[sv:Juver]]
