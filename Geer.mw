[[Image:Udder closeup.jpg|250px|thumb|De geer van een koe]]
De '''geer''' is de naam van de [[melk]]klieren bie [[herkauwer|herkauwers]], vergeliekbaor mit borsten bie de [[mense|mins]]. In de geer wordt [[melk]] evormd waormee tiejens 't zeugen 't jong evoerd kan worren. De eerste melk die in de geer evormd wordt heet [[biest]] of colostrum en is iezig riek an ofweerstoffen. Naor enkele dagen komt de echte melk op gang.

De melkvorming vient plaots in de melkcellen. 't Hormoon [[prolactine]], dat of-escheidden wordt deur de [[hypofyse]], zorgt veur de melkpreduktie. De groendstoffen veur de melk worren deur 't bloed an-evoerd en deur [[diffusie]] in de melkcellen op-eneumen. Hier worren de groendstoffen um-ezet in melk. Um één kilo melk te maken moen honderden liters bloed deur de geer stromen. De melk wordt op-eslaogen in de melkboezem, een sponsachtige ruumte onder in de geer. De melk verlaot de geer via de speunen of [[tit]]ten. 

Elk deel van de geer het een eigen melkstelsel en melkboezem. Bie de [[ko|koe]] is de geer verdeeld in vier delen, kwartieren eneumd. Ieder kwartier het een eigen tit. Bie 't [[schaap]] en de [[geit]] bestaot de geer uut twee delen. Bie de [[zeug]] is de geer verdeeld in oengeveer 12 pakketten. Ieder pakket het zien eigen speun waordeur de geer bie de zeug 10, 12 of 14 speunen het. Een [[varken]] is echter gien [[herkauwer]].

{{Dia|Disse pagina is eschreven in 't [[Putters]].}}

[[Categorie:West-Veluws_artikel]]
[[Categorie:Dierenanatomie]]

[[de:Euter]]
[[en:Udder]]
[[es:Ubre]]
[[fi:Utare]]
[[is:Júgur]]
[[nl:Uier]]
[[no:Jur]]
[[sv:Juver]]
