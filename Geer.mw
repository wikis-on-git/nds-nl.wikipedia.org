[[Bestaand:Pferdeeuter.JPG|250px|thumb|De geer van een merrie (peerd)]]
[[Bestaand:uier van een geit.jpg|right|thumb|De geer van n geit]]
De '''geer''' is de naam van de [[melk]]klieren bie [[nereken|nerekers]], vergeliekbaor mit borsten bie de [[mense|mins]]. In de geer wort [[melk]] evormd waormee tiejens t zeugen t jong evoerd kan worren. De eerste melk die in de geer evormd wort heet [[biest]] of kolostrum en is iezig riek an ofweerstoffen. Naor n paor dagen komt de echte melk op gang.

De melkvorming vient plaots in de melksellen. t Hormoon [[prolaktine]], dat of-escheien wort deur de [[hypofyse]], zörgt veur de melkproduksie. De groendstoffen veur de melk worren deur t bloed an-evoerd en deur [[diffusie]] in de melksellen op-eneumen. Hier worren de groendstoffen um-ezet in melk. Um één kilo melk te maken moen der hoenderden liters bloed deur de geer stromen. De melk wort op-esleugen in de melkboezem, n sponsachtige ruumte oender in de geer. De melk verlaot de geer deur de speunen of [[tit]]ten. 

Elk deel van de geer het n eigen melkstelsel en melkboezem. Bie de [[ko]]e is de geer verdeeld in vier delen, die kwartieren eneumd worren. Elk kwartier het n eigen tit. Bie t [[schaop|schaap]] en de [[sik|geit]] bestaot de geer uut twee delen. Bie de [[zeug]] is de geer verdeeld in oengeveer twaolf pakketten. Elk pakket het zien eigen speun waordeur de geer bie de zeug tien, twaolf of veertien speunen het. n [[värken|Varken]] is alleen gien [[nereken|nereker]].

== Nedersaksies ==
* [[Drèents]]:
** ''gier'' (u.a. [[Ni'jlusen]])
** ''jaor''
** ''jidder, judder''
** ''juur
** ''uur''
* [[Grönnegs]]:
** ''gidder'' ([[Stadsgrunnegs|STD]], [[NVL]])
** ''jidder'' (overg)
** ''jaor'' ([[Westerwoolds|WEV]])
* [[Stellingwarfs]]:
** ''jarre''
** ''uier''
* [[Veluws]]: ''geer''

{{Dialekt|wvel|Putten|Algemene Nedersaksiese Schriefwieze}}

[[Kategorie:Dierenanatomie]]
[[Kategorie:Zoogdier]]
