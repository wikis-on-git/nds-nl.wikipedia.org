[[Image:Pferdeeuter.JPG|250px|thumb|De geer van een merrie (peerd)]]
De '''geer''' is de naam van de [[melk]]klieren bie [[nereken|nerekers]], vergeliekbaor mit borsten bie de [[mense|mins]]. In de geer wort [[melk]] evormd waormee tiejens 't zeugen 't jong evoerd kan worren. De eerste melk die in de geer evormd wort heet [[biest]] of colostrum en is iezig riek an ofweerstoffen. Naor een paor dagen komt de echte melk op gang.

De melkvorming vient plaots in de melkcellen. 't Hormoon [[prolactine]], dat of-escheien wort deur de [[hypofyse]], zurgt veur de melkpreduktie. De groendstoffen veur de melk worren deur 't bloed an-evoerd en deur [[diffusie]] in de melkcellen op-eneumen. Hier worren de groendstoffen um-ezet in melk. Um één kilo melk te maken moen der hoenderden liters bloed deur de geer stromen. De melk wort op-esleugen in de melkboezem, een sponsachtige ruumte onder in de geer. De melk verlaot de geer deur de speunen of [[tit]]ten. 

Elk deel van de geer het een eigen melkstelsel en melkboezem. Bie de [[ko|koe]] is de geer verdeeld in vier delen, die kwertieren eneumd worren. Elk kwertier het een eigen tit. Bie 't [[schaop|schaap]] en de [[geit]] bestaot de geer uut twee delen. Bie de [[zeug]] is de geer verdeeld in oengeveer twaolf pekketten. Elk pekket het zien eigen speun waordeur de geer bie de zeug tien, twaolf of veertien speunen het. Een [[värken|varken]] is alleen gien [[nereken|nereker]].

== Nedersaksisch ==
* [[Drèents]]:
**''gier'' (u.a. [[Ni'jlusen]])
**''jaor''
**''jidder, judder''
**''juur
**''uur''
* [[Grönnegs]]:
**''gidder'' ([[Stadsgrunnegs|STD]], [[NVL]])
**''jidder'' (overg)
**''jaor'' ([[Westerwoolds|WEV]])
* [[Stellingwarfs]]:
**''jarre''
**''uier''
* [[Veluws]]: ''geer''

{{Dia|Disse pagina is eschreven in 't [[Putters]]}}

[[Kattegerie:West-Veluws_artikel]]
[[Kattegerie:Dierenanatomie]]

[[ar:ضرع]]
[[bs:Vime]]
[[cy:Pwrs (chwarren laeth)]]
[[da:Yver]]
[[de:Euter]]
[[en:Udder]]
[[es:Ubre]]
[[eu:Errape]]
[[fi:Utare]]
[[fr:Mamelle]]
[[ga:Úth]]
[[gl:Ubre]]
[[is:Júgur]]
[[ko:축락]]
[[lt:Tešmuo]]
[[mk:Виме]]
[[ml:അകിട്]]
[[nl:Uier]]
[[nn:Jur]]
[[no:Jur]]
[[pl:Wymię]]
[[pt:Úbere]]
[[sv:Juver]]
