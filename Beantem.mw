[[Ofbeelding:Coat_of_Arm_of_Bad_Bentheim.jpg|thumb|right|100px|Woapn van Beantem]]
[[Ofbeelding:Kruittoren_Kasteel_Bentheim.jpg|thumb|right|200px|Polvertoornd van t kasteel Beantem]]
[[Ofbeelding:Evangelisch-Reformierte_Kirche_Bentheim_2.jpg|thumb|right|250px|Beantemer kearke van de grifformeerde evangelistn]]
'''Beantem''' ([[Duuts]]: ''Bad Bentheim'') is ne stad in t distrikt de [[Groafschop Beantem]] (ok kortweg ''de Groafschop'') in de [[Duutslaand|Duutse]] deelstaat [[Nedersaksen|Nedersaksn]]. Ut lig noa an de [[Nederlaand]]se greanze, biej [[Oldnzel]]. Op ne öppervlakte van 100,16 km² wont um en noabiej 15.500 leu. Beantem is bekeand um t [[Beantemer graandsteen]] en t [[kasteel Beantem]].

Beantem greanst an de Duutse gemeantn [[Schüttrupp]], [[Nothoorn (Beynthem)|Nordhoorn]], [[Ochtrop]] en [[Gronauwe]]. Ok greanst t an [[Tweante]]. Nöast Beantem zölf valt ok de plaatsn Achterbearg, Bardel, [[Gilhoes]], Hagelshook, Holt und Haar, Sieringhook, Waldseite en Westenbearg biej de gemeante. Disse gemeante ontstunn op [[1 meert]] [[1974]] oet de gemeantn Beantem, Gilhoes, Bardel en Sieringhook. In [[1979]] wördn vuur de Duutse naam t weurdken ''Bad'' der teagn an-doan.

==Geschiedenis==
Beantem is de vroggere heufdstad van de Groafschop Beantem en hef ne lange historie. In [[1945]] bepaaldn de Engelsn dat Nordhoorn de heufstad van t distrikt mos wördn, umdat dee stad meer industrieel was en mildn in t distrikt lag.

Mildn in de stad steet t kasteel Beantem, dat al in [[1116]] wördn neumd. In de [[17e eeuw]] wördn healzame [[zweavelweln]] veundn, woarduur de plaatse vandaag-an-n-dag n anerkannt ''heilbad'' is. In [[1865]] kreag de stad stadsrechtn.

De stad is vuural bekeand duur t ''Bentheimer Gold'', t Beantemer graandsteen. Dit wördn tusken de [[15e eeuw|15e]] en de [[18e eeuw]] verhaandeld noar het [[Meunsterlaand]], [[Oost-Freeslaand]] en [[Nederlaand]]. In [[New York]] hef t [[Vriejdomsbeeld]] nen voot van Beantemer graandsteen kreagn.

==Bezeensweerdigheedn==
*[[Kasteel Beantem]] met t kasteelmuseum 
*Openlochttheater 
*De Oostmölle in Gilhoes; in 1749/1750 bouwd oet Beantemer steenn
*Hoes Westerhof, wonhoes oet 1656, renoveerd roond 1990, rechtervoorts ne ruumte vuur artiestieke ambachtsleu
*Kattelieke kearke (wiejd an [[Jans de Deuper]]) oet 1670
*Kearke van de grifformeerde evangelistn oet 1696
*Kearke van de oald-grifformeerde evangelistn oet 1896
*Martin-Luther-kearke oet 1912
*Museum vuur radio en radioverkeer (in t ''Haus des Gastes'')
*Graandsteenmuseum
*Geologies Openlochtmuseum
*Braziliënmuseum
*Postzeagelmuseum
*Otto Pankok-museum (Gilhoes)
*Openlochttheater 

==Oetgoande verbeendingn==
*[http://www.bad-bentheim.de/ Webstie van de gemeante]
*[http://www.fuerstbentheim.de/ Kasteel Beantem]
*[http://www.sandsteinmuseumbadbentheim.de/ Graandsteenmuseum]
*[http://www.pankok-museum.de/ Otto Pankok-museum in Gilhoes]

== Neersassies ==
* [[Grunnegs]]: ''Bentum''

[[Kattegerie:Tweants artikel]]
[[Kattegerie:Nedersaksen]]
[[Kattegerie:Stad in Duutslaand]]

[[de:Bad Bentheim]]
[[en:Bad Bentheim]]
[[eo:Bad Bentheim]]
[[fa:بادبنتهایم]]
[[fr:Bad Bentheim]]
[[it:Bad Bentheim]]
[[nl:Bad Bentheim]]
[[pl:Bad Bentheim]]
[[pt:Bad Bentheim]]
[[ro:Bad Bentheim]]
[[ru:Бад-Бентхайм]]
[[vi:Bad Bentheim]]
[[vo:Bad Bentheim]]
[[war:Bad Bentheim]]
