{{Etelazie}}[[Ofbeelding:Koarel.jpg|thumb|right|Koarel van n Notoaris]]
'''Karel Diederik Schönfeld Wichers''' ([[Naarden]], [[1901]] - [[Riesn]], [[1993]]), better bekeand met zinnen [[Tweantse Skeeldnaamns|skeeldnaamn]] '''Koarel/Karel van n Notoaris''' was nen bekeandn skriewer in Riesn en doar boetn. Hee leawdn ofgezeunderd in n hukn boetn Riesn in t bos, kort bie t Tweede Heed. Hierduur is dr mear weainig oawer um bekeand. 

Koarel skreef in [[1959]] n wöardebeukn van t Riessens, en later van t hele Tweante, zowal Tweants-Neerlaands as Neerlaands-Tweants.

==Leawn==
Terwiel at hee advokoat was (Meaister in de Rechn), woervuur hee studeerdn in [[Amsterdam]], en ook notoaris ([[n Heeg|n Haag]]) keus hee vuur n vrie leawn. Hee treuk hee zik terugge in n bos, woer at he zelf ne boomhutte har ebouwd, wat toew zin wonhoes wör. Later har zin breur [[Belcampo|Herman]] n huusken in t zelfde bos, woer at Koarel intrök toew at Herman noar [[Grunnen (stad)|Grönningn]] verhuuzn.

Later treuk he met zinne ''Kueklkoare'' ([[Standaard Skriefwieze]]: ''Keukelkoare'') regelmoatig met kunnigheaid duur [[Europa (continent)|Europa]] (o.a. met [[Harm oet Riessen]]) en verdeenn hee zin geeld duur seizoenswoark te doon, zo as bievuurbeeld druuwe plukn bie de wienboern in [[Fraankriek]]. Disse reaizn beskreef hee in zinnen beundel ''Raejsbreewe oet de Kueklkoare''. 

Ne aandere reaize voordn um in [[1955]] noar [[Sicilië]], woeroawer hee later, in 1985, t book ''Noar 't Vuerspiejige Aejlaand'' skreef. Hee har dus feailik een van de eerste campers van [[Nederlaand|Neerlaand]]. 

De Keukelkoare is kortns nog op ekocht duur n stel Riesnders dee at t deenk oplapn weelt, en dee at dr öare [[slephutte|slephutnverenige]] noar eneumd hebt.<ref>F.G.W. Löwik (2003), ''De Twentse Beweging : strijd voor modersproake en eigenheid.'' Grönningn: Rieksuniversiteit Grönningn. [http://dissertations.ub.rug.nl/FILES/faculties/arts/2003/f.g.h.loewik/wieiswie.pdf 'Wie is wie?'] (pdf)</ref>

==Kunnigheaid==
Mear de meeste kunnigheaid kreeg hee duur zin wöardebook van t [[Riesns]] van vuur [[1959]], woerin hee zinne eegne skriefwieze bedachn, den at slim foneties was, mear toch vuur t gewone volk beheurlik makkelik te leazn. Saamnetrökne wöarde, en wöarde dee at noa ekuierd wördn vanoet t [[Nederlaands|Hollaands]] leut hee vort. Hiermet was hee n eerstn den at zik bezig heul met t behoold van t (Riesns) Tweants. t Wöardebeukn was neet helemoal volledig, mear t har dan ook ''n kort kunnig wordn met t Riesns'' as doel.

Umdet hee n onmeundig sekuur man was, skreef hee noa völle opmoarkingn en hulpe van aandere Riesnders in 1970 nog n bievoogsel wat hee oetgavn in ''de Driemaandelijkse bladen'' van t [[Neersassies Instituut]] van de Rieksuniversiteit in [[Grunnen (stad)|Grönningn]], woerin at nog mear wöarde en oetdrukkingn steundn. t Beukn was al joarn oetverkoch, mear ter geleagnheaid van t 45-jöarig bestoan van Stichting Oudheidkamer Riessen in 1996, wördn dr nog verskeaidene van edrukt. Hierin wör t bievoogsel skoonwal neet op enömn.

Later köm hee met t oetgebreaide ''Woordenboek Nederlands Twents'' (1979) woerin zin nieje bievoogsel van 1970 wal verwoarket was. Nöast oawerzettings van wöarde gaf he ook oetgebreaide kultuurbeskriewings, woerin at zinnen stoarkn geveulsbaand met t Riesns noar vuurtn köm. Doarumme is t nit echt n akademies bookwoark te neumen, mear gef wal onmeundige völle informasie oawer Riesn en Tweante in t vrooe [[20e eeuw|20ste joarhoonderd]]. Dit wöardebook is al joarnlaank oetverkocht. 

Umdet he van kleains of an Riesns eheurd har, kleunkn aandere variaantn van t Tweants um doarig in de oorn. Hee meandn det aandere soortn Tweants ne "verkörte oetvoering" van t Riesns warn. Doaroawer skrif he:

{{Dia|"''...Maar bij de bovenbedoelde verkorting gaat het om iets heel anders, namelijk het weglaten van "e"-s die juist wél betekenis hebben in het woord. Het zijn, grammatikaal geordend, de volgende:''
#''De "e" als voorvoegsel van het verleden deelwoord en die dit in veel gevallen onderscheidt van de onbepaalde wijs of van vormen van tegenwoordige of verleden tijd, bv.: egoan - goan; ezeen - zeen;'' [...]
#''De "-e" aan het eind van vrouwelijke naamwoorden, passende bij het lidwoord "de" er vóór, of "ne" ofwel een bijvoeglijk naamwoord. Behalve dat het aardig klinkt, wordt de eindmedeklinker erdoor verduidelijkt, die anders bij vlug of binnensmonds praten moeilijk verstaanbaar kan worden, bv: zonne leeve vrouwe; wolle; henne, komme.''
''[...]''"<ref>Schönfeld Wichers, Mr. K.D. Woordenboek Nederlands Twents. Hengelo: Uitgeverij Broekhuis. p.13</ref>}}

Umdet t Riesns disse klaankn wál hef, meann he det t Riesns t zuuwerste Tweants was. t Is dudelik det he nen sentimenteeln baand met t Riesns har.

Wat Riesnders probeert al joarnlaank n standbeeld vuur um in Riesn te kriegn, mear doar wil de gemeante neet an. As kleain protest steet doarumme zinne foto in de nieje oetgave van t wöardebeukn.

==Skriefwieze==
Koarel bedachn zinne eegne skriefwieze, umdet den vuur t (Riesns) Tweants neet besteund. In zin ''Woordenboek Rijssens Dialect'' gaf he in t ''Voorwoord'' met elken ofzeunderliken klaank an woerumme at hee dr vuur ekeuzn har um t op dee wieze te doon:

{{Dia|"''Bij de spelling heb ik mij een tweeledig doel gesteld, namelijk de woorden goed weergeven, zoals ze werkelijk uitgesproken worden en een eenvoudig geheel van regels te volgen, met vermijding van tekens, die niet beslist nodig waren. ''(...)<br>
''1. Een in het Rijssens veel voorkomende klank is die van het Engelse "but" of het Duitse "Köpfe" als ze kort, en van het Franse "soeur" of het Engelse "world" als ze lang is. Door dialectschrijvers wordt voor de korte meestal het Duitse teken "ö" gebruikt, Maar verschillende overwegingen hebben mij er toe gebracht dat niet te doen.<br>
''Deze klank is namelijk geen variatie van de "o", maar van de "u"; tussen haar en "u" van bv. "put" bestaat een soortgelijke betrekking als tussen de "o" van "los" en die van "dof". Daarom gaf ik de voorkeur aan het teken: "ù". De lange klank kan dan volgens de algemene regel (achtervoeging van een "e") weergegeven worden door "ùe", terwijl men bij het Duitse teken dan zou moeten komen tot "öe", dat onduidelijk is en aan de "oe" of aan "ooee" doet denken. Ook is bij het schrijven [en] het zetten van een ' eenvoudiger dan van ".''<br>
<small>(t stukn is n betjen an epast um t makkeliker te könn leazn)</small>}}

Koarel skreef dus bv. ''wöarde'' as ''wùere''. Um leazers te loatn wenn an zinnen stiel, skreef hee achterin n kort verhaal volledig in dee spelling.

{{Dia|Paragraaf 1:<br>''Teegn de tied dat uern keal dr zoowat wier kon wean oet t venne, lear Gediene zik in n blootn hemdrok, n boontn dook umme en t kaapjen op, ouwr de oondrduure. Dat zo'j ook vuur de wille doon op zonnen moojn zomroawnd; dan is dr leawndigaejd genog achtr de groote eekne bueme langs de Hoar. Ze keek de kaante van n Lechnboarg op, mer nog ginnen keal. wal kùm doar Mans met peard en huejwaage tusken de bueme duur en hùel skuuns op t hoes an dat an dezelde kaante lear as t ùere.'' (...)}}

[[Ofbeelding:De Weawer.jpg|thumb|right|200px|''De Weawr''. Vuurbeeld van waandversierige met Koarel zinne skriefwieze.]]

n Aander kenmoark is det he n stommen -e vake vortleut in zinne skriefwieze, bievuurbeeld in de wöarde ''oondrduure'' (oonderdure), ''zomroawnd'' (zommeroawnd) en ''achtr'' (achter) in boawnstoand stukn.

Umdet Koarel n eerstn was den at skriewerieje in t Riesns oetgavn, en t Riesns toertieds nog de volledige ummegaankssproake was, nöm iederene zinne skriefwieze vlot oawer. Zelfs in "offisjele" naamns: De [[slephutte|slephut]]nverenige ''De Kueklkoare'', n postzeagelverzameldersgroep ''n Poszeagl'', de meeste [[Tweantse skeeldnaamns|skeeldnaamns]] en gewelversieriges.

==Mooi um te weetn==
*Alle joarn in [[meert|meart]] wörd in de Riesnse gemeenteroad de ''Koarel van n Notoaris Wisselbeker'' vergeewn an roadsleu dee't tiedns de roadsvergaderige t meuiste plat doot.

==Skriefwoark==
*''Woordenboek Rijssens dialect'' (1959)
*''Woordenboek Nederlands Twents'' (1979)
*''Woordenboek Twents Nederlands'' (1983)
*''Noar 't Vuerspiejige Aejlaand'' (1985)
*''Raejsbreewe oet de Kueklkoare'' (1989)

==Bekiekt ook==
*[[Belcampo]] (Koarel zin breur)

{{Bron|<references/>}}


[[Kategorie:Tweants artikel|Schönfeld Wichers, Karel Diederik]]
[[Kategorie:Schriever in t Tweants|Schönfeld Wichers, Karel Diederik]]
