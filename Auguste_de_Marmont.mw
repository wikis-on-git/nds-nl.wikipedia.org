[[ofbeelding:Marmont.jpg|thumb|250px|Marmont op een schilderi'je]]
'''Auguste Frédéric Louis Viesse de Marmont''' ([[Châtillon-sur-Seine]], [[20 juli]] [[1774]] - [[Venetië (stad)|Venetië]], [[2 meert]] [[1852]]), was een [[Ancien régime|Frans]] soldaot en [[generaal]]. Hij was ok [[Duc de l'Empire|''duc de l'Empire'']] en daorbi'j de 1e härtog van [[Dubrovnik]] (Ragusa). In [[Nederlaand]] is e veural bekend deurdet zien troepen de [[Pyramide van Austerlitz]] ebouwd hebt in de gemiente [[Wombaarg|Wombärg]]. 

== Leaven ==
Marmont kwamp weg uut de legere [[adel]]. In [[1792]] gung hi'j van de artillerieschoele in Chalons weg. Deurdet e goed zien beste deed in [[1793]] tiedens et [[Beleg van Toulon]] gung e in [[1798]] met [[Napoleon Bonaparte|Napoleon]] [[Expeditie van Napoleon nao Egypte|met nao Egypte]]. Tiedens de [[staotsgreep]] van [[1799]] deur Napoleon steunden hi'j hum. In [[1800]] wier hi'j nao de ewunnen [[Slag bij Marengo]] töt [[generaal-majoor]] emaakt. Nao in [[juli]] [[1806]] töt generaal gouverneur van [[Dalmatië (regio)|Dalmatië]] benuumd te wean voegden hi'j [[Dubrovnik|Ragusa]] hierbi'j deur et te annexeren. In [[1808]] wier hi'j töt ''härtog van Ragusa'' benuumd nao gevechen met et [[Russische Riek]]. Hi'j kreag ok de maarschalksstaf. Hi'j was in [[1814]] et heufd van de verdediging van [[Paries]].

== Pyramide van Austerlitz ==
Op de plek waor now de Pyramide van Austerlitz stiet was in [[1804]] et legerkamp van Marmont ([[Kamp van Utrecht|Camp d'Utrecht]]) te vinden. Umdet zien soldaoten zich slim verveelden en ok um ze ganks te holden liet Marmont hier een pyramide van de eerde bouwen. Dit was bedoeld um Napoleon te eren. Eigenlik hietten de pyramide Marmontbärg, maar dit is nao de [[Slag bij Austerlitz]] veranderd in de [[Pyramide van Austerlitz]]. Marmont was et hier niet met iens.

== Literatuur ==
In zien letste jaoren hield hi'j zich ganks met schrieven. Zien waarken bint belangrieke veur de militaire geschiedenisse van die tied.<ref>Chisholm, Hugh, ed. (1911). [[wikisource:1911_Encyclopædia_Britannica/Marmont,_Auguste_Frédéric_Louis_Viesse_de|"Marmont, Auguste Frédéric Louis Viesse de"]]. [[:en:Encyclopædia_Britannica_Eleventh_Edition|Encyclopædia Britannica]]. '''17''' (11th ed.). Cambridge University Press. pp. 744–745.</ref>

* ''Voyage en Hongrie'', etc. (4 volumes, [[1837]])
* ''Voyage en Sicile'' ([[1838]]); trans. it., Milan, 1840
* ''Esprit des institutions militaires'' ([[1845]])
* ''Cesar''; ''Xenophon''; and ''Mémoires'' (8 volumes, uut ebracht naodet e uut de tied gunk in [[1856]])

==Verwiezing==
<references/>

{{Dialekt|sdz}}
