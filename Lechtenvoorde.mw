{{Ploats in Nederlaand |
naam = Lechtenvoorde |
soorte = Stad |
bestansnaam vlagge = Lichtenv.gif |
bestansnaam wapen = Lichtenvwapen.gif |
lokasie = LocatieLichtenvoorde |
gemeente = [[Ofbeelding:Wapen-Oost-Gelre.png|24px]] [[Oost Gelre]] |
previnsie = [[Ofbeelding:Gelderland-Flag.svg|20px]] [[Gelderlaand]] |
oppervlak =  |
oppervlak laand = |
oppervlak woater = |
inwoners = 12.705 |
doatum inwoners = [[1 januari]] [[2007]] |
dichtheid =  |
breedtegroad = 51°'59" |
lengtegroad = 6°34" |
verkeersoader =  [[N18]] [[N313]] |
netnummer = 0545 |
postcode = 7131 |
webstee = [http://www.oostgelre.nl] |
}}
'''Lechtenvoorde''' ([[Nederlands]]: ''Lichtenvoorde'') is ne [[stad]] in de [[Gemiente (bestuur)|gemeente]] [[Oost Gelre]] in de [[Nederland]]se [[previnsie]] [[Gelderland]].

==Gekiednis==
[[Ofbeelding:1634_stad_lichtenvoorde.jpg|thumb|left|400px|Lechtenvoorde op nen olden keerte uut[[1634]]]]
In [[1277]] leet Gieselbert van Bronckhorst, here van [[Borklo]], den [[Burcht Lechtenvoorde]] bouwen bi-j den "[[voorde]]" (deurwoadboare ploats) in 't centroale bekkengebeed woarnoa de stad dee vanof [[1397]] onder de heern van Bronkhorst veel en deel uut­maakten van de [[heerlekheid]] [[Borklo]], umvat­ten de stad Lech­tenvoorde en de [[buurtschop]]pen [[Vroagender]] en Lechten­voorder Bosch, [[Leeuweld]] en [[Zöwwent]]. Bi-j et buur­tschop [[Zöwwent]] ­heurden den [[havezathe]] [[Harreveld]]. Den leenheer­schoppi-j van de heer­lek­heid wödden in [[1406]] deur Gisbert II an [[Münster]] op-edroagen. In [[1777]] wödden [[Lechtenvoorde]] gekoft deur d'n [[stadholder]] [[Willem V]], woarnoa ut domeingood wödden. Den here stelden d'n ric­hter, laand­skriever, advo­coat-fis­coal, voogd en onder­voogd an. Tot den [[Batoafsen revolusie]] in [[1795]] blef de heerlekheid n persoonlek bezit van de Oranjes. Noadien blef allenig den titel "Here van Lechtenvoorde" beholden. [[Beatrix van Nederlaand|Könningin Beatrix]] dreg doarumme nog altied de titel 'Vrouwe van Lechtenvoorde'. D'n doatum van 't stede­lek recht is (nog) neet be­kand (Bron: Het Rechterlijke Archief Lichtenvoorde, Gelderland boek nummer 174).

==Keienslöppers==

Op de markte van Lechtenvoorde steet nen zwerfkei van ruum 20.000 kg. Dizze kei is doar in 1874, ter geleagenheid van 't 25-joarig regieringsjubileum van könning Willem III, deur 99 Lechtenvoordsen schoenmakers vanuut 't Vroagenderveld noar too eslöpt. Hemelsbreed is dat nen ofstaand van rundumme veer kilometer. An dizzen gebeurtenis dankt Lechtenvoorde den bi-jnoam "Keistad" en danken de inwonners hun bi-jnoam "Keienslöppers". Boavenop den steen wöd nen beeld van nen liggenden leeuwe ploatst. Dizz leeuwe was ontleend an et woapen van den heern van Bronkhorst. Dizze liggenden leeuwe wöd in 1897 vervangen deur nen zittenden leeuwe, onder weens veurpoot 't woapen van Lechtenvoorde was eploatst. Dizze tweeden leeuwe was end joaren '60 zo verweard en beschoadigd dat nen Duutsen beeldhouwer opdracht wöd egeaven nen ni-jen leeuwe te maken. Ok dizzen darden leeuwe is nen zittenden leeuwe dee met éne veurpoot 't gemeentewoapen vastholdt.

==Oost Gelre==
Tot 1 januari 2005 was Lechtenvoorde ne zelftaandige gemeente, vanof dee tied wödden de gemeente samen-evoegd met [[Grolle]]. Officieel wödden d'n name van dee ni-je gemeente [[Grolle]], moar noa nen gezoamelek stemmen, hadden de meeste inwonners van dee gemeenten nen veurkeur veur den ni-je name [[Grolle]]-[[Lechtenvoorde]] an-egeaven. Dizzen name gebruukten de gemeente nen tied as warkname; vanof 1 januari 2006 gebruukten zie [[Oost Gelre]] as warkname en vanof 19 mei 2006 is dizzen name in gebruuk.

==Trivia==
*Lechtenvoorde stoand al langen tied bekand as 'De greunste gemeente van Nederlaand'. Ok steet Lechtenvoorde bekand weagens 't joarleks trögkerenden [[bloomenkorso]] in september.
*Vanof 2003 hold zie in Lechtenvoorde joarlieks 't [[Arrow Rock Festival]]
*Vanof 2006 hold zie den [[Zwarte Cross]] in Lechtenvoorde, wat doarveur altied in [[Halle (Bronckhorst)]] wödden edoan.

==Bekende leu oet Lechtenvoorde==
*[[Sander Boschker]] doelverdedeger bi'j [[FC Tweante]]

==Nedersaksisch==
*[[Achterhooks]]: ''Lechtnvoorde''
*[[Tweants]]: ''Lechtnvoorde''

==Galleri-je==
<gallery>
Ofbeelding:Lechtenvoorde karke.jpg|Karke
Ofbeelding:Lechtenvoorde_richtershuus.jpg|Richtershuus
Ofbeelding:Lechtenvoorde_zitt-n.jpg|Goat d'r maor rustig effen zitt'n
Ofbeelding:Vakwarkhuus_in_Lechtnvoorde.jpg|Vakwarkhuus
Ofbeelding:Lechtenvoorde_kei.jpg|Keienslöppers
Ofbeelding:Lechtenvoorde_stadpompe.jpg|Stadspompe
Ofbeelding:Lechtenvoorde_Johanneskarkw.jpg|Johanneskarke
Ofbeelding:Lechtenvoorde darp.jpg|Darp
</gallery>


{{Oost Gelre}}

[[Kattegerie:Achterhooks artikel]]
[[Kattegerie:Plaose in Gelderlaand]]
[[Kattegerie:Heerlekheid]]

[[en:Lichtenvoorde]]
[[fr:Lichtenvoorde]]
[[it:Lichtenvoorde]]
[[nl:Lichtenvoorde]]
