'''Neagelhoolt''' is an de weend edreugd reundvleais. Vrooger mossn de leu t konserveern, dus leadn ze t in t zoolt, woernoa ze t an n neagel boawn n kachel of t fornuus (de [[wieme]]) höngn um te dreugn. Um de vleegn dr of te hooldn wikkeldn de leu dr vaake n kussnsloop um hen.

n Neagelhoolt wördt rechtevoort nog net as vrooger van n achterbil en n achtermoes van n [[koo]] emaakt. t Vleais wördt in estrekn met grof zoolt en spesjale kruudn.
Doarnoa wördt t vleais n poar wèkke laank dreug ezeultn en in n pekelbad edoan, hermeties of eslötn en um n aandern dag edreeid. Doarnoa wördt t eankele wèkkn (mangs zelfs moandn) edreugd an de locht.

n Naamn keump van ''neagel'' en ''hoolt''. ''Neagel'' is n spieker (woer t stukn vleais an ehöngn wördt) en ''hoolt'' beteeknt n stukn vleais. Dèt is vaake n achtermoes (t ''hoolt'' of ''muuskn'') 
Neagelhoolt was vrooger n deur beleg vuur op de stoete. t Wör vaake alleene an esneedn as dr köjervolk was. Umdèt rechtevoort nog mear ongevear 20 [[slager|slagers]] neagelhoolt maakt, is t de leste joarn ook nog aaltied deur.

Neagelhoolt is nit t zelfde as t [[Duuts|Duutse]] ''Nagelholz'', wat kort oawer de greanze wördt emaakt. Dit wördt bie 35-45°C ereukt en met [[speklap|speklapn]] umwikkeld.

==Neersassies==
*[[Tweants]]: ''neagelhoolt'', ''naegelholt''

{{dia|Disse pagina is eskreewn in t [[Riesns]]}}

[[Kattegerie: Tweants artikel]]
[[Kattegerie: Nedersaksische cultuur]]
