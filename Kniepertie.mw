[[Ofbeelding:Knieperties1072.JPG|thumb|left|250px|Knieperties]]
[[Ofbeelding:Kniepertjesijzer.jpg|thumb|right|260px|Kniepertiesiezer]]

'''Knieperties''' of '''iezerkoekies''' bint zoete, dunne haarde [[waofel]]s dei traditioneel umendebie de [[jaorwisseling]] bakken wordt. Ze wordt eten in [[Drenthe]], [[Overiessel]], [[Grunnen (provìnzie)|Grunning]] ([[Veenkelonies]] en [[Westerwoolde|Westerwôlde]]) en [[Gelderlaand]] (de [[Achterhook|Achterhoek]]).

Knieperties wordt bakken in speciaole waofeliezers. Vrogger waren dit [[gietiezer|geeitiezeren]] kniepiezers dei boven het heerdvuur holden werden. Nu wordt elektrische waofeliezers gebruukt. 

Het meist liekt knieperties nog up [[oubliehoorn]]s zoas gebruukt veur schepies, maor het recept is aanders: zeuiter en mit keneel. 

== Prissentaosie ==
:''Zie ok: [[Nijjoarsrollechie]]''

Volgens de [[Portaol:Nedersaksische kultuur|traditie]] heurt de waofelties in [[december]] plat, as ''kniepertie'', prissenteerd te worden en vanof [[nijjoar|neeijaorsdag]] as neeijaorsrollechie. De gedachte hierachter is dat in december het olde jaor zuk glad en al ontvouwen hef. Op neijaorsdag symboliseert het rollechie het onbekende neie jaor.
De platte versie wordt veural in Drenthe en Overiessel eten, de oprolde versie, de ''rullekes'', meer in Grunning en de Achterhoek.

In [[Koevern]] weuren in vroggere tieden de iezerkoekies oetdeeld an de armen. In [[1770]] weur een poging daon dit gebruuk te verbieden, zönder succes.

== Citaot ==
''En 't olde mèense, ze dacht niet an knieperties bakken veur neijaorsdag en mèe te maken, det ze aanders nog nooit aover-eslagen had, zo laank as ze etrouwd was ewest.''

Uut ''Harm: boerenlèven an de Riest'', roman deur [[Lucas Jonker]] (1928, herdrokt in 1988, Zuudwolde: Het Drentse Boek)

== Zie ok ==
* [[Nijjoarsrollechie]]
* [[Spekdik]]
* [[Neijaorskoek]]

== Nedersaksisch ==
* [[Achterhooks]]: ''knieperkes''
* [[Drèents]]: ''kniepertie{{small()|n}}''
* [[Grunnegs]]: ''kniepertje''
* [[Tweants]]: ''rul{{small()|le}}kes''

{{Dia|Schreven in het Midden-Drèents}}

[[Kattegerie:Drèents artikel]]
[[Kattegerie:Gebak]]
[[Kattegerie:Nedersaksische gerechten]]

[[de:Hippe (Gebäck)]]
[[en:Krumkake]]
[[es:Krumkake]]
[[fy:Kniperke]]
[[hr:Holipe]]
[[nl:Kniepertie]]
[[nn:Krumkake]]
[[no:Krumkake]]
[[ru:Крумкаке]]
