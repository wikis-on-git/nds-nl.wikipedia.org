Kiek bi-j [[Maurits van Oranje-Nassau, van Vollenhoven]] veur et artikel oaver den prins Maurits uut [[1968]]]

'''Maurits van Oranje''' ([[Slot Dillenburg]], [[14 november]] [[1567]] – [[Den Haag]], [[23 april]] [[1625]]), [[Prinse van Oranje (titel)|Prinse van Oranje]], Grave van [[Huus Nassau|Nassau]], [[stadholder]] en van [[1585]] tot zien dood [[kapitein-generoal]] van et leager van den [[Republeek der Zeaven Vereanigden Nederlaanden]].

==Jeugd==
Prins Maurits wöd geboaren in Dillenburg as zunne van [[Willem van Oranje]] en deens tweeden vrouwe [[Anna van Saksen]]. Toon Maurits nog geen joar old was, verleet Anna van Saksen et Slot Dillenburg. Maurits zol zien mooder nooit meer trögzeen.

Zien vader was inmiddels leider ewödden van den [[Den Nederlaandsen Opstaand|opstaand]] in den [[Laege Laanden (stoatkunde)|Nederlaanden]] en verblef doar reagelmoatig. In et dagelieksen leaven in Dillenburg wöd Maurits dan ok streng Calvinisties op-evood deur zien onkel [[Jan VI van Nassau-Dillenburg|Jan van Nassau]]. Hi-j studierden eerst in [[Heidelbarg (Duitslaand)|Heidelbarg]] ([[1575]]-[[1577]]) en vertrok toon noar den Nederlaanden um in [[1582]] in [[Leiden]] an nen studie an te vangen.

==Stadholder==
Toon op [[10 juli]] [[1584]] zien vader in [[Delft]] wöd vermoord, was prins Maurits 16 joar old. Op zien 18den verjoardag wöd hi-j al beneumd tot stadholder en admiroal van [[Hollaand]] en [[Zeelaand]]. In [[1588]] wöd hi-j admiroal-generoal der Nederlaanden toon den bevoogdheden van den Road van Stoate op him wödden oaver-edragen. Zien eersten kriegsdoad was den veroavering van den stad [[Axel]] op den Spanjoarden in [[1586]]. Wat joaren later, in [[1590]] en [[1591]], wöd Maurits ok stadholder van [[Gelderlaand]], [[Utrecht (previnsie)|Utrecht]] en [[Oaveriessel]]. Noa zien vaders dood beneumden hi-j zichzelf unrechtmoatig tot [[Prinse van Oranje (titel)|Prinse van Oranje]], en droog dizze titel 32 joar. Dee titel was van zien olderen halfbreur [[Filips Willem van Oranje|Filips Willem]], vanof 1568 gevängen in Spanje.  Noa et oaverlieden van Filips Willem eerstmoal in [[1618]] wöd Maurits den Prinse van Oranje.
[[Ofbeelding:Michiel Jansz van Mierevelt - Maurits prins van Oranje.jpg|200px|Prins Maurits]]

==Kriegshervörmer==
Anvankelek stoanden de zaoken er slecht veur. Zien leager was zwak en leed nederloag op nederloag teggen den Spoansen tröppen. Moar haenig an sloagden prinse Maurits doar in um soamen mit [[roadpensionoaris]] [[Johan van Oldenbarnevelt]] et tij in zien veurdeel te kriegen. In den joaren '90 van den [[16e eeuw|16den eeuwe]], toon den Spoansen laandvoogd [[Alessandro Farnese (1545-1592)|Alexander Farnese]], hartog van Parma, deur zien bemeujenis mit den Fraansen burgerkrieg wöd ofgeleid (oaverigens in opdrächt van könning [[Philips II]]), behoalden hi-j wal den gesloagden kriegs oaverwinningen woardeur et gehele noordoosten van Nederlaand op den Spanjoarden kon wödden veroaverd. Maurits nam [[Simon Stevin]] in deenst as roadgeaver en leroar. Stevin pakt as kriegs untwekkeloar zoaken an, zoas den bouw van [[vesten|vestingsteedn]]. Maurits wöd internationoal as nen groot generoal ezeen. Dat blik bi-jveurbeeld uut et veurstel van den keurvörst van Köln op den Rieksdag te Regensburg in 1597. Hi-j stelden veur um Maurits tot veldoaverste van et Duutsen Riek te beneumen in den stried teggen den Turken. Zien meest gesloagden [[veldtochte]] was van 1 t/m 9 oktober deur [[Maurits van Oranje|Prinse Maurits]] wat nen ende mös maken an den Spoansen bezetting van den [[Republeek der Nederlaanden|Republeek]] in [[Twente]] en den [[Achterhook]], tiedens [[Maurits' veldtochte van 1597]] van augustus tot en mit november [[1597]].

==Slag bi-j Ni-jpoort==
In [[1600]] wöd et leager mit Maurits as generoal deur Van Oldenbarnevelt noar [[Duunkarke]] estuurd um den doar anweazigen [[koaper]]s te verneetigen; dee waren immers in deenst van den vi-jand en richtten groten schaa an  bi-j den Nederlaandsen koopvoardi-je. Maurits wol dizzen toak eigenlijk neet, en untmoetten op et straand bi-j [[Ni-jpoort (België)|Ni-jpoort]] nen Spoans leager under bevel van hartog [[Albrecht van Oostenriek|Albrecht]]. Dizzen [[Slag bi-j Ni-jpoort]] wüst hi-j wal te winnen, toch koesterden hi-j vanof den tied nen wroak teggen Van Oldenbarnevelt, dee et Stoatsen leager an grote gevoaren zol hebben bloot-esteld.

==Twaolfjoarig Bestaand en stried mit Van Oldenbarnevelt==
Enkele joaren later wöd under leiding van Van Oldenbarnevelt nen woapenstilstaand eslotten mit den Spanjoarden, et [[Twoalfjoarig Bestaand]]. Maurits vreesden veural dat hi-j deur et bestaand as leageranvoerder meer buuten spel zol stoan mot as bewiesgroand dat de Spanjoarden hun kriegs machte in vredestied zollen künnen verstarken. Dit was nen stried toostaand. Ok tiedens et Twolfjoarig Bestaand brak in den Nederlaanden nen stried uut tussen den [[remonstranten]] en de [[contraremonstranten]]. Al rap unteerdden dit godsdeenstigen meningsverschil in nen groot politeeken stried. Den regenten kozzen partie veur den remonstranten. Maurits howal ok gemoatigd remonstrants eavenas Van Oldenbarnevelt, kos veur den contraremonstranten zodat et tussen Maurits en Van Oldenbarnevelt uut de hand leep, mit as uutendelek gevolg dat den Hollaandsen roadpensionoaris Van Oldenbarnevelt op [[13 mei]] [[1619]] wöd untheufd op beschuldiging van laandverroad.

==Letsten joaren==
[[Ofbeelding:Maurits Prince of Orange on his death-bed.jpg|thumb|Maurits, op-eboard noa zien oaverlieden]]
In [[1620]] wöd Maurits, noa et oaverlieden van zien neave [[Willem Lodewiek van Nassau|Willem Lodewiek]] stadholder van [[Grunnen (provìnzie))|Grunnen]] en [[Drenthe]]. Nen joar later wöd den stried mit Spanje hervat. Deur den gerechteleken moord op Van Oldenbarnevelt was den Republeek bestuurlijk lang neet meer wat et ewest was en ok op kriegsgebeed leed Maurits enkele unmundigen neaderloagen. In [[1623]] vond nen aanslag op zien leaven ploats, beroamd deur den zunnen van Johan van Oldenbarnevelt ([[Reinier van Oldenbarnevelt|Reinier]] en [[Willem van Oldenbarnevelt|Willem]]), [[Claes Michielsz Bontenbal]] en andere remonstranten. Den anslag mislukten. Reinier van Oldenbarnevelt wöd hierop untheufd en Willem van Oldenbarnevelt vlögten noar Brussel. Prinse Maurits steerf op [[23 april]] [[1625]] in [[Den Haag]]. Hi-j is woarschienlek an leaverkanker oaverleaden.
EtDen zinsspreuke van Maurits was "Fortitudo mea Deus" = God is mien kracht.Dit is ontleend an den Latiensen vertoaling van Psalm 43:2. Et is ok den woapenspreuk van Willemstad ( Braobant ).
Ok had Maurits nen liefspreuk : "Tandem fit surculus arbor" ( Ens wödt et stekjen nen boom ).

==Noageslacht==
Maurits is nooit etrouwd ewest. Wal had hi-j dree zunnen bi-j [[Margaretha van Mechelen]], woarunder [[Willem van Nassau, here van den Lek]] en [[Lodewiek van Nassau-Beverweerd]]. Van dizzen wödden ofstemmelingen verheaven tot rieksgraven van (Nassau) la Lecq en (Nassau) Beverweerd. Bi-j minstens vief andere vrouwleu had hi-j ok kinder.

==Opvolging==
Maurits wöd as stadholder en kriegs leider op-evolgd deur zien halfbreur [[Frederik Hendrik van Oranje|Frederik Hendrik]] dee eavenens teggen den vrede gekant was.

<gallery>
Ofbeelding:Michiel Jansz van Mierevelt - Maurits van Nassau, prins van Oranje en Stadhouder.jpg|Prinse Maurits
Ofbeelding:Maurits.jpg|Portrette van Maurits
Ofbeelding:Beleg van breefoort.gif|[[Beleg van Breevoort (1597)]] deur Maurits in [[1597]]
Ofbeelding:1615 Maurits Rott.jpg|Droagpenning, 1615 op Maurits, in gegotten zilver, verguld, deur A. Rottermont, op keerziede et prinselek woapen mit den [[Orde van de Kousenbaand]]
</gallery>

=bronvermelding=
*[http://www.dbnl.org/tekst/busk001land02_01/busk001land02_01_0212.htm Busken Huet - Het land van Rembrand]

[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Nederlaand]]
[[Kattegerie:Belegeringe]]
[[Kattegerie:Tachtigjoarigen Oorlog]]
[[Kattegerie:Monarchie]]

[[cs:Mořic Nasavský]]
[[da:Morits af Nederlandene]]
[[de:Moritz (Oranien-Nassau)]]
[[en:Maurice of Nassau, Prince of Orange]]
[[es:Mauricio de Nassau]]
[[fi:Morits Oranialainen]]
[[fr:Maurice de Nassau]]
[[fy:Maurits fan Oranje]]
[[hu:Nassaui Maurice]]
[[is:Mórits af Nassá]]
[[it:Maurizio di Nassau]]
[[ja:マウリッツ (オラニエ公)]]
[[la:Mauritius Nassoviae]]
[[nl:Maurits van Oranje]]
[[no:Maurits av Nassau]]
[[pl:Maurycy Orański]]
[[pt:Maurício, príncipe de Orange]]
[[ru:Мориц Оранский]]
[[sv:Moritz av Nassau]]
[[zh:慕黎斯王子]]
