Ut '''Tsjechies''' (''čeština'', ''český jazyk'') is ne [[Slavische talen|West-Sloaviese]] sproake met ongeveer 12 miljoen sprekkerds. Tsjechies wördt vuural sprökn in [[Tsjechie]] (10,2 miljoen inwonners), mer wördt ook wal sprökn duur leu oet de landn dee an Tsjechie greanst (met name [[Slowaaknlaand]] en [[Oostnriek]]) en landn met völ Tsjechiese immigraantn, zooas de [[Verienigde Staoten van Amerika|Verenigde Stoatn van Amerika]] en [[Kannede|Kanada]]. Seend [[1 meie|1 mei]] [[2004]] is t Tsjechies een van de officiële wearksproakn van de [[Europese Unie|Uropese Unie]].

Ut Tsjechies lig oonder de West-Sloaviese sproakn t körtst biej t [[Slowaaks]], voalgd duur t [[Sorbisch|Öppersorbies]] en t [[Pools]]. Ut Tsjechies en t Slowaaks bint töt op grote heugte oonderling verstoanber. Wal hebt Tsjechen en Slowaakn van de jungste generoasie meer meuite um mekaar te verstoan. Dit kömp duurdat ze noa t oet mekaar valn van [[Tsjechoslowakije|Tsjechoslowaaknlaand]] in [[1993]] nich meer dageliks met mekaars sproak van doon hebt.

{{Interwiki|kode=cs}}

[[Kategorie:Tweants artikel]]
[[Kategorie:Slavische taal]]
