'''Süüd-Jütlandsk''' of '''Süüd-Jütsk''' (''synnejysk'') is ne [[varieteit (språkkünde)|varieteit]] van et [[däänsk]] dee up et skyreiland [[Jutland|Jütland]] wördt espröäken. De noordgrens van et taalgebeed ligt ümsgevear by de rivyr [[Kongeå]], de süüdgrens ligt nen kilomeater of vyvtyn ten süüden van de hüüdige [[Duutsland|düütsk]]-[[Denemarken|däänske]] ryksgrens. Töt begin 20e eywe wear in de regio [[Angelen (gebeed)|Angelen]] tüsken [[Flensbörg]] en [[Schleswig (stad)|Sleeswyk]] ouk noch Süüd-Jütlandsk espröäken. Der bünt ginne gegeavens oaver et antal spreakers.

In et düütsk wördt et dialekt ''südjütisch'' of ''plattdänisch'' enöömd, in et [[däänsk]] ''sønderjysk'' of ''platdansk''. Nevven Süüd-Jütlandsk bünt der dree andere [[jütlandsk]]e dialekten: [[Noord-Jütlandsk]], [[West-Jütlandsk]] en [[Oust-Jütlandsk]].

Der is ne groute varieteit binnen et süüd-jütlandsk, sodat et dudelik höyrbår is uut welke plaats nen spreaker kömt. Up et eiland [[Als (eiland)|Als]] wördt et plaatselike süüd-jütlandske dialekt ''alsisk'' genoemd.

== Verskillen tüsken Süüd-Jütlandsk en Standaarddäänsk ==
In et süüd-jütlandsk wördet de däänske ''b'' en ''g'' uutespröäken as ''f'' en ''ch''. Wyder hevt et süüd-jütlandsk, net as et [[Ieslaands|yslandsk]] en et [[nynorsk]], up summige plaatsen ginne [[breking (taal)|breking]] wår et standaarddäänsk wal breking hevt. "Ik" in et süüd-jütsk is ''æ''. Der is hyr düs ginnen j- an et woardbegin verskenen ("ik" is in et nynorsk en yslandsk ''eg'' en ''ég'', in et [[Zweeds|sweedsk]], standaarddäänsk en [[Bokmål|bokmål]] '' jag'' en ''jeg,'' med j). Up andere plaatsen hevt süüd-jütlandsk, net as in et standaarddäänsk, wal breking: "thuus" het in et süüd-jütlandsk (net as in et standaarddäänsk) ''hjem'' (düs med breking, nynorsk: ''heim'', vorm sunder breking). 

Anders dan in et standaarddäänsk hevt et süüd-jütlandsk ginnen uutgang van bepåldheid (souas in alle andere [[Noord-Germaanse talen|noordgermaanske talen]]), mår en [[lidwoard]]. Sou het ''et huus'' in et standaarddäänsk ''huset'', wårby et achtervoogsel ''-et'' bepåldheid angevt, mår in et süüd-jütlandsk het et ''æ hus'', wårby ''æ'' de bepåldheid angevt.

De oustelike varianten van et süüd-jütlandsk wördet sunder [[stød]] uutespröäken.

==See ouk==
*[[Jütlandsk]]

==Eksterne links==
*[http://www.synnejysk.dk/ Æ Synnejysk Forening] taalvereyniging vöär spreakers van et süüd-jütlandsk

[[Kategorie:Däänsk dialekt]]
[[Kategorie:Taal in Dänemarken]]
[[Kategorie:Taal in Düütskland]]
