'''Oostkolonisatie''', Duuts: ''Ostsiedlung'', is nen term veur de vestiging van kolonisten uut et Heilige Roomse Riek in Slavische en Baaltische gebieden in Centraol- en Oost-Europa tiedens de middeleeuwen.  Et woord is rechtstreeks uut et Duuts vertaold (Ostkolonisation) en wot deur de meeste moderne historici ofewezen umdät et nen bezetting en exploitatie deur nen buutenlaanse macht van`n in ontwikkeling lager staonde laanden en volken betekent. In n`aantal gevallen was daorvan wel spraoke, zoas bie de verovering van de gebieden tussen Elbe en Oder deur met name Saksische hartogen en de bezitneming deur de Duutse Orde van `t laand van de Baaltische Pruussen, maar in de meeste aandere gebieden initieerden en stimuleerden inheemse Slavische vorsten, lagere adel en ok klosters de 'kolonisatie' die daor bettere immigraotie zol enuumd können worden. Uut de Duutse laanden ofkomstige kolonisten en Slavische autochtonen leefden daor al lang naost mekare maer smolten tenslotte töt eene bevolking samen die Duutse dialecten ebruukten en uutendelik `t Hoogduuts as standaardtaal gongen ebruuken. Et thema van de Oostkolonisatie wöt in de moderne geschiedenisopvatting niet meer correct evönden umdät et deur de Duutse nationalisten in et verleden wödde misbruukt. Dät zegt natuurlik niets oaver et historisch belang.

{{Dialekt|sdz}}
