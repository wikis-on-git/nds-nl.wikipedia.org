[[Ofbeelding:Orycteropus afer01.jpg|thumb|250px|Een äärdvärken]]
't '''Äärdvärken''' (van 't [[Afrikaans]]e woord ''aardvark'', [[Latien]]: ''Orycteropus afer'') is een vremdsoortig [[zoogdieren|zoogdier]] dät veurkump in zwat iel [[Afrika]], in 't zuden van de [[Sehara|Se-ara]]. Ondanks de näme is 't äärdvärken gien femilie van 't [[värken]], mä is nauwer verwant an dieren as de [[olifanten]], [[zeekoen]] en [[klipdassen]]. 't Is de ienigste overlèvende vertegenwoordiger van de orde van de [[buistandigen]] (Tubulidentata).

== Kenmärken ==
't Äärdvärken is makkelijk te erkennen an zien grote oren, korte poten en värkenssnuite. Zien voedsel bestäät veurnämelijk uut [[termieten]] en [[miegamp|empen]]. 't Vel van 't äärdvärken ef niet zo veul aor. Jongere dieren emmen wat meer aor. 't Vel is een bettien geel of brunig gries van kleur, mä väke donkerder deur 't vroeten in de äärde. De kop löp uut in een spitse, värkensachtige snuite met een kleine bek. Disse snuite is rond, zacht en beweeglijk. Langes de neusgäten zit dicht aor. In de bek ef 't beest een lange tonge. 

't Ef grote en puntige oren, net as een [[ezel]]. De korte, stärke poten emmen grote [[klauw]]en, dee ze gebrök um te gräven en as waopen tegen viejanen. De start is lange, dik en stevig. De startpunt en de ziedkanten van 't gezichte van de wiefies emmen meestal een witte of lichtere kleur, en is bi'j de männegies wat donkerder. 't Dier is 100 tot 158 centimeter lange, 58 tot 66 centimeter oog en 40 tot 82 kilogram zwaor. De start is 44 tot 63 centimeter lange.

't Kan goed ruken en euren, mä zien kan i'j be-eurlijk slecht. Op de snuite zitten kleine vleizige tentakelties, die as tastorgaan dienen.

== Viejanen ==
De belangriekste viejanen van 't äärdvärken bin [[jachtond]]en, [[python]]s, [[leeuw (dier)|leeuwen]] en [[luipeerd]]en. Jonge äärdvärkens kunnen ok egrepen worden deur [[värken|wilde zwienen]]. Boeren jägen op 't äärdvärken umdät de olen on-endig bint en gevaorlijk veur [[landbouw]]mesines, vee en dieken.

As 't äärdvärken märkt dät i'j niet kan winnen dan vlucht e naor zien öllegien, of i'j grääft een kule. Met zien klauwen en alderbärstensstärke poten määkt een äärdvärken binnen vuuf menuten een gang van een paor meter lange, waor i'j ielemaol in past. Daorbi'j verzet e een paor kubieke meters grond.

==[[Nedersaksisch]]==
*[[Grunnegs]]: ''eerdswien''
*[[Stellingwarfs]]: ''eerdvarken''
*[[Tweants]]: ''eerdvearkn/-varkn/-vaarkn/-voarkn''
*[[Veluws]]: ''aard, äärd-, eerdvarken/-värken/-vaarken''

{{DEFAULTSORT:Aardvarken}}

[[Kategorie:Sallaands artikel]]
[[Kategorie:Zoogdier]]
