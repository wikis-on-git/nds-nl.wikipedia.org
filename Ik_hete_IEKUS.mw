{{Dialekt|twd}}
[[Ofbeelding:voorbladiekusweb.jpg]]<br>
'''Ik hete IEKUS''' is 'n [[Tweants]]-[[Neerlaands]] book geskikt vuur veskilnde doelgropen. Neet allenig vuur keender mer ok vuur leu die kunniger wilt wörden met de Tweantse sproake. <br>
Eskreewn duur Gerdien Luttje-Jansen ( geboren in [[Eanter]] now wonachtig in Eanske) en ok de plaatjes bint van euren haand. <br>
Oet egeewn, net vuur de keenderbokenwekke 2011, duur [[TwentseWelle]] met de bedoolge dat der later mear delen oawer IEKUS oetkomt.

==Verhoalopzet==
't Verhoal geet oawer 'n egenwies boskearlke, den at IEKUS heet en met zinne femilie in 't Groot Bruninkbos in Eanske woont. <br>
Op nen kolen weenterdag koomp he tot zinnen groten skrik in 't bos nen helen groten hoond tiegen. Met dissen hoond, Boris, en zinnen baas, Riet, beleewt he allemoal spannende, mer vuural oonderwiezende beleawnisse.
Zo leart he klokke kieken, mag he met bosskoppen halen, geet he met noar skole en nog völle mear.

==Heuwdpersoon==
[[Ofbeelding:iekuspaksuikerweb.jpg]]<br>
De heuwdpersoon is 't kleane ( zo groot as ’n pak [[suker]] ) kearlke IEKUS. 
Hee hef ne kastanjeskelle op 't heuwd en skelkes van beukennötjes an de veute. <br>
D'LOMOOS, zo heet zin völkske dreagnt 't leefste [[kloompn|kloompen]], behaalve as 't glad is boeten, waant das völs te gevöarlijk.

==Biezeunderheden==
*'t Book is op riem en dat is heel makkelijk te leazen vuur keender die meuite hebt met leazen. 
* Eelk “riemke” besteet oet 2 of 4 riegels, better te oawerzeen dan ne volle bladziede. 
*'t Book is tweitalig, waant biej IEKUS thoes proat ze plat.
* De beaide teksten stoat nöast mekaar en loopt zowat aaltied gelieke op. Mangs is ummezetten van' stuk wat meuilijker en dan löp't wat oet.
*'t Book wil ok vertellen oawer da’j respekt mötten hebben vuur mekaar en vuur de netuur.<br>

==Oetgoande verbeending==
* Vuur kluurplaten en aandre interesaante dinge : 't Hoesblad van IEKUS: www.iekus.nl.<br>

[[Kattegerie: Keender vuur/leasbook]]
