{{Dialekt|twd}}
[[Ofbeelding:voorbladiekusweb.jpg]]<br>
Op 30 September 2011 was, in't pannekokenhoes "De Pompidou" in Eanske, de presentoatie van't keenderbook: "Ik hete IEKUS".<br>
Dit book hef nöast de nederlaandse ok nen tweantse tekst op dezeelfde bladzeaide.<br> 
Oetzoonderlijk umdat' hele geheel ok nog es riemt.<br>

Hier oonder'n korte beskrieving:<br>

’t Verhoal geet oawer’n egenwies boskearlke. <br>
Hee heet IEKUS en woont met zinne femilie in’t Groot Bruninkbos in Eanske.<br> 
Op nen kolen weenterdag koomp he, tot zin groten skrik in’t bos nen helen groten hoond tiegen.<br>
Met dissen hoond, BORIS, en zinnen baas, RIET, belef he oallemoal spannende, mer vuural oonderwiezende beleawnisse.<br>

[[Ofbeelding:iekuspaksuikerweb.jpg]]<br>
Op’t plaatje zee’j IEKUS, en dreks kö’j zeen how klean of he is.<br>
Hee veendt dat glad neet plezerig a’j zegnt dat he klean is an doarumme zeg ik mer: Hee is zo groot as’n pak suuker.<br><br>

A’j good kiekt kö’j ok zeen dat he wat oarigs op zin heuwd hef, nen kastanjeskelle.<br>
Hee verteelt oe zeelf in’t book woarumme of de D’LOMOOS ( zo heet zin völkske) dat dreagnt. <br>
Ok an zinne veute zee’j rare skeuntjes, die zint emaakt van’t skelke van beukenötjes.<br>
D’LOMOOS dreagt’ leefst kloompen, allenig neet as’t glad is boeten.<br>
As der snee lig zint kloompen neet zo makkelijk, iej wordt der ok zo groot van.<br>
Doarum dreagt zee disse puntige skone in plaatse van de kloompen. <br><br>

In deel 1 kö’j teglieke met IEKUS learen klokke kieken en nog völle mear dinge doon.<br>
Hee verteelt oawer zin volk en van alns oawer’t bos en wat doar oallemoale roond löp.<br><br>

Wat maakt dit book now zo biezunder?<br>
-‘t is op riem en da’s heel makkelijk te leazen vuur keender die meuite hebt met leazen.<br> 
-Eelk “riemke” besteet oet 2 of 4 riegels, better te oawerzeen dan’ volle bladzeaide.<br> 
-‘t Book is tweitalig, waant biej IEKUS thoes proat ze plat.<br>
-De beaide teksten stoat nöast mekaar en loopt zowat aaltied gelieke op. Mangs is’t vertalen van’ stuk wat meuilijker en dan löp’t wat oet.<br>
-’t Book wil ok vertellen oawer da’j respekt mötten hebben vuur mekaar en vuur de netuur.<br>
-En wa’k abseluut neet möt vergetten: Iej könt’ ok nog vuurleazen waant doar leent de Tweantse sproake zich onmeunig good vuur.<br><br>             
 
Wi’j mear oawer IEKUS wetten? Kiek dan is op zin hoesblad: www.iekus.nl<br>
<br>
