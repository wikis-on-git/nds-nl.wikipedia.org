{{Dialekt|twd}}
Op 30 September 2011 was, in't pannekokenhoes "De Pompidou" in Eanske, de presentoatie van't keenderbook: "Ik hete IEKUS".
Dit book hef nöast de nederlaandse ok nen tweanse tekst op dezeelfde bladzeaide. 
Oetzoonderlijk umdat' hele geheel ok nog es riemt.

Hier oonder'n korte beskrieving:

’t Verhoal geet oawer’n egenwies boskearlke. 
Hee heet IEKUS en woont met zinne femilie in’t Groot Bruninkbos in Eanske. 
Op nen kolen weenterdag koomp he, tot zin groten skrik in’t bos nen helen groten hoond tiegen.
Met dissen hoond, BORIS, en zinnen baas, RIET, belef he oallemoal spannende, mer vuural 
oonderwiezende beleawnisse. 

Op’t plaatje zee’j IEKUS, en dreks kö’j zeen how klean of he is.
Hee veendt dat glad neet plezerig a’j zegnt dat he klean is an doarumme zeg ik mer: 
Hee is zo groot as’n pak suuker.

A’j good kiekt kö’j ok zeen dat he wat oarigs op zin heuwd hef, nen kastanjeskelle.
Hee verteelt oe zeelf in’t book woarumme of de D’LOMOOS ( zo heet zin völkske) dat dreagnt. 
Ok an zinne veute zee’j rare skeuntjes, die zint emaakt van’t skelke van beukenötjes.
D’LOMOOS dreagt’ leefst kloompen, allenig neet as’t glad is boeten.
As der snee lig zint kloompen neet zo makkelijk, iej wordt der ok zo groot van.
Doarum dreagt zee disse puntige skone in plaatse van de kloompen. 

In deel 1 kö’j teglieke met IEKUS learen klokke kieken en nog völle mear dinge doon.
Hee verteelt oawer zin volk en van alns oawer’t bos en wat doar oallemoale roond löp.

Wat maakt dit book now zo biezunder?
-‘t is op riem en da’s heel makkelijk te leazen vuur keender die meuite hebt met leazen. 
-Eelk “riemke” besteet oet 2 of 4 riegels, better te oawerzeen dan’ volle bladzeaide. 
-‘t Book is tweitalig, waant biej IEKUS thoes proat ze plat.
-De beaide teksten stoat nöast mekaar en loopt zowat aaltied gelieke op. 
 Mangs is’t vertalen van’ stuk wat meuilijker en dan löp’t wat oet.
-’t Book wil ok vertellen oawer da’j respekt mötten hebben vuur mekaar en vuur de netuur.
-En wa’k abseluut neet möt vergetten: Iej könt’ ok nog vuurleazen waant doar leent de Tweantse sproake                   
zich onmeunig good vuur. 

Wi’j mear oawer IEKUS wetten?
Kiek dan is op zin hoesblad: www.iekus.nl
