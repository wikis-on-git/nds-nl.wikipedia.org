[[Ofbeelding:Elbe Einzugsgebiet.png|thumb|250px|Strulgebied van de Elve]]
De '''Elve''' ([[Duuts]]: ''Elbe'', [[Tsjechies]]: ''Labe'') is mit n lengte van 1164 [[km]] en n [[strulgebied]] van 144.000 km² ain van de wichtegste [[revier]]en van [[Midden Uropa]]. De Elve ontspringt ien t [[Reuzenbaargte]] en mondt oet ien de [[Noordzee]]. Heur grootste ziedrevieren binnen de [[Moldau]] en de [[Saale]]. Vrouger haitte dizze revier ien hail Nederlaand Elve, ien tieds dat tegenswoordeg de Duutse noam ien broeken is.

==Run van de revier==
De Elve ontspringt ien t Reuzenbaargte ien [[Tzjechie]]. Via [[Pardubice]] en [[Ústí nad Labem]] runt de revier noar t westen tou en komt zuudoostlk van [[Dreesden]] [[Duutslaand]] (dailstoat [[Saksen (dielstaot)|Saksen]]) binnen. t Baargerg gebied tou Dresden tou hait de ''Sächsische Schweiz'' (Saksische Swits). Van [[Riesa]] ôf aan beriekt de Elve t leeglaand en begunt de middenrun van de revier.

[[Ofbeelding:Koenigstein Elbeblick.jpg|left|thumb|250px|De Elve bie Königstein ien de Saksische Swits]] 
Via [[Dessum]] en [[Magdeburg|Moagdenbörg]] runt de Elve wieder ien noordwestelke richten. Bie t stadje [[Lauenburg|Laauwenbörg]] begunt t Elve-Lubekknoal, dat de revier sunt 1900 mit de [[Oostzee]] verbint. Wat wieder stullensôfwoarts is der bie [[Geesthacht]] n [[staauw]]: van doar ôf aan is der [[getaai]]waarken en begunt de onderrun van de revier.

Aan de onderrun overheerst de stad [[Hambörg]], de grootste stad aan de Elve. De Elve dailt heur hier't ien twij stôkken op: de ''Noorderelve'' en de ''Zuderelve'', dij of loater weer bie ainander kommen. t Paart van de onderrun van Hambörg tou de Noordzee tou is bekend as de ''Nederelve''.

[[Ofbeelding:ElbeKM505.jpg|thumb|250px|De Elve bie Dönitz]]
De Elve mondt bie [[Cuxhaven (stêd)|Koxhoaven]] via n [[estewoariom]] oet ien de [[Noordzee]]. t Estewoariom beriekt bie Koxhaven zien grootste bredte: 15 km. De deurzetten van de Elve ien de [[Waddenzee]] hait de Boetenelve (''Außenelbe'').

Ien augustes 2002 haren grote dailen van t strulgebied van de Elve as gevôlg van overvloedege regenvaal te doun mit eernsege overswimmens.

[[Kategorie:Grunnegs artikel]]
[[Kategorie:Revier ien Duutslaand]]
