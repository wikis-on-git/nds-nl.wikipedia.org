[[Ofbeelding:Haarlprt.jpg|thumb|250px|right|Den Haarlemmerpoorte in den 17den eeuwe. Dizzen poorte wierd in den 19den eeuwe deur den Willemspoorte vervangen. <br />Ofbeelding: bmz.amsterdam.nl]]

[[Ofbeelding:Amsterdam_haarlemmerpoorte_uukiek.jpg|thumb|250px|right|Uutkiek deur den Haarlemmerpoorte noar den Haarlemmerdiek.]]

[[Ofbeelding:Haarlemmerpoort augustus2005.jpg|thumb|250px|right|Den Haarlemmerpoorte in 2005.]]

Den '''Haarlemmerpoorte''' of den ''Willemspoorte'' an et [[Haarlemmerplein]] is den viefden Haarlemmerpoorte dee veurkump in den geskiednis van [[Amsterdam]]. Bi-j elke [[stadsuutbreiding]] schof den stadspoorte nen stuksken op noar et westen, richting [[Haarlem]].

==Geskiednis==
In [[1837]] was den veurgänger van den poorte van vandage, de in [[1618]] noar untwarp van [[Hendrick de Keyser]] voltooiden Haarlemmerpoorte, zo bouwvallig ewödden dat beslorten wöd tot ofbroak. 3 Joar later verrees, vlakbi-j den plek van den veurigem, den poort van noe.

Et untwarp is woarschienlek van den hende van B. de Greef. Den poorte wöd oppend op 27 november [[1840]] (nen dagge veur den inhuldiging van könning [[Willem II der Nederlanden|Willem II]], vandoar den officiëlen name) woarvan nog nen inscriptie an den binnenkante getuugt.

In dee tied hadden dne stadspoorten hun eurspronkelek verdeadigende taak verloorn en deenden noe oaverweagend as ‘ofsluuting’ um heffing van stedeleken [[belastingen]] meugelek te maakn. Zo ok den Willemspoorte, woarvan et binnewark deenden ter huusvesting van de mit den [[belastingen]]inning belaste commiezen en enkele wachtholdende soldoatn.

==Bouwstiel==
Den poorte is nen good veurbeeld van den [[neo-classicistisch|ni-j classistiesen]]en bouwstiel uut den eersten helfte van den [[19e eeuw|19den eeuwe]]; nen ‘strenge’ verkloarende uutlegging van den klassiek Grieksen en Romiensen tempelarchitectuur. Et gebouw is [[symmetrisch]] van opzet; den veldkante is geliek aan den stadskante, woarbi-j ok den zi-jgeavels geliek bunt. In den deurgäng bunt acht [[Corinthisch|Corintiesen]]e zuuln eploatst, emaakt van [[Bentheimer zaandsteen]]. Den bekleading van den zoaldering in den deurgäng is veurzeen van nen op den roos liekende versiering.

==Station==
In [[1842]] verres teagenoaver den poorte et [[Station Willemspoorte]] as vertrekpunte van den treinen noar Haarlem. In [[1878]] wierd den spoorliene ten noorden van den poorte verlengd in den richting van et in 1889 oppende [[station Amsterdam Centroal|Centroal Station]].

==Politie==
Noa et vortgoan van den stedeleken belasting in [[1866]] blef den poorte (deels) as [[politie]]buro in gebruuk, howal stimmen veur sloop opgingen. Stimmen dee luuder wödden toon in [[1877]] den ansluutende en an veldkante eleagen brugge in zuudeleken richting wierd verplaetst. Sinds dat joar stoand in den middendeurgäng nen braandspuut opgesteld, en et rechter dele deenst deed as verblief veur den braandwacht. 

In [[1889]] beslot de gemeenteroad uutendelek tot sloop van den poorte, ten behoove van 'n ni-j gebouw veur politie en braandweer. Noa joarenlang geneul wierd dit besluut op 18 april [[1900]] wier ongedoan emaakt en beslotten tot restaurasie van den poorte. 

==Zee ok==
*[[Muderpoorte (Amsterdam)]]
*[[Leidsenpoorte (Amsterdam)]]
*[[Lieste van stadspoorten in Nederlaand]]

{{Bron|
''Den tekste van dizzen blad, of nen eerderen versie doarvan, is geheel of deels ofkumstig van et buro Monumenten & Archeologie (bMA) van de gemeente Amsterdam'', http://www.bmz.amsterdam.nl/. ''Oavername is toogestoan mit bronnevermelding.'' 
}}


[[Kattegerie:Achterhooks_artikel]]
[[Kattegerie:Poorte]]

[[nl:Haarlemmerpoort (Amsterdam)]]
