'''De Klenckebarg''' (de Kleincke) is een [[motte (kasteel)|mottekasteel]] in Drenthe, vlakbij [[Gies]]. Ie kunt der niet veul meer van zien, mar vrogger waren et twee gloepens hoge bulten. De grootste was zes meter hoog en de kleinste vief meter. De grootste is de Klencke en de kleinste het Keutersheugte. Keutersheugte was de veurburchte.

De meinsen van de Klenckebarg hadden verschil mit de graaf van [[Coevern]]. 't Konflikt had dermit te maken dat de [[bisschop van Utrecht]] narrig was op de Coeverse graaf. En de meinsen van de Kleincke waren veur de bisschop. Uuteindelijk pakte dat slim uut veur die meinsen, 't hiele kasteel is verruïneerd. 

Een ander verhoal is dat de boeren uit Gies barre kwoad waren op de kasteelheer van de Kleincke en dat ze hum een keer 's nachts hebben angevallen en 't kasteel verruïneerd hebben. 't Is nog mar de vroag of 't woar is. Hiernoa hebben de heren van Klencke heur residensie vlakbij [[Hesseln]] maakt. Ie kunt de havezate vienden langs de stroatweg tussen Hesseln en [[Slien]].

{{Dialekt|drt}}

[[Kategorie:Kastele in Nederlaand|Klinkenbarg]]
[[Kategorie:Drenthe]]
