Ne '''toete''' (of '''snoopzeksken''') is n [[plastic]] of [[papier]]n buulken dat evuld wöd met [[snoop]] of zalte hapjes um kinder an te beden. Dizze wieze van anbeden kan bi-jveurbeeld op skole of als n kind joarig is, noa aflöppe van n kinderfeest, of as onderdeel van n folkloristies gebruuk. 

==Kinderfeest==
Wanneer de toete veuraf of noa afloop van n kinderfeestjen as presentjen an de gäste met noar huus wöd egeaven, hef het mangs hetzelfde underwarp as bi-jveurbeeld et kinderfeastjen of de uutneudeging doarveur. Sommige olders vult de toete zelf, zodoonde hebt ze wat meer toozicht oaver de moate woarin zie wat geschikt vind van de inhold veur et kind. Noast zelf gevulde toetn bestaot der ok kant-en-kloare toetns. Zie bunt der in verskillende soorten mit verskillende ofbeeldingen, moar zie hebt allemoal dezelfde ofmeating. Zie wordt meangsmaol per 10 stuk verkocht in den [[supermarkt]], [[spöllegoodwinkel]] en [[winkelketten]]s. Behalve snoop of zalte hapjes kunt toetns ok klein [[spölgood]] bevatten.

==Folklore==
Tiedens et [[Sunte-Marten (feest)|feest]] van [[Martinus van Tours|Sunte-Marten]] ([[11 november]]) goat kinder mit löäge toetns längs de deure, um zie te loaten vullen. Mit [[Palmzundag]] wodt deur [[Rooms-Katholieke Karke|kattelieke]] kinder versierde [[Krucifix|kruuskes]] veurzeen van lekkers (woaronder in toetn) noar langdurig bedleagerege zeken en mindervaliden ebracht. 

In Nederlaand is et in den [[Achterhook]] gebrukelek dat kinder op 1 januari lengs de deure in de eigen buurte goat mit nen ni-jjoarswuns, zoas "Gelukkig ni-jjoar! Heij de toete al kloar?", woarbi-j de kinder ne toete kriegt met snoopgood der in. Dizze toete is van oldsher evuld mit n stuksken fruut (mangsmoal n mandarientjen, [[pinda's|duppinda's]] en wat snoop). Dit gebruuk wöd [[Ni-joarwinnen|ni-joarwinnen]] eneumd.

==Nedersaksisch==
*[[Achterhooks]]:
**''toete'', ''toetn''
**''buul (-ken)''
**''zeksken''
*[[Grönnegs]]: ''slikpuutje''
*[[Tweants]]:
**''toete'', ''toetn''
**''tute''
**''buul (-ken)''
**''taske'' (''tesken'')

[[Kategorie:Achterhooks_artikel]]
[[Kategorie:Verpakking]]
[[Kategorie:Slik]]
