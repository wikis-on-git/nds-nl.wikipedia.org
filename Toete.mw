Nen '''toete''' (of '''snoopzeksken''') is ne [[plastic]] of [[papier]]n buulken dat gevuld wödt met [[snoop]] of zalte hapjes um kinder an te beeden. Dizzen wieze van anbeeden kan bi-jveurbeeld op skoole of als ne kind joarig is, noa afloop van nen kinderfeeste, of as onderdele van ne folkloristes gebruuk. 

==Kinderfeeste==
Wanneer den toete veuraf of noa afloop van nen kinderfeastjen as presentjen an den gäste met noar huus wödt egeaven, hef het mangs hetzelfde underwarp as bi-jveurbeeld et kinderfeastjen of den uutneudiging doarveur. Sommige olders vult nen toete zelf, zodoonde hebt ze wat meer toozicht oaver den moate woarin zie wat geschikt vind van den inhold veur et kind. Noast zelf gevulden toetn bestaot doar ok kant-en-kloare toetn. Zie bunt doar in verkillenden soorten mit verskillende ofbeeldingen, moar zie hebt allemoal deezelfden ofmeating. Zie wordt meangsmaol per 10 stuk verkoft in den [[supermarkt]], [[spöllegoodwinkel]] en [[winkelketten]]s. Behalve snoop of zalte hapjes kunt toetn ok klein [[spöllegood]] bevatten.

==Folklore==
Tiedens et [[Sunte-Marten (feest)|feast]] van [[Martinus van Tours|Sint-Meeten]] ([[11 november]]) goat kinder mit löge toetns längs den deure, um zie te loaten vullen. Mit [[Palmzundag]] wodden deur [[Rooms-Katholieke Karke|katholeeke]] kinder versierde [[Crucifix|kruuskes]] veurzeen van lekkers (woaronder in toetn) noar langdurig bedleagerige zeeken en mindervaliden ebracht. 

In Nederlaand is et in den [[Achterhook]] gebruukelek dat kinder op 1 januari lengs den deure in den eigen buurte goat mit nen ni-jjoarswens, zoas "Gelukkig ni-jjoar! Heij de toete al kloar?", woarbi-j de kinder ne toete kriegt met snoopgood der in. Dizze toete is van oldsher gevuld mit n stuksken fruut (mangsmoal n mandarientjen, [[pinda's|duppinda's]] en wat snoop). Dit gebruuk wödt [[Ni-joarwinnen|ni-joarwinnen]] eneumd.

==Nedersaksisch==
*[[Achterhooks]]:
**''toete'', ''toetn''
**''buul (-ken)''
**''zeksken''
*[[Grönnegs]]: ''slikpuutje''
*[[Tweants]]:
**''toete'', ''toetn''
**''tute''
**''buul (-ken)''
**''taske'' (''tesken'')

[[Kattegerie:Achterhooks_artikel]]
[[Kattegerie:Verpakking]]

[[nl:Traktatiezakje]]
