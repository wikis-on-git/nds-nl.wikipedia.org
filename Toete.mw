Ne '''toete''' (of '''snoopzeksken''') is n [[plastic]] of [[papier]]n buulken dat evuld wödt met [[snoop]] of zalte hapjes um kinder an te beeden. Dizze wieze van anbeeden kan bi-jveurbeeld op skoole of als n kind joarig is, noa afloop van n kinderfeeste, of as onderdeel van n folkloristies gebruuk. 

==Kinderfeeste==
Wanneer de toete veuraf of noa afloop van n kinderfeestjen as presentjen an de gäste met noar huus wödt egeaven, hef het mangs hetzelfde underwarp as bi-jveurbeeld et kinderfeastjen of de uutneudiging doarveur. Sommige olders vult de toete zelf, zodoonde hebt ze wat meer toozicht oaver de moate woarin zie wat geschikt vind van de inhold veur et kind. Noast zelf gevulde toetn bestaot der ok kant-en-kloare toetns. Zie bunt der in verskillende soorten mit verskillende ofbeeldingen, moar zie hebt allemoal deezelfde ofmeating. Zie wordt meangsmaol per 10 stuk verkoft in den [[supermarkt]], [[spöllegoodwinkel]] en [[winkelketten]]s. Behalve snoop of zalte hapjes kunt toetns ok klein [[spölgood]] bevatten.

==Folklore==
Tiedens et [[Sunte-Marten (feest)|feast]] van [[Martinus van Tours|Sint-Meeten]] ([[11 november]]) goat kinder mit löge toetns längs den deure, um zie te loaten vullen. Mit [[Palmzundag]] wodden deur [[Rooms-Katholieke Karke|katholeeke]] kinder versierde [[Crucifix|kruuskes]] veurzeen van lekkers (woaronder in toetn) noar langdurig bedleagerige zeeken en mindervaliden ebracht. 

In Nederlaand is et in den [[Achterhook]] gebruukelek dat kinder op 1 januari lengs den deure in den eigen buurte goat mit nen ni-jjoarswens, zoas "Gelukkig ni-jjoar! Heij de toete al kloar?", woarbi-j de kinder ne toete kriegt met snoopgood der in. Dizze toete is van oldsher gevuld mit n stuksken fruut (mangsmoal n mandarientjen, [[pinda's|duppinda's]] en wat snoop). Dit gebruuk wödt [[Ni-joarwinnen|ni-joarwinnen]] eneumd.

==Nedersaksisch==
*[[Achterhooks]]:
**''toete'', ''toetn''
**''buul (-ken)''
**''zeksken''
*[[Grönnegs]]: ''slikpuutje''
*[[Tweants]]:
**''toete'', ''toetn''
**''tute''
**''buul (-ken)''
**''taske'' (''tesken'')

[[Kattegerie:Achterhooks_artikel]]
[[Kattegerie:Verpakking]]

[[nl:Traktatiezakje]]
