Nen '''toete''' (of '''snoopzeksken''') is ne [[plastic]] of [[papier]]n buulken dat gevuld wödt met [[snoop]] of zalte hapjes um kinder an te beeden. Dizzen wieze van anbeeden kan bi-jveurbeeld op skoole of als ne kind joarig is, noa afloop van nen kinderfeeste, of as onderdele van ne folkloristes gebruuk. 

==Kinderfeeste==
Wanneer den toete veuraf of noa afloop van nen kinderfeastjen as presentjen an den gäste met noar huus wödt egeaven, hef het mangs hetzelfde underwarp as bi-jveurbeeld et kinderfeastjen of den uutneudiging doarveur. Sommige olders vult nen toete zelf, zodoonde hebt ze wat meer toozicht oaver den moate woarin zie wat geschikt vind van den inhold veur et kind. Noast zelf gevulden toetn bestaot doar ok kant-en-kloare toetn. Zie bunt doar in verkillenden soorten mit verskillende ofbeeldingen, moar zie hebt allemoal deezelfden ofmeating. Zie wordt meangsmaol per 10 stuk verkoft in den [[supermarkt]], [[spöllegoodwinkel]] en [[winkelketten]]s. Behalve snoop of zalte hapjes kunt toetn ok klein [[spöllegood]] bevatten.

==Folklore==
Tiedens et [[Sunte-Marten (feest)|feast]] van [[Martinus van Tours|Sint-Meeten]] ([[11 november]]) gaot kinder mit leüge toetn längs den deure, um zie te loaten vullen. Mit [[Palmzundag]] wödden deur [[Rooms-Katholieke Karke|katholeeke]] kinder versierden [[Crucifix|kruuskes]] veurzeen van lekkers (woaronder in toetn) noar langdurig bedleagerige zeeken en mindervaliden ebracht. 

In Nederlaand is et in den [[Achterhook]] gebruukelek dat kinder op 1 januari lengs den deure in den eigen buurte goat mit nen ni-jjoarswens, zoas "Gelukkig ni-jjoar! Heij den toete al kloar?", woarbi-j den kinder nen toete kriegen met snoopgood doar in. Dizzen toete is van oldsher gevuld mit ne stukssken fruut (mangsmoal nen mandarientjen, [[pinda's|duppinda's]] en wat snoop).

==Nedersaksisch==
*[[Grönnegs]]: ''slikpuutje''

[[Kattegerie:Achterhooks_artikel]]
[[Kattegerie:Verpakking]]

[[nl:Traktatiezakje]]
