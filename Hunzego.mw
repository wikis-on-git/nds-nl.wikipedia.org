[[Ofbeelding:Lokoatsie Hunzego.JPG|right|thumb|Lokoatsie van Hunzego in Grunnen]]
<div style="text-align: justify">
'''Hunzego''' (of: ''Hunsingo'') is n streek in provìnzie [[Grunnen (provìnzie)|Grunnen]], legen tuzzen [[Raitdaip|Rietdaip]] en [[Moarvliet]]. t Grenst in noorden aan [[Waddenzee]], in oosten aan [[Fivelgo]], in westen aan [[Westerkwartaaier]] en [[Frieslaand|Fraislaand]] en in zuden aan [[Gerecht (streek)|Gerecht]]. 

== Algemain ==
De noam Hunzego betaikent streek (go of [[gouw]]) van [[Hunze]]. Dit, omreden dat Hunze vrouger deurluip tot aan Laauwerzee tou, moar loater deur 'bewaarken' (verlengen, verdaipen, recht trekken) t [[Raitdaip|Rietdaip]] nuimd is. Hunzego het as heufdploats [[Winzum (Grunnen)|Winzum]]. t Gebied komt grotendails overain mit [[Hoogelaand]], dat anders meer n geogroafische noam is, in tieds dat Hunzego n bestuurleke ainhaid was.

De drij [[waddenaailaand|waddenaailaandken]] [[Röttemerploat]], [[Röttemeroog]] en [[Zuderdunen]] heuren bie dit Ommelaand. 

Der bestaait ook n voetbalklub mit de noam Hunzego ([[Nederlaands]]: Hunsingo). Dizzent is in Winzum vestegd. 

== Historie ==
[[Ofbeelding:Seelandehunsigo.png|thumb|right|Hunzego om t joar 1300]]
Net zo as [[Fivelgo]] was Hunzego oorspronkelk n Frais go. Hunzego was t eerste lid van de [[Ommelanden|Ommelaander Unie]]. 

t Go was onderverdaild in vaaier onderkwartaaiern:
* t ''Marnsterdail'' ([[Marne]])
* t ''Halfambsterdail'', bestoande oet de ollere kwartaaiern Halfambt en Ubbega of ''Up-go''
* t ''Oostambtsterdail'' bestoande oet de ollere kwartaaiern Oosterambt en [[Innersdiek]]).
* t ''Middaglaand'' of ''Mid-go''.

t Middaglaand mos loater oafstoan worden aan [[Westerkwartaaier]]. Hierdeur wordt ook wel zègt dat Hunzego enkeld drij onderkwartaaiern haar.    

In Hunzengo kinnen de maiste [[börg]]en vonden worden. Dit betaikent nait automoatisch dat der in Hunzego meer [[adel]] was as in rest van Grunnen. n Enörm dail van de börgen binnen oafbroken, zowel offisjeel as deur t hiepknottereg volk. n Vernuimde börg in Hunzego is de [[Menkemabörg]] bie [[Oethoezen]].

Hunzego wordt kenmaarkt deur maarken en dieken. Dit komt deurdat Hunzego veul lutker was. Deur bedieken is der enörm veul laand biewonnen. De zee legde aal n loagke klaai op [[diek|dieken]] tot t weer n aantel meter aanbracht haar. Hier wuir weer diek omhìn baauwd zodat woater t wonnen laand nait weer mit trug nam. Deur dit opstoapeln wordt Hunzego ook wel t [[Hoogelaand]] nuimd dat ook doadwaarkelk wat hoger ligt. 

Tegenswoordeg is Hunzego n belaangrieke ekonomische oader van Grunnen. Dit komt deur de [[Emshoaven]] op de oostelke punt, t [[Nationaal park|Natsjonoal paark]] [[Laauwersmeer]] en t ''genoatdörp'' [[Zoltkamp]] op de westelke punt. In Zoltkamp is t [[genoat]]bedrief Heiploeg vestegd, de grootste genoatleveransier van [[Europa (continent)|Europa]]. Noast dizze ekonomische oaders, bestaait Hunzego veuraal oet lutje dörpen dij voak op n [[wierde (toponiem)|hoogte]] stoan.

== Zielvest ==
Hunzego is ook de noam van veurmoaleg [[waoterschap|zielvest]] dat grotendails overain kwam mit gebied. t Zielvest is in [[1995]] opgoan in [[Noorderzielvest]], dat ook dailen van [[Frieslaand|Fraislaand]], [[Westerkwartaaier]], [[Fivelgo]], [[Gerecht (streek)|Gerecht]] en [[Drent]] omvat. 

== Gemaintes ==
De volgende gemaintes liggen in Hunzego:
* [[Marne]]
* [[Winzum (Grunnen)|Winzum]] (gedailtelk)
* [[Beem]] 
* [[Loppersom (Grunnen)|Loppersom]] (gedailtelk)
* [[Emsmond]]

{{dia|Schreven in t [[Hoogelaandsters]]}}

{{GrunnegerOmmelanden}}

[[Kategorie:Grunnen]]
[[Kategorie:Grunnegs artikel]]
