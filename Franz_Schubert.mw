[[Bestaand:Franz_Schubert_by_Wilhelm_August_Rieder_1875.jpg|thumb|200px|Franz Schubert]]
'''Franz Peter Schubert''' (den [[31 jannewaori|31. january]] [[1797]] – den [[19 november|19. november]] [[1828]]) was nen [[Oostnriek|oustenryksken]] musikskryver van de latere [[Klassike musik|klassike]] en vroge [[Romantik (strouming)|romantiske tyd]]. Undanks syn når verholding korte leaven hevt hee nen machtigen houp musik achterelåten. Hee skreav meyr as 600 neet-kristelike leder, söäven vulleydige [[Symfony|symfonyen]], ewydede musik, [[Opera|opera's]], lösse stükke en nen grouten vöärråd piano- en [[kamermusik]]. Syne gröätste warken sint under anderen "Erlkönig" (D. 328), et Pianokwintet in A-majöör, D. 667 (et Forellenkwintet), Symfony 8 in B-minöör, D. 759 (Unaferünde symfony), de "Groute" symfony 9 in C-majöör, D. 944, et Strykkwintet (D. 956), de dree lätste pianosonates (D. 958–960), de Fierrabras-opera (D. 796), de lösse musik vöär et teaterstükke Rosamunde (D. 797), en de lederkring van ''Die schöne Müllerin'' (D. 795) en Winterreise (D. 911).

Schubert wör geboaren in de wyke Himmelpfortgrund van [[Wenen]]. Van kleins af an was hee slim musikaal. Syn vader gavven em syne eyrste [[Fioul|vioollessen]] en synen ölderen bröder gavven em les up [[piano]], mär hee was se gauw vöärby. In [[1808]], do as hee elvene was, güng hee by de Stadtkonvikt-skole, wåras hee kündig wör med de orkestmusik van [[Haydn]], [[Wolfgang Amadeus Mozart|Mozart]] en [[Ludwig van Beethoven|Beethoven]]. Eande [[1813]] güng hee van skole en woanden weader by syn vader, wåras hee ne study upvatteden vöär skoolmeister. Toch bleav hee der by nöäst studeren vöär komponist, med [[Antonio Salieri]]. In [[1821]] wör hee tolåten by et ''Gesellschaft der Musikfreunde'' as uutvorend lid, wårmed as hee bekend wör under de höygere börgerye van Wenen. In määrt [[1828]] gavven hee en kuncert med syn eygen wark, wat good untvöngen wör. Dat was syn eyrste en eanigste uptreaden. Acht månden later, do as hee 31 was, küm hee uut de tyd. In de böke steet [[tyfus]] as oorsake, mär wat geskeedkündigen meynet at et [[syfilis]] was.

Schubert wör by leaven mär by en klein köpppelken lüde in Wenen bekend en geleevd. In de jåren der up wör den kring rap gröäter. [[Felix Mendelssohn]], [[Robert Schumann]], [[Franz Liszt]], [[Johannes Brahms]] en andere musikskryvers uut de [[19e eeuw|19. eywe]] untdekkeden em en nöömden et grout wark. Vandage den dag is Schubert bekend as eyne van de gröätste komponisten van de westerske klassike musik. Syne musik wördt noch altyd vöäle spöäld en belüsterd.

{{DEFAULTSORT:Schubert, Franz}}
[[Kategorie: Tweants artikel]]
[[Kategorie: Komponist]]
