'''Chris Canter''' ([[Zwolle]], [[1980]]) is nen [[literatuur|skryver]] en [[dichtkünst|dichter]] in et [[neadersassisk]]. Van syne hande küm under meyr de verhalenbündel ''Moenen'' uut. 

In [[2006]] debuteerden Canter in et [[drèents|drentske]] literäre tydskrivt [[Roet (tiedschrift)|Roet]], med ne ümmesetting van et neagende-eywske [[Latien|latynske]] leed ''Ut quid iubes pusiole''. Twey jår dårup küm syn eyrste eygene verhaal in datselvde blad. Seyd dee tyd sint dårin med regelmåt verhalen en essays van em te leasen. Up internet swarvet twey neaderlandske verhalen van em.<ref>[https://www.dbnl.org/auteurs/auteur.php?id=cant007 Dbnl.nl. Digitale Bibliotheek voor de Nederlandse letteren. "Chris Canter".] Bekeaken up den 18. määrt 2021.</ref>

Wyders warkeden hee med an ''Vueltaal. Op fietse deur Drenthe'', en böökske van et [[Drèents|drentske]] [[Huus van de Taol]], wat uutegeaven wör vanweage de start van de [[Runde van Spanje]] (de ''Vuelta'') in de Provincy [[Drenthe]]. Dårin warren verskillende handige sinnekes in neaderlandsk, drentsk en spaansk upenöämen. De spaanske oaversettingen warren van Canter.

Wat dichterye angeyt warket Canter vake tüsken verskillende språken. Hee düt vöäle oaversetten uut et engelsk in et neadersassisk, mär ouk franske en spaanske sittet der tüsken.

==Skryvstyl== 
As skryver valt Canter up döär syne bealdende, ryke wyse van uutdrukken. In al syne verhalen, of dee nu in [[Oaveryssel]] of [[Drenthe]] spöälet of wyd dårbuten, probeert hee en neadersassisk språkgevööl te leggen. Mangs sittet der verwysingen når oustneaderlandske jöägdkultuur in, sou as de [[autorodeo]], al mag hee dår gaerne van afwyken. In synen verhalenbündel ''Moenen'' (2019) kaart hee ouk gröätere tema's an, sou as upwårming van de aerde en vlüchtelingenproblematik. 

In vöäle van syne warken vervaget de grensen tüsken wat natuurlik is en wår as de fantasy et unverwachts oavernemt, mangs by et [[Franz Kafka|kafkaeske]] af. Eygentydsk is et altyd.

==Persöönlik==
Canter wör geboaren in [[Zwolle]] as söäne van nen [[Groutbrittannie|britsken]] vader en noordoaveriesselske moder. Hee brachten en grout deyl van syne jöägd döär in et kortby liggende dorp [[Ni'jlusen|Nylüsen]]. Dårnöäst hevt Canter family in [[Süüdafrika]]. Et leaverden em en stark untwikkeld gevööl vöär språken up. Canter küürt en skrivt selv nöäst neadersassisk ouk [[Nederlaands|neaderlandsk]], [[afrikaans]]k, [[engels]]k, [[düütsk]], [[fransk]] en [[spaansk]]. Wyders hevt hee interesse in [[däänsk]] en [[kornisk]]. Ouk sint bydragen an de neadersassiske wikipedia deyl van syne leevhebberye, wårby as hee vöärnamelik skrivt oaver literatuur.

Ouk binnen et neadersassisk weat hee nen weg tüsken verskillende drentske varianten en et [[stellingwarfs|stellingwarvsk]].

In et dagelikse leaven is Canter oaversetter van beroop en woanet in [[Madrid]].

==Uutgaves==
* ''Moenen'' (2019)

==Brunnen==
*[https://www.huusvandetaol.nl/schrievers/canter-chris-1980/ Canter syn profil up de websteade van et Huus van de Taol]

[[Kategorie: Tweants artikel]]
[[Kategorie: Schriever in 't Drèents]]
[[Kategorie: schriever in 't Sallaans]]
[[Kategorie: Dichter]]
