[[bestaand:Sentier_des_dieux-Positano-gb.JPG|thumb|right|300px|Uutsicht up de Amalfiküste en et dorp Positano, vanaf et [[Sentiero degli Dei]], den Pad van de Goden]]

De '''Amalfiküste''' ([[italiaans]]k: ''Costiera Amalfitana'') is ne küstlyne an de [[tyrreniske sey]], as deyl van de [[Gulv van Salerno]] in et süden van [[Italiën|Italie]]. Verskeidene bargdörpkes, sou as [[Positano]], [[Ravello]] en [[Praiano]], ligget skilderachtig teagen de stikke rotsen an, wat jårliks hunderddusenden turisten van oaver de heyle wearld antrekt. Den anblik van de küstlyne steyt up de [[wearldarvgoodlyste]] van [[UNESCO]].

Net as de rest van de streake valt de Amalfiküste under en mediterraansk klimaat, med wårme summers en milde winters. Et ligt teagen de stikke südelike küstlyne van et [[skiereilaand|skyreiland]] [[Sorrento (skyreiland)|Sorrento]]. Ümdat et sou stik is, is der vöär uutgebreid buren neet vöäle rüümde. Toch steyt de streake bekend üm de [[citrone|citroon]]drank [[Limoncello]] wat der emaked wördt. Teagen de höävels wordet up terrassen citronen verbouwd. De eanigste weg der hen oaver land is de veertig kilometer lange Strada Statale 163 van de oustelike stad [[Vietri sul Mare]] når [[Positano]] in et westen. An de küste ligget darteen gemeyndes, wårvan et de meysten van et [[turisme]] müt hebben.

Den kortst by liggenden luchthaven is et [[Salerno Costa d'Amalfi]], mär de meyste lüde kummet oaver den [[internationalen luchthaven van Napels]] (Napoli-Capodiccino).

De streake kümt in afbealdingen, verhalen en films vöär, byvöärbeald as achtergrund in de films ''Roma'' van [[Federico Fellini]] uut 1972 en den amerikaansken superheldenfilm ''[[Wonder Woman]]'' uut 2017. Ouk den neaderlandsken teykener [[M.C. Escher]] makeden der in syne ''Italiaanske Periode'' [[litografy|litografyen]] van. De Strada Statale 163 is med alle draiingen en krunkels upenöämen in verskillende [[videospel]]len, sou as [[Forza Motorsport 3]] en [[Forza Motorsport 4|4]] en [[Gran Turismo 4]].

==Gemeyndes==

{| class="wikitable sortable"
|-
!Gemeynde
!''[[Frazione|Frazioni]]''
!Seenswaerdigheiden
|-
| '''[[Vietri sul Mare]]'''
| Albori, Benincasa, Dragonea, Molina, [[Raito (dorp)|Raito]]
| Karke vöär de Heilige Johannes den Döyper
|-
| '''[[Cetara, Campania|Cetara]]'''
| Fuenti
| Cetara-torend
|-
| '''[[Maiori]]'''
| [[Erchie (Maiori)|Erchie]], Ponteprimario, San Pietro, Santa Maria delle Grazie, Vecite
| Collegiata di Santa Maria, Kasteel van San Nicola de Thoro Plano, Santa Maria de Olearia
|-
| '''[[Tramonti (Kampanie)|Tramonti]]'''
| Campinola, Capitignano, Cesarano, Corsano, Figlino, Gete, Novella, Paterno Sant'Arcangelo, Paterno Sant'Elia, Pietre, Polvica, Ponte, Pucara
| Pucara-konservatorium, Rupestriaanske Karke in Gete
|-
| '''[[Minori (Kampanie)|Minori]]'''
| Montecita, Torre
| Karke van Santa Trofimena en de [[Romeinse Riek|olde romeinske]] villa
|-
| '''[[Ravello]]'''
| Casa Bianca, Castiglione, Marmorata, Sambuco, Torello
| [[Villa Cimbrone]], [[Villa Rufolo]], [[San Giovanni del Toro]] en de  [[Duomo]] (katedråle)
|-
| '''[[Scala, Campania|Scala]]'''
| Campidoglio, Minuta, Pontone
| Scala-katedråle
|-
| '''[[Atrani]]'''
| ''gin''
| Karken van San Salvatore del Birecto en [[Santa María Magdalena de Pazzi|Santa Maria Maddalena]]
|-
| '''[[Amalfi]]'''
| Lone, Pastena, Pogerola, Tovere, Vettica Minore
| [[Amalfikatedråle]] en et klöyster ''Chiostro del Paradiso''
|-
| '''[[Conca dei Marini]]'''
| ''gin''
| Groute karke van Sunt Johannen den Döyper en de [[Grotta dello Smeraldo|Smaragden Grotte]]
|-
| '''[[Furore]]'''
| [[Fiordo di Furore]], Marina di Praia 
| [[Fiordo di Furore|Furorefjord]]
|-
| '''[[Praiano]]'''
| Vettica Maggiore
| Karken vöär Sunt Luca en Sunt Gennaro en Sunt Johannes den Döyper
|-
| '''[[Positano]]'''
| Montepertuso, Nocelle
| Karke van Santa Maria Assunta
|}

[[Kategorie: Tweants artikel]]
[[Kategorie:Geografie van Italiën]]
[[Kategorie: Toerisme]]
