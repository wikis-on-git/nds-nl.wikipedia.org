[[Ofbeelding:Elm_Road_Drive-In_Theatre-2.jpg|thumb|320px|Börd in de Googie-stiel van een inriedbioscoop in Warren, Ohio]]
'''Googie''', ok bekend as '''doo wop''', is een 20ste-ieuwse [[Verienigde Staoten van Amerika|Amerikaanse]] [[architektuur|bouw-]] en [[ontwarp|ontwarpstiel]] mit futuristische trekkies, die hum inspireren leut deur de [[autocultuur]], [[straolvliegtuug|straolvliegtugen]], 't [[ruumtevaorttiedpark]] en 't [[atoomtiedpark]].

De stiel kwaamp op in [[Zuud-Californië]] en had de wörtels in de [[Streamline Moderne]]-variaant binnen de [[art deco]], die um [[aerodynamica|aerodynamische]] ontwarpen dreide. Zien laandelijk heugtepunt had de Googie-stiel van zo 1945 töt de vrogge jaoren zeuventig. In aandere dielen van de wereld hebt Googie-bouwsels en -ontwarpen naovolging evunden. 't Begrip ''Googie'' kump van de niet langer bestaonde [[Googies Coffee Shop]] in [[Hollywood]], ontwörpen deur [[John Lautner]].

De Googie-stiel was econcentreerd op [[motel|motels]], [[koffiebar|koffiebars]] en [[tankstesjon|tankstesjons]]. Journaliste Whitney Freedlander leg 't typische verbaand tussen Googie-gebouwen en autowegen as volgt uut:

:''"The space race was on. A car culture was emerging. So were millions of postwar babies. Businesses needed ways to get families out of their automobiles and into coffee shops, bowling alleys, gas stations and motels. They needed bright signs and designs showing that the future was now. They needed color and new ideas. They needed Googie."''<ref>Whitney Friedlander (18 meie 2008), 'Go on a SoCal hunt for Googie architecture', ''Baltimore Sun'', ''Los Angeles Times''.</ref>

Googie raakte brieder bekend as onderdiel van de [[mid-century modern|mid-century-modern]]-ontwarpbeweging, waorin 't gunk um slichte, moderne, estroomliende vörmen. De stiel was ok verwant an de [[populuxe]]-esthetiek (mooi ontwörpen massaproducten).

Kenmarken van Googie waren umhoge zwierende daken, geometrische vörmen mit opvalende rondingen, felle kleuren en gul gebruuk van glas, staol en [[neon]]. De stiel leut hum ok kennen uut logo's en ontwarpen die beweging angaven en an 't ruumtevaorttiedpark deuden dèenken: boemerangs, vliegende schöttels, schematische weergaves van [[atoom|atomen]] en [[parabool|parabolen]]. Krek zoas op de art deco van de jaoren tien, twintig en dartig, waren de lu mittertied minder drok op de stiel, en veule gebouwen mit Googie-architectuur bint intied alweer ofebreuken. Aandere staot nog in 't ende, zoas 't oldste McDonald's-restaurant, uut 1953, in [[Downey (Californië)|Downey]], Californië.

==Uutstalling==
<gallery>
Ofbeelding:Alamogordo,_NM.jpg|Motel in Alamogordo, Nei-Mexico
Ofbeelding:Anaheimconvctr-arena2.jpg|Anaheim Convention Center, Anaheim, Californië
Ofbeelding:Bel_Air_DooWop_WCNJ.jpg|Motels in Wildwood Crest, New Jersey
Ofbeelding:4_Seasons_Motel.jpg|Motel in Wisconsin Dells, Wisconsin
Ofbeelding:Car_Wash,_San_Bernardino,_CA.jpg|Wasstraote in San Bernardino, Californië
Ofbeelding:Gas_Station,_Mississauga,_Canada.jpg|Tankstesjon in Mississauga, Canada
Ofbeelding:LAX_LA.jpg|'t Theme Building van Los Angeles International Airport
Ofbeelding:Space_Needle_2011-07-04.jpg|De Space Needle in Seattle
</gallery>

== Rifferenties ==
<references />

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Architektuur]]
