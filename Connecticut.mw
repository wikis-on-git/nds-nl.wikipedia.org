{{wiu}}

{{Amerikaanse staot
| naam = State of Connecticut
| biejnoam = ''The Constitution State''
* ''The Nutmeg State''
* ''The Provisions State''
* ''The Land of Steady Habits''
| vlagge = [[Ofbeelding:Flag of Connecticut.svg|125px]]
| wapen = [[Ofbeelding:Seal of Connecticut.svg|75px]]
| kaorte = Map of USA CT.svg
| heufdstad = [[Hartford (Konnektikut)|Hartford]]
| oppervlak laand = 14,357
| oppervlak waoter = 12.6%
| inwoeners = 3,574,097 (2010)
| dichtheid = 271.40
| tiedzone = Oost: UTC-5/-4
| antal graafschappen = 8
| ofkorting = CT
| toe-etrejen = 9 jannewoari 1788
}}
'''Konnektikut''' (''en: Connecticut'') is nen stoat in de [[Verienigde Staoten van Amerika|Verenigde Stoatn van Amerika]]. t Is ok ean van de stoatn van [[New England]], t uuterste noordoostn van de VS. t Greanst an [[Rhode Island (stoat)|Rhode Island]] in t oostn, [[Massachussetts (stoat)|Massachussetts]] in t noordn en [[Niej York (stoat)|Niej York]] in t weastn en zuudn (in t zuudn allean oawer de zea mit [[Long Island]]).

== Noam ==
n Noam kömt van de [[Konnektikutrivier]] dee n stoat zoowat deur t midn skeaidt. t Deil in öp t weastn van de rivier an heurt biej de agglomeroasie van de stad [[Niej-York]], t deil öp t oostn an heurt biej t mear laandlike ebeed van New England.

== Geogroafie ==
=== Steadn ===
Konnektikut wör in t oostn, noordn en weastn deur t laand begreanzd, en in t zuudn is [[Long Island Sound]], ne zea-inhamme, de uuterlike greans van n stoat. De heufdstad van n stoat is [[Hartford (Konnektikut)|Hartford]], en oandre wichtige steadn zeent [[Brigdeport (Konnektikut)|Bridgeport]], [[New Haven (Konnektikut)|New Haven]], [[Stamford (Konnektikut)|Stamford]], [[Waterbury (Konnektikut)|Waterbury]], [[Norwalk (Konnektikut)|Norwalk]], [[Danbury (Konnektikut)|Danbury]], [[New Britain (Konnektikut)|New Britain]] en [[Bristol (Konnektikut)|Bristol]]. In Konnektikut zeent 169 steadn.

=== Laandskop ===
[[Ofbeelding:Approaching Summit Again.JPG|thumb|left|175px|Bear Mountain, n heugsten pönt.]]
De heugste barg is [[Bear Mountain (Konnektikut)|Bear Mountain]] in [[Salisbury (Konnektikut)|Salisbury]] in n noordweastliken pönt van n stoat. N heugsten pönt is woar de drea stoatn Konnektikut, [[Massachussetts (stoat)|Massachussetts]] en [[Niej-York (stoat)|Niey-York]] soamnkömt (42° 3' N; 73° 29' W) öp de zuudlike hellige van [[Mount Frissell]], woarvan n bargpönt net in Massachussetts ligt.

[[Ofbeelding:Highest Point here.JPG|thumb|left|175px|n Heugsten pönt [[Mount Frissell]] vanof Bear Mountain.]]
De [[Konnektikutrivier]] ströamt dwars deur t midn van n stoat öp Long Island Sound an. t Dichtsbevölkte ebeed is dös ok t [[Konnektikutrivierdal]]. Ondaanks det Konnektikut kleain is in t öppervlak hef t n greut skala van verskilnde laandskopn. Zoo he'j in noordweastn de [[Litchfieldheuweln]] mit bargn en peardnboerderiejen, tarwiel [[New London County]] veural straandn en zea-aktiviteaitn hef.

Ondaanks det Konnektikut bekeand stoat a'nen stoat mit ne longe zeaskiednisse mit ne reputoasie doar öp ebaseard is d'r ginn dreksen toogange töt n lössen zea. De regerige van n stoat Niej-York goat an t end van Long Island verder oawer Long Island Sound, woar t mit [[Rhode Island]] nen greans vörmt. Dös ondaanks det Konnektikut drekse toogange töt n healen zea hef is d'r ginn oseoankuste.

De kleaine städskens en dörpskens in t noordoostn en noordweastn zeent in t eheal oandrs as de greute industriejeale ebeedn dee laanks de kuste van Niej-York öp Niej-Londen en döar t Konnektikutrivierdal an esitueard zeent. Disse kleainere woonplekn hebn mangs nöch nen [[breenk]], ömreengd döar deengn dee kanmarkend zeent veur de skiednisse van New England, zooas [[witte kark|witte karkn]], [[kolonioal trefhoes|kolonioale trefhoezn]], [[harbarg|harbargn]], [[koloniejehoes|koloniejehoezn]] en det soart deengn dee veur n good skiednisseveurkömn zörgt veur toeristn en bewoarige van de ploatslike skiednisse.

De bösn in t ebeed zeent [[emengd bös|emengde bösn]].

=== Greanzn ===
==== Southwick Jog ====
[[Ofbeelding:Southwick ma highlight.png|thumb|left|200px|De ''Southwick Jog'' rood an-egefn.]]
n Noordliken greans mit Massachussetts wör ekanmarkd deur de zoo-enöamde [[Southwick Jog]]. Hier wör n kleain stöksken uut Konnektikut "ehapd". Det roare stök kwam töt zin önstoan noa joarnlonge konfliktn oawer wie't stök laand könn kriejn. An t end, in 1804, wör beslootn det t zuudn van Southwick biej Konnektikut gung heurn en t oandre deil biej Massachussetts.

==== Konnektikut ''Panhandle'' ====
In zuudweastn is n kanmarkend uutsteksel, nen [[panhandle]] in [[Farfield County (Konnektikut)|Faifield County]] n stoat Niej-York in. Dissen onregelmoatigheaid kömt veur uut territorioale ruzies in t 17e joarhönnerd. Uutiejndlik hef Niej-York t öp-egefn ömdet de inwönners leefer biej Konnektikut wolln wean. Niej-York kriejn as ruil n long-erekt stök laand van de panhandle öp n greans mit Massachussetts an.

In de panhandle zeent de plöatse [[Greenwich (Konnektikut)|Greenwich]], [[Stamford (Konnektikut)|Stamford]], [[New Canaan (Konnektikut)|New Canaan]], [[Darien (Konnektikut)|Darien]] en n deil van [[Norwalk (Konnektikut)|Norwalk]].

{{Verenigde Stoaten}}
