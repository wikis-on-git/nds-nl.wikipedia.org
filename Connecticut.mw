{{wiu}}

{{Amerikaanse staot
| naam = State of Connecticut
| biejnoam = ''The Constitution State''
* ''The Nutmeg State''
* ''The Provisions State''
* ''The Land of Steady Habits''
| vlagge = [[Ofbeelding:Flag of Connecticut.svg|125px]]
| wapen = [[Ofbeelding:Seal of Connecticut.svg|75px]]
| kaorte = Map of USA CT.svg
| heufdstad = [[Hartford (Konnektikut)|Hartford]]
| oppervlak laand = 14,357
| oppervlak waoter = 12.6%
| inwoeners = 3,574,097 (2010)
| dichtheid = 271.40
| tiedzone = Oost: UTC-5/-4
| antal graafschappen = 8
| ofkorting = CT
| toe-etrejen = 9 jannuwoari 1788
}}
'''Konnektikut''' (''en: Connecticut'') is nen stoat in de [[Verienigde Staoten van Amerika|Verenigde Stoatn van Amerika]]. t Is ok ean van de stoatn van [[New England]], t uuterste noordoostn van de VS. t Greanst an [[Rhode Island (stoat)|Rhode Island]] in t oostn, [[Massachussetts (stoat)|Massachussetts]] in t noordn en [[Niej York (stoat)|Niej York]] in t westn en zuudn (in t zuudn allean oawer de zea met [[Long Island]]).

== Naam ==
n Naam kömp van de [[Konnektikutrivier]] dee n stoat zoowat deur midn skeaidt. t Deel op t weastn van de rivier heurt biej de agglomerasie van de stad [[Niej-York]], t deel op t oostn an heurt biej t mear laandelike gebeed van New England.

== Geogroafie ==
=== Steadn ===
Konnektikut wörd in t oostn, noordn en westn deur laand begreanzd, en in t zuudn is [[Long Island Sound]], ne zea-inhamme, de uuterlike greans van n stoat. De heufdstad van n stoat is [[Hartford (Konnektikut)|Hartford]], en oandre belangrieke steadn zeent [[Brigdeport (Konnektikut)|Bridgeport]], [[New Haven (Konnektikut)|New Haven]], [[Stamford (Konnektikut)|Stamford]], [[Waterbury (Konnektikut)|Waterbury]], [[Norwalk (Konnektikut)|Norwalk]], [[Danbury (Konnektikut)|Danbury]], [[New Britain (Konnektikut)|New Britain]] en [[Bristol (Konnektikut)|Bristol]]. In Konnektikut zeent 169 steadn.

=== Laandskop ===
[[Ofbeelding:Approaching Summit Again.JPG|thumb|left|175px|Bear Mountain, t heugste peunt]]
De heugste barg is [[Bear Mountain (Konnektikut)|Bear Mountain]] in [[Salisbury (Konnektikut)|Salisbury]] in de noordwestelike peunte van n stoat. t Heugste peunt is woar de drea stoatn Konnektikut, [[Massachussetts (stoat)|Massachussetts]] en [[Niej-York (stoat)|Niey-York]] saamnkomt (42° 3' N; 73° 29' W) op de zudelike helling van [[Mount Frissell]], woarvan de bargpeunte net in Massachussetts ligt.

[[Ofbeelding:Highest Point here.JPG|thumb|left|175px|t Heugste peunt [[Mount Frissell]] vanof Bear Mountain.]]
De [[Konnektikutrivier]] streumt dwars deur t midn van n stoat noa Long Island Sound. t Dichtstbevölkte gebeed is dus ok t [[Konnektikutrivierdal]]. Ondaanks det Konnektikut kleain is wat t öppervlak angeet, hef t n groot skala van verskilnde laandskopn. Zoo he'j in t noordwestn de [[Litchfieldheuweln]] met bargn en peardnboerderiejen, tarwiel [[New London County]] veural straandn en zea-aktiviteaitn hef.

Ondaanks det Konnektikut bekeand steet as nen stoat met ne lange zeageskiedenisse, met ne reputasie doar op ebaseard, is dr ginnen direksen toogang töt de lösse zea. De regerige van n stoat Niej-York geet an t end van Long Island verder oawer Long Island Sound, woar t met [[Rhode Island]] nen greans vörmt. Dus ondaanks det Konnektikut direkse toogang töt de zea hef, is dr ginne oseaankuste.

De kleaine städskens en dörpskens in t noordoostn en noordwestn zeent heel aanders as de grote industriejeale gebeedn dee laanks de kuste van Niej-York öp Niej-Londen en deur t Konnektikutrivierdal an lignt. Disse kleainere woonplekn hebn mangs nog nen [[breenk]], umreengd deur dinge dee kenmarkend zeent veur de geskiedenisse van New England, zo as [[witte kark|witte karkn]], [[koloniaal trefhoes|koloniale trefhuze]], [[harbarg|harbargn]], [[koloniehoes|koloniehuze]] en det soart dinge dee veur n good skiednisseveurkömn zörgt veur toeristn en bewoarige van de ploatslike skiednisse.

De bosn in t gebeed zeent [[gemengd bos|gemengde bosn]].

=== Greanzn ===
==== Southwick Jog ====
[[Ofbeelding:Southwick ma highlight.png|thumb|left|200px|De ''Southwick Jog'' rood an-egefn.]]
n Noordeliken greans met Massachussetts wörd ekenmarkd deur de zo eneumde [[Southwick Jog]]. Hier wörd n kleain stuksken uut Konnektikut "ehapt". Det roare stuk ontsteund noa joarnlange konfliktn oawer wee't t stuk laand tooheurdn. An t end, in 1804, wör beslötn det t zuudn van Southwick biej Konnektikut gung heurn en t aandere deel biej Massachussetts.

==== Konnektikut ''Panhandle'' ====
In zuudweastn is n kenmarkend uutsteksel, ne [[panhandle]]. Det stekt bie [[Farfield County (Konnektikut)|Faifield County]] n stoat Niej-York in. Dissen onregelmoatigheaid kump veur uut territoriale ruzies in t 17e joarhönnerd. Uuteandelik hef Niej-York t op-egefn umdet de inwonners leever biej Konnektikut woln wean. Niej-York kreegn as ruil n langgerekt stuk laand van de panhandle op n greans met Massachussetts an.

In de panhandle zeent de plaatse [[Greenwich (Konnektikut)|Greenwich]], [[Stamford (Konnektikut)|Stamford]], [[New Canaan (Konnektikut)|New Canaan]], [[Darien (Konnektikut)|Darien]] en n deel van [[Norwalk (Konnektikut)|Norwalk]].

{{Verenigde Stoaten}}
