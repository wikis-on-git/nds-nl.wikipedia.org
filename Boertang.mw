[[Ofbeelding:Fortbourtange.jpg|right|thumb|Vesten Boertang]]
[[Ofbeelding:800px-Bourtange2.jpg|right|thumb|Blik op de synagoge en de maarkt]]
'''Boertang''' (Nederlaands: ''Bourtange'') is n [[vesting|vestendörpie]] in t oosten van de [[Grunnen (provìnzie)|provìnzie Grönnen]] in t gebied [[Westerwolde]]. t Is aanlègd tiedens de [[Tachtigjaorige Oorlog|Tachtegjoarege Oorlog]] in opdracht van stadholder [[Willem I]]. Dou t [[Grunnen (stad)|Stad]] in [[Spanje|Spoanse]] handen veul, wol Willem I t isoleern zodat der gain haandel meer meugelk was tuzzen Stad en de Spanjoarden in [[Duutslaand]]. Doarveur mozzen zai over Westerwolde, n streek op n zaandrugge tuzzen t [[Boertanger Moor]]. Bie Boertang was de ainege deurwege noar d Stad. Vandoar dat juust op de Boeren Tange (= zaandheuvel) de schaanze baauwd wuir. Boertang meuk duil uut van n verdedigenslinie woartou ook [[Koevern|Kouvort]], [[Schaanze|Nèjschaanze]] en [[Oalschaanze]] beheurden. Boertang is noeit innomen deur vijandege troepen.

In [[1851]] wuir de [[Vesting|vesten]] opheven en stond t meer as honderd joar leeg en verwilderde. In de joaren '70 van de [[20e eeuw|20e aiw]] nam de gemainte [[Vlagtwedde]] t initsjatief om de schaanze weer opnèj op te baauwen. Rond 1990 was de heeropbaauw kloar en wuir t opend veur publiek. In 2001 wuiren de lèste gebaauwen der bie baauwd, woarnoa t huilmoal voltooid was. 

Tegenswoordeg is Boertang boeten zien vestenswallen gruid en is der n dörp om de vesten ontstoan. Binnen de vestenswallen wonen nog om en bie 50 mìnzen.

== Hìnwiezen ==
* [http://www.bourtange.nl/ www.bourtange.nl]

{{dia|Schreven in t [[Veenkelonioals]]}}

[[Kattegerie:Grunnegs artikel]]
[[Kattegerie:Ploats in Grunnen]]

[[de:Bourtange]]
[[en:Bourtange]]
[[fr:Bourtange]]
[[nl:Bourtange]]
