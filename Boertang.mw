[[Ofbeelding:Schaanzeboertang.jpg|right|250px|thumb|Vesten Boertang]]
[[Ofbeelding:800px-Bourtange2.jpg|250px|right|thumb|Blik op de synagoge en de maarkt]]
'''Boertang(e)''' is n [[vesting|vestendörpje]] in t oosten van de [[provinzie Grunnen]] in t gebied [[Westerwolde]]. t Aanlègd tiedens t [[tachtigjaorige oorlog|tachtegjoarege oorlog]] in opdracht van stadholder [[Willem I]]. Dou t [[Grunnen (stad)|Stad]] in [[Spanje|Spoanse]] handen veul, woll Willem I t isoleern zodat der gain haandel meer meugelk was tuzzen t Stad en de Spanjoarde in [[Duutslaand]]. Doarveur mozzen zai over Westerwolde, n streek op zaandrog tuzzen t [[Boertangermoor]]. Bie Boertang was de ainege deurweg noar t Stad. Vandoar dat juust op de Boeren Tange (zaandheuvel) de schaanze baauwd wuir. Boertang muik dail uut van n verdedigenslinie woartou ook [[Koevern|Koufort]], [[Nijeschans]] en [[Oaleschans]] beheurden. Boertang is noeit innomen deur vijandege troepen.

In [[1851]] wuir de [[Vesting|vesten]] opheven en ston t meer as honderd joar leeg en verwilderde. In de joaren '70 van de [[20e eeuw|20. aiw]] nam de gemainte [[Vlagtwedde (gemainte)|Vlagtwedde]] t initsjatief om de schaanze weer opnij op te baauwen. Rond 1990 was de heropbaauw kloar en wuir t opend veur publiek. In 2001 wuiren de lèste gebaauwen der bie baauwd, woarnoa t hailmoal voltooid was. 

Tegenswoordeg is Boertang boeten zien vestenswallen gruid en is der n dörp om de vesten ontstoan. Binnen de vestenswallen wonen nog om en bie 50 mìnsken.

== Hìnwiezen ==
* [http://www.bourtange.nl/ www.bourtange.nl]

[[category:Grunnen]]

[[de:Bourtange]]
[[en:Bourtange]]
[[nl:Bourtange]]
