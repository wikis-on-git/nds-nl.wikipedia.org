[[Ofbeelding:2018-09-14_Terme_Tettuccio_Tempio_Termale_09.jpg|thumb|right|300px|Thermaal complex Tettuccio in [[Montecatini Terme]], Italië]]
[[Ofbeelding:Bad_Ems,_Kurhaus.jpg|thumb|right|300px|'t Kurhaus van [[Bad Ems]] in Duutslaand]]
De '''historische kuuroorden van Europa''' bint elf Europese [[kuuroord|kuuroorden]] die op de [[UNESCO-Wereldarfgoedlieste]] staot. Tiedens de 44ste bijienkomst van de Commissie veur 't Wereldarfgoed, op 24 juli 2021 in [[Fuzhou]], China, hebt ze dizze kuuroorden op de lieste ezet.

==De elf Europese kuuroorden op de Wereldarfgoedlieste==
*De thermen van [[Spa (stad)|Spa]] in [[Luuk (pervincie)|Luuk]], [[België]], mit iezer- en koolzoerholdend water; de stad gaf zien name an 't Engelse begrip ''spa''
*[[Bad Ems]] in [[Rienlaand-Palts]], [[Duutslaand]], mit bronnen riek an natriumbikarbenaot, waoruut Emser Salz ewunnen wördt
*[[Baden-Baden]] in [[Baden-Württembarg]], [[Duutslaand]], in de Romeinse tied Aquae enuumd, in de 19de ieuw zomerheufdstad van Europa
*[[Bad Kissingen]] in [[Beiern]], [[Duutslaand]], mit de oldste Kurgarten en 't grootste gehiel an historische kuurgebouwen van Europa
*[[Vichy (Allier)|Vichy]] in [[Fraankiek]], bekend van 't flessenwater, producten veur de hoed en [[art nouveau]]-gebouwen
*[[Montecatini Terme]] in [[Toscane]], [[Italië]], mit thermaalwater det goed mut wezen veur de lever en 't spiesverteringsstelsel
*[[Baden bei Wien]] in [[Oostenriek]], mit zwevelholdende warmwaterbronnen, in de Romeinse tied bekend as Aquae Pannonicae
*[[Karlsbad]] (Karlovy Vary), [[Tsjechië]], in de 18de en 19de ieuw bekend as kuuroord van de hoge adel
*[[Mariënbad]] (Mariánské Lázně), [[Tsjechië]], mit koolzoerholdend water en mit gebouwen uut de golden tied van de stad, de 19de ieuw
*[[Franzensbad]] (Františkovy Lázně), [[Tsjechië]], in de 14de ieuw bekend as Sauerbrunn, een heelkrachtige bron in 't moeras
*de thermen van [[Bath]] in 't [[Verienigd Keuninkriek]], uut de Romeinse tied; diels bint de tempel en de thermen bewaard ebleven

==Kenmarken==
Al dizze steden hebt heur ontwikkeld rond netuurlijke [[mineraalwater|mineraalwaterbronnen]]. 't Bint getugen van de internationale Europese kuurcultuur die hum ontwikkelde van begun 18de ieuw töt in de jaoren 1930. In dizze tied ontstund een best antal grote badplaatsen, en een soortement stadsbouw mit alderhaand kuurgebouwen: Kurhaus, Kursaal, pompkamers, drinkzalen, zulengalerijen en aandere [[balneologie|balneologische]] infrastructuur. Daorbij heurt wiedere veurzienings as tunen, rizzelveerzalen, casino's, theaters, hotels en villa's. Zukse veurzienings bint integreerd in een stadsgehiel det dieverdaotsie en therapie böd, mit een schier laandschop derumhenne.<ref>[https://whc.unesco.org/en/list/1613 Webstee van de UNESCO aover The Great Spa Towns of Europe]</ref>

==Verwiezings==
<div class="references-small">
<references>
</references>
</div>

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Wereldarfgood]]
[[Kategorie:Architektuur]]
[[Kategorie:Geneeskunde]]
