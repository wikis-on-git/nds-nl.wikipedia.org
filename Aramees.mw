t '''Aramees''' of '''Arameïsch''' is n [[Semitische talen|Semitische toal]] dij ooit de [[lingua franca]] van t Midden-Oosten was, môr tegenswoordeg nog enkeld deur n poar honderd mìnsken proat wordt en nog broekt wordt ien de liturgie van enkelde oosterse Kristelke kìrken. t Beheurt tou de noordwestelke Semitische toalen, soamen mit t [[Hibbrais]] en t [[Feunisisch]]. Aigelks gaait t om meerdere toalen, den ien de run van zien 3200 joar geschiednis hebben hom verschaaidene varianten van t Aramees ontwikkeld. Man leuft dat t Aramees de toal van [[Jezus]] wèst wezen zol.

t Aramees wör oorspronkelk proat deur de [[Arameeskers]], n Semitisch vôlk dij woonde ien [[Boven-Mesopotamië]], n gebied dat ligt ien t noudoagse [[Irak]], [[Syrie]] en de [[Turkije|Turkaai]]. Noadat zai bie t [[Assyrische Riek]] kwammen, wör heur toal aal meer proat ien dat riek en wör ien de 8. aiw veur Kristus de ambtstoal. Dit zowel van t Assyrische riek, môr loater ook van t Perzische Riek. Dit zonuimde Rieksaramees ruik over n groot dail van t Midden-Oosten verspreid en wör broekt as diplomatieke toal, ook deur t [[olle Egypte]].

Tegenswoordeg is t Aramees ien t Midden-Oosten biena overal verdrongen deur toalen as t [[Arabisch]], [[Koerdisch]] en t [[Turks|Törks]]. Enkelde doezenden broeken nog n Neo-Aramese toal of dialekt as leventege toal. Dizze luu nuimen zokzulf [[Suryoye]] en mainen dat zai direkte ôfstammenders binnen van de Assyriers. t Aramees van t Assyrische riek wordt naauwlieks of nait meer proat. Ien [[Syrie]] wordt nog wel n West-Aramees dialekt proat deur de Kristenen ien t loug [[Ma`loula]], nait wied vot van [[Damaskus]].

[[Kategorie:Grunnegs artikel]]
[[Kategorie:Semitische taol]]
{{Link FA|ms}}
