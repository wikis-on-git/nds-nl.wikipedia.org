[[Ofbeelding:Regenwurm1.jpg|thumb|right|200px|Pier]]

'''Piern''' (Lumbricidae) beheurt tot de orde Haplotaxida, eleedte [[oligochaeten|oligochaeetn]].

Dr beent völ soortn piern. In [[Neerlaand]] en [[belgië]] al 25 soortn en oawer de hele wearld mear as 2200. Piern beent oaweral, behalve in dreuge gebeedn en [[Antarktika]]. De kleainste soortn wordt neet grötter as 2 cm, mear de grötste soortn köant wal 300 cm laank wordn en 8 mm dikke (''Megascolides australis'').

Sommige soortn goat recht noar euntern en heel deepe, zoas n reagnpier (''Lumbricus terrestris''), den at 9 tot 30 cm laank wordn kan, en de rooe pier (''Lumbricus rubellis''), den at 15 cm laank wordn kan. n Dauwpier blif kort oonder t oppervlak en löt heupkes driete achter an t eardoppervlak.

Dr beent ook piern dee at leawt in de [[streuiselloage]], zo as n mestpier (''Eisenia fetida''). Disn wörd 6 tot 13 cm laank, en wördt um zinne rooe kluur en oranje strepe in [[Amerika]] ook wal tiegerwörm eneumd. Wieters keump n griesblaauwn ''Allolobophora caliginosa'' vake vuur.

In [[Humus]]oarme groond köant wal 62 piern eveundn wordn en in Humusrieke groond zitt mangs wal 432 piern per veerkaante meter.

As de groond trilt kroept de piern umhoge. Dit kan duur leu of deers veroorzaakt wordn, mear ook duur t wear, zo as ne gooe reagnbuje. Piern goat meestieds 's nachs gangs. Op n weenterdag kroept ze deeper de groond in en goat in n soort van [[weentersloap]].

== Liefbouw ==
=== Ringn ===
Nen pier besteet oet verskeaidene ringe (segmeantn). Oet iederen reenk stekt veer poar börstels, dee at met verskilnde spiern bewöagn köant wordn. Met at n pier eulder wördt, krig hee ook mear ringe, dee at evörmd wordt in n ampart stukn an t eande van t lief. An de vuurkaante, noa ongevear 30 ringe, zit bie volwassen piern ne verdikkige, ook wal t zadel (''clitellum'') eneumd.

=== Hoedspierloage ===
An de boetnkaante van n pier zit ne hoedspierloage. t Is ne ééncellige loage van epidermis-celn, woerin at n poar [[tastzin]]-celn en [[klier]]n zitt. n Epidermis is of edekt met ne loage cuticula. Doaroonder zit ne loage [[dwars estreept spiervleais]] en doaroonder ne dikke loage glad spiervleais.

=== Vertearige ===
Piern hebt ne boawnlippe (''prostomium'') den an t kopeande oawer n bek haank. t Moondgat begeent bie n eerstn reenk en löp duur tot an n doarm, den at duur t hele lief van n pier löp. t Begin van n doarm hef nen spierlozen haals (''farynx'') den at oawer geet in n sloekdoarm (''oesophagus''). Disn sloekdoarm besteet oet kalkzekskes, dan n spierloozn krop en n stel stoarke maagn. Hierin wörd t plaantachtige voor met zaand liek vermoaln (zoas det ook bie [[Hen|henn]] geet, alleene doot dee t met kèjkes). Doarnoa keump n langn middeldoarm, den at oawer de hele achterkaante iets nen oetspoarige hef (''typhlosolis''), woerduur at hee van de binnkaante ne gröttere oppervlakte hef. An t eande zit t geatje van t gat.

== Nedersaksisch ==
*[[Achterhooks]]: Pier
*[[Drèents]]:
*[[Grunnegs]]: (Piere-) wirm, wörm
*[[Platduuts]]:
*[[Stellingwarfs]]: 
*[[Tweants]]: Pier
*[[Veluws]]:

[[Kattegerie:Begin]]
[[Kattegerie:Tweants artikel]]
[[Kattegerie:Dier]]

[[ar:دودة الأرض]]
[[ay:Sillq'u]]
[[ca:Cuc de terra]]
[[cdo:Gàu-ūng]]
[[cs:Žížaly]]
[[cy:Abwydyn]]
[[da:Regnorm]]
[[de:Regenwürmer]]
[[en:Earthworm]]
[[eo:Tervermo]]
[[es:Lumbricidae]]
[[fr:Lumbricina]]
[[gan:寒筋子]]
[[gl:Miñoca]]
[[gn:Sevo'i]]
[[he:תולעי אדמה]]
[[hi:केंचुआ]]
[[hr:Gujavice]]
[[hu:Lumbricina]]
[[id:Cacing tanah]]
[[ja:ミミズ]]
[[ml:മണ്ണിര]]
[[nl:Regenwormen]]
[[os:Уаллон]]
[[pa:ਗੰਡੋਇਆ ਖਾਦ]]
[[pl:Dżdżownica]]
[[pt:Minhoca]]
[[qu:Llawq'a]]
[[ro:Râmă]]
[[ru:Земляные черви]]
[[sk:Dážďovky]]
[[sv:Daggmask]]
[[te:వానపాము]]
[[th:ไส้เดือนดิน]]
[[tl:Bulateng lupa]]
[[vi:Giun đất]]
[[zh:蚯蚓]]
[[zh-min-nan:Tō͘-kún]]
[[zh-yue:黃䘆]]
