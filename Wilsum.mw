[[Ofbeelding:Wilsum NH kerk-1.JPG|thumb|300px|De Sunte-Lambärtuskärke, Wilsum]]
[[Ofbeelding:2015-10-03 Wilsum.jpg|thumb|300px|Kiek op Wilsum]]
[[Ofbeelding:IJsseloever Scherenwelle.jpg|thumb|300px|De Iesseloever bi'j Wilsum]]
'''Wilsum''' is n dörp an de [[Iessel]] in de gemeente [[Kampen (Overiessel)|Kampen]] in de [[Nederlaand|Nederlandse]] provinsie [[Oaveriessel|Overiessel]]. Wilsum ad op 1 jannewaori 2010, 827 inwoners.<ref>Gemeentegids Kampen 2010/2011</ref>

==Geschiedenis==
Wilsum is ebouwd op n [[rivierdune]]. De plaatse wördt veur t eerst vermeld in 1213. Al véúr [[1321]] kreeg Wilsum van de bisschop van Utrecht [[stadsrechten]]<ref>Dicky Haze (2007) ''Wilsum, een kortstondig handelsplaatsje'' in: Overijsselse Historische Bijdragen, 122e stuk blz. 158-161 [http://www.historischcentrumoverijssel.nl/NR/rdonlyres/782D42A5-6C24-4ACB-A686-09E22582E384/0/22.pdf Internetversie]</ref>. Wöörskienlik wol de bisschop iermee zien machtsposisie tegenover Kampen verstärken <ref>J.A. Paasman "Aan de monding van de IJssel" p 22</ref>. In karakter is Wilsum altied n dörp ebleven. Töt 1937 was Wilsum n zelfstandige gemeente.

==De ervörmde kärke==
De ervörmde Sunte-Lambärtuskärke, die van rond [[1050]] stamt, is een van de oldste kärken van Overiessel. Volgens de ervörmde kärkvoogdi'je van Wilsum zelfs dé oldste. In 1580, toen de reformasie begun, wieren de erediensten vervangen deur protestantse en wieren de 'Roomse kenmärken' van t gebouw e-aald. In 1975 wier t elemaole erestaureerd.

==Folklore==
In Wilsum wördt nog op de leste zaoterdag van augustus, (31 augustus was de verjöördag van [[Wilhelmina van Nederlaand|Koningin Wilhelmina]]), t ‘oranjefeest’ evierd.

== Natuurbe-eer ==
Bi'j Wilsum e'j n paar nöstpaolen veur [[ooievaar]]s op-esteld die met wisselend sukses brödparen trekken. t Uterweerdengebied buten t dörp met olde rivierärms wördt veur n groot deel as [[Natura 2000]] [[natuurgebied]] be-eerd (de [[Scherenwelle]]). Bedreigde vogelsoorten as de [[zwärte stern]] en de [[kwärtelkoning]] nöstelen ier. Der komen zeldzame en beskärmde planten veur zoas de [[kieftsbloeme]]. t Gebied is onderdeel van t [[Nasionaal Landskap Iesseldelta]].

==Kunnigheid==
Uut Wilsum kwaamp de keunstschilder [[Tiem Evink]] (1918-2009).

==Referensies==
<references/>

==Uutgaonde verwiezing==
{{Commonscat|Wilsum}}

{{Kampen}}
{{Coordinate|NS=52/31/43|EW=5/57/55|type=city|region=NL-OV}}
{{Dialekt|sdz|Kampen|Algemene Nedersaksiese Schriefwieze}}

[[Kategorie:Plaatse in Oaveriessel]]
[[Kategorie:Kampen]]
