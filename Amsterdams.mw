t '''Amsterdams''' is t [[stadsdialekt]] dat sprökn wördt duur de autochtone "volksklasse" van [[Amsterdam]]. Duur massale migratie in de [[20e eeuw]] is t now ok de volkstaal van [[Almere]] en [[Lelystad]] en heur iej t ok vaak in biejvuurbeeld [[Purmerend]] en [[Hoorn (Noord-Hollaand)|Hoorn]].

Volgens [[Johan Winkler]]s ''Dialecticon'' (1874) was Amsterdams oorsproonkelik een [[Freesk]] dialekt; mer dit is hiel onwoarschienlik. Wal is zeker dat t Amsterdams van de [[16e eeuw|16e]] en [[17e eeuw]] meer Noord-Hollaands van karakter was. t Wördt now töt t [[Hollaans (dialekt)|Zuud-Hollaands]] reaknd.

Roond [[1800]] möt t Amsterdams in zien hudige voarm terechtekomn wean. In de [[20e eeuw]] wörde t Amsterdams meer met één bepoalde buurt associeerd: de [[Jordaan (Amsterdam)|Jordaan]]. De [[volkszanger]]s [[Willy Alberti]] en [[Johnny Jordaan]] zongn de heeltied in t Amsterdams of met een Amsterdams aksent. Ok [[Tom Manders|Dorus]], [[André Hazes]], [[Danny de Munck]] en [[Lange Frans & Baas B]] wördn bekeand met heur Amsterdamse kleuring. In [[2000]] kreag de rapgroep [[Osdorp Posse]] een hit met ''Origineel Amsterdams'', een rap oaver t Amsterdams.

==Amsterdamse weurde==
Der bint völle weurde, die vuurnamelik in Amsterdam worden broekt, en hoast nich doarboetn. n Antal doarvan wördn mer tiedelik broekt, mer völle doon t al joarn onmeunig good, en wördn doarmet ok boetn Amsterdam broekt.
*''jajem'' - [[jenever]]
*''jaap'' - snee (wond)
*''ouwehoeren'' - völ proatn zunder wat nuttigs te zegn
*'''m peren'' - vortgoan (''ik peer 'm!'')
*''afgepeigerd'' - doodmeu
*''gladjanus''

==Oetgoande verbeendingn==
*t Meertens Instituut hef op heur webstie [http://www.meertens.knaw.nl/projecten/sprekende_kaart/svg/detail.html?sk_e109p een geluudsfragment van sprökn Amsterdams]

[[Kategorie:Tweants_artikel]]
[[Kategorie:Nederlaanse streektael en dialekt]]
