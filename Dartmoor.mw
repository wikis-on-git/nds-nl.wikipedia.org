{{wiu}}
[[Ofbeelding:View to Sharpitor from Meavy.JPG|250px|thumb|right|Oetzich öp [[Sharpitor]] vanof n [[River Meavy]].]]
'''Dartmoor''' is een [[langeheadelaand|langeheadelaandgebeed]] in et zuden van [[Devon]] in [[Engelaand|Engelaand]]. Et besleet 954 km² en steet onner natuurbeskearming as [[Nasjonaal Park]].

Et granietene hooglaand keump oet de [[Karboon|Karboontied]]. Et laandskop hef völle heuweln en beargen woarop ofdekte granietene heuweltöppe bint, dee ''tors'' hett. Hierin leaft et grötste deel van Dartmoor. Et heugste peunt is [[High Hillways]] det 621 meter boawn N.A.P. lig. In et hele gebeed ligt völle archeologiese skatten.

Dartmoor wörd verzörgd deur de [[Dartmoor National Park Authority]], woarvan de 22 leadn keuzen wordt deur [[Devon County Council]], plaatselike distriktröade en deur de regearing.

Et leager gebrok delen van Dartmoor al mear as 200 joar as skeetbane. Bezeukers majt oaveral vrie roondlopen, behalve in et skeetbaangebeed. Et is ne geleefde stea bie toeristen. De organisasie dee wearkt an toerisme in Dartmoor is et [[Dartmoor Partnership]].

==Laandbeskriewing==
===Eardloagen===
Met ne oppervlakte van ongevear 625 km² is Dartmoor et grötste granietlaand van et [[Verienigd Keuninkriek|Vereanigd Könninkriek]]. Et grötste deel lig onner de groond. Et graniet (of um dudeliker te wean ''adamelliet'') is ongevear 309 miljoon joar ledden hier den boadem indrevven as deeptegesteente. Et graniet van noen lea woarskienlik nich wied onner et eerste oppervlak van et deeptegesteente. Net as biej anner deeptegesteente tref iej biej et Dartmoor-deeptegesteente aparte verskienselen in et zwoartekrachtveald.

===Tors===
[[Ofbeelding:Hookney Tor.JPG|200px|thumb|right|n [[Hookney Tor]].]]
Dartmoor steet bekeand um zinne [[tor (eerdkunde)|''tors'']] - heuweltöppe met groondgesteente, dee in dit soort granietlaand mangs nen roonden vörm annemt. Mear as 160 heuwels in Dartmoor hebt et woord "tor" in öaren naam. Et lik der op det et woord ginne verbaand hef met of der ok echt nen tor op et heuwelken steet. De tors bint et middepeunt van een joarliks evenemeant wat ''Ten Tors Challenge'' het. Hierbie loopt um de 2400 leu van tusken de 14 en 19 joar old ofstaanden van 56, 72 of 88 km tuskn tien tors via meardere weagen.

De heugste peunten in Dartmoor an de noordkaant bint: [[High Hillways]] met ne heugte van 621 m boawen N.A.P. en [[Yes Tor]] met ne heugte van 619 m boawen N.A.P. De heugste peunten in et zuden bint [[Ryder's Hill]] met ne heugte van 515 m boawen N.A.P., [[Snowdon]] met ne heugte van 495 m boawen N.A.P. en nen naamlozen heuwel met ne heugte van 493 m boawen N.A.P. De meest bekeande tor is woarskienlik [[Haytor]].

===Streume===
[[Ofbeelding:Bridge at Hexworthy.JPG|200px|thumb|right|n [[West Dart River]] bie [[Hexworthy]].]]
De hoge groonden van Dartmoor vörmt et wellengebeed van de meeste [[revier|rivieren]] in Devon. Disse hebt nich allennig et laandskop verannerd, moar bint ok aait ne krachtwelle west veur industriën as tinmienen en steenofgreawingen.

Et gebeed daankt zinnen naam an den [[River Dart]], den as met den [[East Dart River]] en [[West Dart River]] begeent en dan enen stroom wordt bie [[Dartmeet]]. Et streumt et gebeed oet bie [[Buckfastleigh]], streumt dan deur [[Totnes]] woar et oetspreadet in nen [[ría]], woarnoa et de zee ingeet bie [[Dartmouth]].

===Vennen===
[[Ofbeelding:Aune head mire3.jpg|200px|thumb|right|Aune Mire.]]
Der vaalt völle mear reagen in Dartmoor as in et umliggende leeglaand. Deurdet et grötste deel van et laand bedekt is met vette loagen [[ven]], wörd den reagen mangs subiet opzöagen, moar laankzaam verspreadet, woardeur et gebeed hoaste nooit dreug steet. In strekken woar et water bie mekaar keump, könt gevöarlike moddekoelen of driefzaandstukken ontstoan. Wat van disse wordt oawergreuid met lechtgreun [[mos]] en stoat biej de umwonnenden bekeand as ''feather beds'' ([[Tweants]]: ''vearbedden'') of ''quakers'' (Tweants: ''bewers'') umdet ze oe onner de veut beewt. Disse stukken ontstoat deurdat [[sphagnum|sphagnum-mösse]] oawer et water hengröait wat in de granietrotsen bie mekaar streumt.

De begröaiing van de vennen haank of van et soort en de stea. [[Dekven]] hef völ [[pluumgras|pluumgrässe]], [[zegge]], [[beanbreak]] en [[tormentil]] op steas woar as et mear as 2000 mm in et joar reagent. Sphagnum-mösse gröait öp de nattere steas. De dalvennen hebt oawergruej van [[rusn]] en sphagnum met [[heide|heaie]] en [[zönnedaaw]].

==Klimoat==
Samn met n rest van [[Zuudwest-Englaand]] hef n möatigd klimoat det oawer t algemean nätter en milder is as öp oare pläkke in t laand met dezölfde heugte. Biej [[Princetown]] det kats in t mirre van Dartmoor leg öp ne heugte van 453 m bint jannewoari en febrewoari de köldste moondn met mirrede temperoatuurn roond de 1 °C. Juli en august bint de wärmste moondn met mirrede temperoatuurn van 18 °C. A'j t vergelik met [[Teignmouth]], det an de köste 32 km van Dartmoor vort leg, dan bint de mirrede temperoatuurn in Dartmoor 3.0 °C en 2.6 °C kölder, en öp Dartmoor is kömt vröst meenstns vief kear voaker veur. Öp de heugste stökke in t neurdn van Dartmoor is t greujsezoon alleanig 175 däge lang, tarwiel in oare deile van de zuudköste van Englaand t söms wa 300 däge wean kän.

Reagn wör oft in verbaand bracht met Atlantieske depressies öf met verdaampige. A't zommer is dan verdaampt d'r mangs grötte hoovealheadn woater oet Dartmoor woarvan dan reagnwölke kömt. t Is dus ok nörmoal öm reagnbuujn en dönnerstörme te kriegn tiejdns dit stök van t joar. De nätste moondn bint november en desember en öp de heugste stökke leg t mirrede totoal van reagn boawn de 2000 mm. Dit is mangs wenig a'j vergelik met de 800 mm in t loager-leg laand roond t [[estuoarium]] van n [[River Exe]], det in de reagnskoaduwe van Dartmoor leg. Sneej kömp oft veur, moar ömde't zoo heuge leg is n kaans öp sneej hier grötter as in de gebeedn d'römhenne.

==Skiednisse==
===Prehistorie===
t Grötste deil van t prehistories aachterbliefsel öp Dartmoor geet trög noar t [[Neoliet]] en de vreuge [[Bronstied]]. In Dartmoor is de grötste hoovölleheaid Bronstiedaachterbliefsels woardeur t denkboar is det in dissen tied grötte volkstämme noar Dartmoor trekn. De grötte Bronstiedvealnd dee deur zo-nöamnde ''reaves'' in stökke sneajn wör, besleet n öppervlak van 10,000 ha van de loagere deile.

t Klimoat van toon was wärmer dan de't vandoag is en t grötste deil van wat noe langeheielaand is was vreuger [[bos]]. De prehistoriese zetlöar vängn an t bos vort te doon en moakn de earste boernsamnleawign. De meast broekte methode was [[hakn en braandn|verbraandige]] woardeur n gröt [[weilaand|weilaandslaandskop]] öntstönd. Stökke dee nich met greunte en groan bebaawd wörn könn wörn broekt veur vea. Deur de joarhönnerdn henne vergrötn dit de grötte van de langeheaie en warkn t met an n [[verzurige]] van n eard en de samnvoogige van venn en moorässe.

Noa n poar doeznd joar begönn t milde klimoat meender te wörn en gung t volk vort woardeur t gebeed önbeweund aachterblefn en oarig önversteurd blefn töt noe-an-n-dag. n Heugn zuurgroad in n eard hef d'r veur zorgn det d'r ginne mensklike aachterbliefseln mear bint, moar deur t graniet bint de gebaawn en monumentn good bestoan bleawn.

===Menhirn===
[[Ofbeelding:Beardown man dartmoor.jpg|250px|thumb|right|Beardown Man, Dartmoor.]]
Talleuze prehistoriese [[menhir|menhirn]] (lokoal ok wa ''standing stones'' öf ''longstones'' nöamd), [[steansirkel|steansirkeln]], [[kistvaen|kistvaenn]], [[steannhoop|steannheupe]] en [[steanliende|steanliendn]] öp de langeheaie. De grötste bint:
*[[Upper Erme Stone Row]] is de längste öp Dartmoor en zölfs öp n [[eerde|eard]] met ne längte van 3000 m.
*[[Beardown Man]], ten eustn van [[Devil's Tor]] - isoleardn menhir met ne heugte van 3,5 m en woarvan men denkt det d'r nöch 1 m önner n groond leg.
*[[Challacombe]], vloakbiej [[Grimspound]] - dreadöbbele steanliende.
*[[Drizzlecombe]], ten eustn van [[Sheepstor]] - steanliendn, menhirn, kistvaenn en steannheupe.
*[[Grey Wethers]], biej [[Postbridge]] - döbbeln sirkel, in ne liende biejnoa parfekt van t neurdn noar t zuudn.
*[[Laughter Tor]], biej [[Two Bridges]] - menhir met ne heugte van 2,4 m en twea döble steanliendn, eane 164 m lange.
*[[Merrivale]], tuskn [[Princetown]] en [[Tavistock]] - hef ne döble steanliende van 182 m lange, 1.1 m wied, det biejne eksakt van t eustn noar t westn geet. Ok steansirkeln en kistvaenn.
*[[Scorhill]] (zeg: ''skorril''), ten westn van [[Chagford]] - steansirkel, önnevear 26.8 m in t roond, en steanliendn.
*[[Shovel Down]], ten neurdn van [[Fenworthy reservoir]] - döble steanliende van önnevear 120 m lange.
*[[Yellowmead Down]], ne vierdöble konsentriese steansirkel en steanliendn.

===Hutnsirkeln en kistvaenn===
D'r bint önnevear 5.000 hutsirkeln dee d'r nöch steads stoat, zölfs noadet zee deur reuvers deur de jöare henne oet mekoar-hoald bint öm de tradisjoneale dreugsteanwälle te moakn. Disse bint de aachterbliefseln van [[Bronstied]]-huuze. De kleainste bint önnevear 1.8 m in diameater en de grötste könt wa 5 kearn grötter wean.

Sömmige hebt L-vörmige verandaas öm t hoes teagn weend en reagn te beskermn, woarvan n antal goode veurbealdn vöndn wörn könt biej [[Grimspound]]. Zee denkt det zee vreuger n keagelvörmig dak harn dee steund wörn deur bälke en met [[turf]] öf [[stroo]] bedäkt warn.

D'r bint ok hönnerdn kistvaenn - Neolitiese steann [[hunebed|huneberre]]-aachtige grafkellern.

[[Kategorie:Tweants artikel]]
