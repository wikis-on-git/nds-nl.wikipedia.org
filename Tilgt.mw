[[Ofbeelding:Map NL - Dinkelland - Tilligte.png|220px|right|thumb|De ligging van Tilgt in de gemeante Deenkellaand]]
'''Tilgt''' ([[Nederlaands]]: ''Tilligte'') is n doarp in de [[Tweante|Tweantse]] gemeante [[Deenkellaand]] in de [[Nederlaand]]se proveensie [[Oaveriessel]]. Ut lig ten oostn van [[Oatmörsken]], langs de weg noar [[Deankaamp]]. Töt de gemeentelike herindeling van [[1 januari]] [[2001]] heurn t doarp biej de gemeante [Deankaamp]. Op n eerstn januari [[2009]] har t doarp 751 inwonners.
Met n [[karnevaal|karnaval]] het Tilgt t ''Waterpönskesdoarp'', de karnavalsvereniging het dan ok C.V. ''De Waterpönskes''. Waterpönskes sleet op dat t vrogger wal mangs veurkwam dat t boetngebeed van t doarp oonder water kwam te stoan as n [[Deenkel]] oawerstroomdn. De leu stundn dan "tot an t pönske in t water". 

t Doarp wördn in de Middeleeuwn al neumd, as ''Tylghede'', woarmet dootieds n deel van nen akker wördn an e duudt (Tilgt lig ok op nen [[es]]), en lig op um en noabiej de 20 meter boaven [[NAP]]. Wieders steet in Tilgt de ''Westerveld Mölle'' (vrogger ok: ''Brunninkhoes Mölle''), ne achtkaante belt-koornmölle oet [[1864]], dee saamn met eankelde aandere möln in de gemeante Deenkellaand onderhoaldn wördn duur de ''Molenstichting Lattrop-Tilligte''. De [[Rooms-Katholieke Karke|roomse kearke]] is van de hand van [[A.J. Kropholler]] oet ong. [[1920]].

t Noordelike deel van Tilgt wördt ok wal n Vodnhook neumd, t zudelike deel n Brookhook. n Vodnhook hef de veurige eeuw nen aandern naam ekregn: n Volnhook. 

[[categorie:Tweants artikel]]
[[Kategorie:Plaatse in Oaveriessel]]
[[categorie:Tweante]]
