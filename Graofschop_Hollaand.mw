[[Ofbeelding:Locator County of Holland (1350).svg|thumb|250px|De graofschop Hollaand rond 1350]]
[[Ofbeelding:Wapen graafschap Holland.svg|thumb|150px|Et waopen van 'e graofschop Hollaand]]

De '''graofschop Hollaand''' was een [[graof|graofschop]] in et [[Heilige Roomse Riek]] die bestaon hef van 1101 tot 1795. De heufdstad was sinds 1230 [[n Heeg|Den Haag]]. Et gebied van de graofschop kwaamp ongeveer overiene mit de hudige [[pervincie|perveensies]] [[Noord-Hollaand]] en [[Zuud-Hollaand]], aj daor de [[Zuud-Hollaanse Eilanen]] en et [[Laand van Heusden en Altena]] van vurtlaoten en de eilanen [[Terschelling]], [[Vlielaand]], [[Urk]] en [[Skokkelaand|Schoklaand]] bi'j doen.

==Van Friese naor Hollaanse graoven==
De oldste bronnen praoten veur de Hollaanse kontreien van Friese graoven. De graofschop Hollaand is ontstaone toen de Friese graof [[Floris II van Hollaand|Floris II]] homzelf in 1101 bi'j oorkonde [[graof van Hollaand]] nuumde (''Florentius comes de Hollant''). De graoven daornao hulden et bi'j disse iene titel, totdat [[Floris V van Hollaand|Floris V]] besleut homzelf graof van Hollaand en Zeelaand en heer van Frieslaand te numen.

Toen Jan I in 1299 uut de tied kwaamp, was et over mit die zien dynastie, et [[Hollaanse huus]]. Sindsdien waren de graoven van Hollaand aldeur ofkomstig van buten de graofschop: achterienvolgens et [[huus Avesnes]] ([[Henegouwen]]), et [[huus Wittelsbach]] ([[Beieren]]), et [[huus Valois]] ([[Hartogdom Bourgondië|Bourgondië]]) en et [[huus Habsbörg]].

==De bokse an binnen de Nederlanen==
In de [[16de ieuw]] kreeg Hollaand ekenomisch en poletiek de bokse an in de [[noordelike Nederlanen]]. Wat naost et ekenomische overwicht mitspeulde, was de saemenwarking van Hollaand mit de Habsbörgse laandheren bi'j de pacifikasie van [[Frieslaand]] en et [[Hartogdom Gelre]]. De [[Staoten van Hollaand]] zorgden veur de centerije om de legers te betaelen die daorveur inezet wodden deur de opienvolgende [[stadholder|stadholders]]. Waor ze niet an wollen mitbetaelen, was een betere verdediging van de zudelike perveensies teugen Fraankriek.

In 1581 zweuren de [[Staoten-Ginneraal van de Nederlanen]] de doedestiedse graof Flips III (keunink [[Flips II van Spanje]]) of, en was der in de praktijk gien graof meer. De graofelike rechten beröstten bi'j de [[Staoten van Hollaand en West-Frieslaand]]. Binnen de [[Republiek der Zeuven Veraenigde Nederlaanden|Rippebliek van de Zeuven Verienigde Nederlanen]] behuld et gewest Hollaand zien politiek en ekenomisch dominante pesisie.

==Opheffing van 'e graofschop Hollaand==
Mit de komst van de Fraansen wodden in 1795 alle feodaole rechten fermeel ofeschaft. In 1798 wodden de Nederlanen opedield in [[departementen in de Nederlanen|departementen]], die ofweken van de historische greenzen van 'e gewesten. Hollaand wodden (ongeveer) verdield in et [[departement van Texel]], et [[departement van de Amstel]], et [[departement van de Delf]] en et [[departement van de Schelde en Maas]].

{{Dia|Dit stok is eschreven in et [[Stellingwarfs]] van de Kop van Overiessel.}}

[[Kategorie:Stellingwarfs artikel]]
[[Kategorie:Geschiedenis van Noord-Hollaand]]
[[Kategorie:Geschiedenis van Zuud-Hollaand]]
[[Kategorie:Graaf van Hollaand en Zeelaand‎]]
