[[Image:Eerde.png|right|300px|thumb|Saemenstelling van de eerdkost]]
De '''eerdkeern''' is et middelste diel van de [[eerde]], dat zich uutstrekt van de onderkaant van de [[eerdmantel]] op ca. 2900 kilometer diepte tot an et centrum van de eerde op ca. 6370 kilometer diepte.

Der [[seismologie|seismologisch]] onderzuuk is vaststeld dat de dichthied van de eerde op 2900 km abrupt toenemt van ca. 5,5 gram per cm3 tot ca. 10 gram per cm3, etgene wiest op een plotse veraandering van de chemische saemenstelling. Et staot naogenog vast dat de eerdkeern grotendiels uut [[nikkeliezer]] bestaot.

Et feit dat [[longitudinaole golf|longitudinaole]] golven wel, mar [[transversaol|transversaole]] golven niet deur de keern wodden votplant, wiest derop dat et nikkeliezer in de keern grotendiels vloeibaor is. Stromingen in de keern zollen verantwoordelik wezen veur et [[magneetveld]] van de eerde.

De [[Denmaark|Deense]] seismologe Inge Lehman (1888-1993) het in 1929 antoond dat et binnenste diel van de eerdkeern (van 5110 tot 6370 km diepte) wel weer vast is. Ondaanks de slim hoge temperatuur van ca. 4.500 ° C is et iezer hier vast, vanwegen de slim hoge drok, die in et centrum wel tot 3.500.000 atmosfeer oplopt. Men onderscheidt daorom een '''binnenkeern''' van een '''butenkeern'''. 

De eerdkeern omvat 16 % van et volume van de eerde en 32% van de massa.

[[Category:Stellingwarfs artikel]]
[[Category:Geologie]]

[[cs:Zemské jádro]]
[[de:Erdkern]]
[[nl:Aardkern]]
[[ru:Ядро Земли]]
