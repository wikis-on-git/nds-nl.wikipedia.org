[[Bestaand:OrgueSaintThomasStrasbourg.jpg|thumb|right|200px|Sunte Thomasörgel in [[Stroatsbörg]]]]

t '''Örgel''' (van t [[Grieks]]:  ''όργανον'' organon, "örgel, instrumeant, tuug") is n [[toetseninstrumeant]] van één of meardere toetsenrieges, dee't mangs met de haande, mangs met de veute, of beaide tegelieke wordt bespöld. t Örgel is beheurlik oold in de [[Europese klassieke muziek]]. t Wörd an enömmen det t ofstamt van de [[panflute]]. t Instrumeant keump oet de tied van [[Ctesebius van Alexandrië]], den't de oetveending van de [[hydraulis]] wörd too eskrewen. Tegen t [[8e eeuw|8ste joarhoonderd]] raken t t oolde verbaand met [[gladiator]]s kwiet, en köm t örgel heanig an in de westerse [[kristendom|kristelike koarke]] terechte. Later wör t ook boeten de koarke umme n geleefd instrumeant.

De hudige piepenörgels, ook wal ''koarkörgels'' eneumd, stamt of van n soort vroo piepenörgel, det weend duur örgelpiepen löt goan um geluud te maken. Vanof t [[16e eeuw|16de joarhoonderd]] gungen leu an t oetproberen met verskeaidene materialen vuur de piepen, dee't zorgen vuur n oeteenlopende wöarmte en deepte van t geluud. Disse piepen zeent oonderverdeeld in verskillende registers, dee't met verskeaidene [[örgelskoef|örgelskoewen]] lös en dichte doan köant worden. De toetsen zeent nit ''geveulig'', wat wil zeggen det ze aait nen eawen hartn toon teweeg brengt, wo hard of zachte a'j der ook op drukt. t Hef dus gin invlood op de [[dynamiek]]. In völle örgels zit ne treadplaanke (pedaal) woermet geluudsstoarkte veraanderd kan worden. Disse örgels bestoat in verskillende gröttes, van ongevear één kuub töt kabofn van verskeaidene verdepings hoge. Doarumme munn ze ter plekke bouwd worden, vake in [[Kaark (gebouw)|koarken]], [[synagoge]]s, konsertgeböwwe en huze. Der bestoat ook kleaine örgels dee't te verplaatsen zeent. Der komt ook al mear ''hybride örgels'', dee't beaide piepen en elektrise tonen hebt (det leste vake op de zwöardere bastonen, um ruumte en kösten oet te spoaren).

Der zeent ook örgels zoonder piepen, zo as t [[reedörgel]] of t [[harmonium]]. Dee gebroekt net as n [[trekzak]] of t [[moondörgel]] lochtstroom um vriestoande reedstreuke te loaten trillen.

Bie ellektriese örgels wörd t geluud  ellektronies op ewekt duur één of meardere [[luudsprekkers]]. Vearder he'j nog ''mechanise örgels'', zo as t [[dreeiörgel]]. Dee gebroekt n mechanisme det woarket duur pinnekes of beuke met geater te "leazen". Disse beuke wordt duur t örgel hen edreeid, woerbie n "örgelman" an n groot [[rad]] mut dreeien (rechtevoort wörd dit vake doan met n elektromotor). Duur disse pinnekes of geater wörd t mechanisme an of oet ezat, woerbie't de lochtstroom wörd oonderbrökken.
[[Bestaand:organo sud duomo milano.jpg|thumb|Zuud korp in de [[duomo di Milano]]. De geskiedenisse van dit grote örgel (non met ongevear 16.000 piepen) geet terugge töt [[1395]], en t wör vuurtdoerend an epast en oet ebreaidt töt [[1986]] t Hudige sniejwoark is oet t zesteende joarhoonderd]]

== Örgelstukke ==
Duur de eeuwn hen zeent dr heel wat bekeande örgelstukke skreewn. Vuural [[Johann Sebastian Bach]] hef bekeande stukke skreewn. t Meest bekeandste örgelstuk is ook van um: ''Toccata en Fuga in D Mineur'', mer ook zin ''"Kleaine" Fuga in G Mineur (BMV578)'' en ''Fuga in G Majeur "Gigue" (BMV4577)''. n Aander bekeand stuk is [[Léon Boëllmann]] zinne ''Toccata oet de Suite Gothique'', wat bie örgelspöllers ene van de bekeandste en meest geleewde stukke is.

{{Begin|twd}}

{{DEFAULTSORT:Orgel}}
[[Kategorie:Tweants artikel]]
[[Kategorie:Muziekinstrumaent‎]]

{{Link FA|bg}}
{{Link FA|de}}
{{Link FA|eo}}
