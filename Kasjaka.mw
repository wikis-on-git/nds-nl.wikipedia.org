[[Ofbeelding: Hifana with asalato.jpg|thumb|right|n [[Japan]]sen groep Hifana spölt met kasjaka's]]
Ne '''Kasjaka''' (Ook vake '''Kosika''', '''Aslatua''', '''Asalato''', '''Televi''' en [http://www.kashaka.com/more_names.html nog völle mear naamn] neumd) is n van oorsproonk [[West-Afrika]]ans [[slagwoark]]instrumeant. t Besteet oet twee bällekes (kalebäskes van n [[swawaboom]]) an n töwken, met doarin opdreugnde zöadkes of keikes. t Ene bälleken wörd lösjes tusken n [[doem]], [[wiesvinger]] en [[middelvinger]] eheuldn, terwiel t töwken tusken wies- en middelvinger duurlöp. Duur t aandere bälleken um n haand hen en wier te slingern, raakt beaide bällekes mekoar, wat n klaknd geluud gef. De zöadkes in de bällekes ruust met elken beweaging, wat t geluud gef van [[maracas]]. Duur met n [[peenk]] en [[reenkvinger]] t slingerbälleke op te vangn kö'j t klakn ofwisseln. Duur met twee kasjaka's te spöln, kö'j ingewikkelde ritmiese patroonn maakn.

t Instrumeant is vuural in [[Afrika]] bekeand en völgebroekt. t Is ja n goodkoop spölledeenk, woer'j oe met n betn oefening toch deagelaank met köant vermaakn. Doarnöast is t ook in [[Japan]] onmeundig geleefd ewördn, en doar hooldt ze dr hele wedstriedn met.

[[Kategorie: Tweants artikel]]
[[Kategorie: Slagwoark]]
