{{wrapper}}
|
{{Gemeente |
naam = Baarn |
bestaansnaam vlagge = Baarn flag.svg |
bestaansnaam wapen = Baarn coa.jpg|
lokasie = Dutch Municipality Baarn 2006 |
previnsie = [[Utrecht (previnsie)|Utrech]] |
heufplaose = Baarn |
oppervlak = 33,03 |
oppervlak laand = 32,47 |
oppervlak waoter = 0,46 |
inwoeners = 24.443 |
daotum inwoeners = 1 juli 2006 |
dichtheid = 753 |
breedtegraod = 52°13 |
lengtegraod = 5°18 |
verkeersaoder = [[A1]], [[N221]], [[N414]] |
netnummer = 035 |
postcode = 3740 - 3744 |
webstee = [http://www.baarn.nl/ www.baarn.nl] |
}}
|-
|[[Ofbeelding:Paaskerk_Baarn.jpg|thumb|260px|Poaskarke]]
|-
|[[Ofbeelding:Villa_Amalia_Baarn.jpg|thumb|260px|Villa Amalia]]
|-
|[[Ofbeelding:Soestdiek.jpg|thumb|260px|Paleis Soestdiek]]
|}
'''Baarn''' is ne [[gemeente]] en [[stad]] in de Nederlandse previnsie Utrecht eleagen an den rivere den [[Eem]]. De gemeente hef 24.443 inwonners (1 januari 2007, bron: CBS) en hef ne oppervlaakte van 33,03 km² (woarvan 0,46 km² woater). Nen inwonner van Baarn wödt nen Baarnoar eneumd.

==Darpen==
'''Karnen'''
* [[Eembrugge]]
* [[Lage Vuursche]] 
* [[Soestdiek]]

==Geskiednis==
Baarn ligt in et midden van Nederlaand op den grenze van den proveensies Utrecht en Noord-Hollaand, an den enige rivere dee van bronne tot munding op Nederlaands gebeed ligt, den [[Eem]]. Al vanof 8000 tot 4500 v.Chr. hef den mens zich in den umgeaving van den rivere opeholden. Et bewies hierveur is eleaverd deur enkele doezenden stuks vuursteen dee bi-j nen veertal archeologiesen underzoken bun evonden. 

Veur den eursprong van et darp Baarn möt wi-j weerumme noar den twaalfden eeuwe. In dee tied wödden de bestoande darpen te klein, mede deur de krurstochten, de haandelsbetrekkingen mit aandere regio's en den greuj van de bevölking. Deurdat elk darp in groote moate in eigen behoofte veurzag, möst men oaver n umrengend gebeed van voldoonde grootte beschikken, bi-jveurbeeld um in den behoofte an braandstof te veurzeen of um et vee te kunnen loaten graozen. In en rund den twaalfden eeuwe ontstoanden doardeur völle ni-je neaderzettingen, woarunder woarschienlek Baarn. Den eersten neaderzetting, den in den umgeaving van den Leestroate lag, zal uut n twentigtal boerderi-jen hebben bestoan. Pas in den veerteenden eeuwe verplaetstn den karn van et darp zich in den richting van den Brink, woar in de eerste helfe van deezelfden veerteende eeuwe de Pauluskarke is ebouwd.

Den eursprong van den name 'Baarn' gif nog steeds veul stof tot proatn en hef nog steeds neet tot n bevreadigend antwoord eleid. Et meest veur de haand liggend lik dat den name nen verwiezing is noar n gebeed woar veul braandstof te haaln of te groaven is', (vergeliek 'Barneveld': veld woar braandstof te haeln vült). [[Klinkermethatesis]] zörgt veur umdrejing van den r en den a: braanden wödt barnen.

Umstreeks 1350 verlenen den [[biskop van Utrecht]] de inwonners van Baarn [[stadsrechten]], et rechte van zelfbestuur an et darp. Et recht van poorteri-je hef Baarn nooit ekreggen. Baarn hef doarumme nier nen mure of walle um et darp hen ehad.
 
In den Golden Eeuwe, van 1600 tot 1672, stoand Amsterdam centroal in den untwekkeling van Baarn. Baarn was vergeleken bi-j et grootn Amsterdam slechts nen darp, moar wal nen antrekkelek darp veur den heufdstedeleken koopleu en patriciërs. Zi-j leeten tot wiet in den achtteende eeuwe weelderige zommerverblieven en jachthuze bouwen op grootn stukke laand in Baarn. Zoas et lustslot 'Soestdiek', tussen 1674 en 1678 ebouwd, de buutenplaetse [[Gröneveld]] en ok hofstede 'Den Eult', umstreaks 1640 ebouwd deur den Amsterdamsen burgemeister [[Johan Bicker]] op nen stukke groand an den diek noar Soest. Vermeldensweerd is ok den buutenplaetse Pienenburg, nen ontwarp van architect [[Philips Vingboons]], ebouwd in 1647 veur den rieke weduwe [[Sara de Wael]].

Noa 1945: Noa den Tweeden Wealdkrieg ging n antal villa's vort veur flat- en bungalowbouw. Moar nog steeds is, wandelend deur den darpskearn en deur de boomrieke loanen van 'Hooge Baarn' te zeen dat Baarn veul van ziene olde uutstroaling hef beholden en as wonplaetse geleefd is.

==Bezeensweerdig==
*[[Paleis Soestdiek]]
*[[Kasteel Gröneveld]]
*[[Den Brink (Baarn)|Den Brink]]
*[[Pauluskarke (Baarn)|Pauluskarke]]
*[[Gemeentehoes van Baarn]]
*[[station Baarn|Treinstation mit Könninkleken wochtkamer]]
*[[Cantonspark]]
*Hertenkamp in et Bösken van Iezendieke
*[[Lage Vuursche]] en [[kasteel Drakestein]]
*[[De Noald van Woaterloo]]
*[[Hoog Baarn]] um de veul mooie villa's dee Baarn riek is

==Uutgoande verwiezingen==
*[http://www.baarn.nl Webstee van den Gemeente Baarn]

{{Utrecht}}

[[Kattegerie:Achterhooks_artikel]]
[[Kattegerie:Utrecht]]
[[Kattegerie:Heerlekheid]]

[[ca:Baarn]]
[[de:Baarn]]
[[en:Baarn]]
[[eo:Baarn]]
[[es:Baarn]]
[[fr:Baarn]]
[[fy:Baarn]]
[[id:Baarn]]
[[it:Baarn]]
[[jv:Baarn]]
[[li:Baarn]]
[[ms:Baarn]]
[[nl:Baarn]]
[[pl:Baarn]]
[[ro:Baarn]]
[[sv:Baarn]]
[[vo:Baarn]]
