[[Ofbeelding: Map NL Skarsterlân Aldehaske.png|thumb|Ooldehaske]]
'''Ooldehaske''' ([[Nederlaans]]: ''Oudehaske'', [[Westlaauwers Frais|Fries]]: ''Aldehaske'') is een dörp dat rond de krusing ''Jousterweg'' - ''Badweg'' leit, in et oosten van de gemiente [[De Friese Meren]] in de [[Nederlaand|Nederlaanse]] perveensie [[Frieslaand]]. Ooldehaske het omdebi'j 2.000 inwoners en is daormit wat grootte angaot et dadde dörp van disse gemiente. Et beheurde tot [[2014]] tot de vroggere gemiente [[Scharsterlaand]].

Et dörp, dat tot et ontstaon van [[Ni'jehaske (plak)|Ni'jehaske]] gewoon ''Haske'' hiette, is et ooldste van de veurmaolige [[grieteni'je]] en gemiente [[Haskerlaand]]. Et moet al in de [[13e eeuw|13e ieuw]] bestaon hebben en kreeg rond 1300 een eigen kapel. Deur de veenofgreving in et gebied, die al in de [[16e eeuw|16e ieuw]] gaonde was, kon et dörp heur ontwikkelen. Doe [[18e eeuw|200 jaor laeter]] zogenaemde [[Gieteren|Gietersen]] naor et gebied trokken om vene of te greven, nam et antal inwoners van beide dörpen stark toe. Disse groep meensken uut de [[Kop van Overiessel]] brocht een ni'je verveningsmethode naor [[Frieslaand]], die grote waeterplassen tot gevolg had. Daankzi'j disse vorm van vervening is et netuurgebied [[Nannewied]] ontstaon, dat in et zuudwesten van Ooldehaske leit.

Veurmaolig schaetscoach en -kommetaoter [[Henk Gemser]] woont in Ooldehaske.
Ok sc Heerenveentrainer [[Trond Sollied]] woont in Ooldehaske.

==Galleri'je==
<gallery>
Ofbeelding:Oudehaske 1.jpg|Straote
Ofbeelding:Oudehaske 2.jpg|Karkien
</gallery>

[[Kategorie:Stellingwarfs_artikel]]
[[Kategorie:Plak in Frieslaand]]
