[[Bestaand:De_burcht_leiden_2003.jpg|thumb|300px|Den Burcht in [[Leiden]].]]
[[Bestaand:Voorhout_ringburcht.jpg|thumb|300px|Teylingen in [[Veurholt]].]]

Nen '''burcht''' of '''burg''' is n verstarkt [[hoes]]. Dit was mangsmoal n stukke groand van beheurleke greutte woarop n gebouw stond en woarumhen ne [[stadsgrachte|grachte]] en nen [[stadswal|wal]] lagen. Dit verstarkte hoes was ne toovlöchsplaatse veur umwonnenden en de leu könt zich derin terugge trekken bi-j den stried. 

Ene van de oldste nog bestoande veurbeelden in [[Nederlaand]] is den [[Burcht van Leiden]]. Eurspronkelek kon alleneg den [[Könning (titel)|könning]] toostimming geaven veur et bouwen van n verstarkt hoes. Ook in [[Veurholt]] steet n good veurbeeld van nen burcht, den [[Ruïne van Teylingen]].

== Synoniemen ==
Synoniemen bunt slot of [[kasteel]]. Lokaal sprekt ze boavendeen van:
* [[Borg (Grunnen)]] in [[Grunnen (provìnzie)|Grunnen]]
* [[Stins]] in [[Frieslaand]]
* [[Havezate]] in [[Drenthe]], [[Gelderlaand]] en [[Oaveriessel]]

== Herkomst van et weurd ==
Et eurspronkeleke weurd veur burcht is '''burg''', geliek an et Germaanse weurd ''Burg''. Et betekkenden ok 'verstarkte neaderzetting', dus: stad. Et eurspronkeleke weurd is beholden ebleaven in weurden as ''burger'', ''burgemeister'', ''burggraaf'' en ''burgwal'', dat bi-jveurbeeld in Amsterdam nog in stroatnamen veurkump (bi-jveurbeeld den ''Ni-jenzieds Veurburgwal''), en doarnoast in n groot antal plaatsnamen: [[Middelburg]], [[Domburg]], [[Borgt]], [[Oost- en West-Souburg|Souburg]], [[Burgh-Haamstede]], [[Den Burg]] (Texel), [[Leopoldsburg]], [[Luxemburg (laand)|Luxemburg]], [[Boksburg]] en zo wieter. 

''Burg'' beheurt tot nen trop weurden dee later nen -t hebt ekreggen (aandere veurbeelden bunt ''inkt'', dat in et Engels ''ink'' is, en ''riest''). Deur dizzen t is in de spelling den eurspronkeleken g vervolgens in ch veraanderd: de spelling ''burgt'' kump in olde teksten veur, moar vandage is et nen ''burcht''. Den [[Grunnen (provìnzie)|Grunningsen]] variant ''Borg'' (in et [[Grunnings]] ''börg'', hef den t neet ovvergenommen.

Dit Germaanse weurd hef ok - zoas wal meer kriegstermen - staand eholden in et Fraans as ''bourg'', woar et in tal van plaatsnamen veurkump, bi-jveurbeeld [[Couvin|Mariembourg]], [[Cherbourg]], [[Bourg-en-Bresse]] en zo wieter.

== Zee ok ==
* ''[[Den Burcht (Amsterdam)|De Burcht]]'' van [[Hendrik Petrus Berlage|Berlage]]
* [[Kasteel]]
* [[Borgman]]
* [[Citadel]]  
* [[Dwangburcht]]
* [[Ringburcht]]
* [[Burchten van de Katharen]]

== Uutgaonde verwiezing ==
* [http://www.limburgsmuseum.nl/media/pdf/janshuppuni.pdf De bouwkundige untwikkeling van de middeleeuwse kastelen in Limburg]

[[Kategorie:Achterhooks artikel]]
[[Kategorie:Fort]]
[[Kategorie:Stad]]
[[Kategorie:Bouwkunde]]
[[Kategorie:Gebouw]]
