'''Nihilisme''' is een begrip of strouming in de [[filosofie|filosofy]]. Nhilisme is dat lüde gelöyvet dat de wearld of et leaven ''up sich'' geyn betekkenisse of waerde hevt. Et woord ''nihil'' kümt uut et latynsk en betekkend ''niks''. Den düütsken filosoof [[Friedrich Nietzsche]] (1844-1900) hevt dit begrip sowat vannys bedached en heylemåle in syn filosofy uut-ewarked.

==Geskydenisse==
De term besteyt al wal wat langer. Sünds de [[Fraanse Revolutie|franske revoluty]]. [[Friedrich Heinrich Jacobi]] Hevt et, in 1799, in de Filosofy ebrached toon he kritik dööd up [[Fichte]]. Hyr hevt et noch de betekkenisse van et ofbreaken of et neet willen anneamen van bepålde 'houche waerden'. Et wördden neet in de gode sinne gebrüked, höäste as een skeldwoord. Later wördden et in andere landen ouk gebrüked, döär skryvers, as benöming (skeldwoord) de lüde dee et neet meyr eyns waren med de karke en de waerden van de kultuur van dee tyd. Dat waren mar gevårlike lüde volgens ear. vanof de jåren 60. van de 19. eywe wördden de term, in Rüsland, in de gode sinne gebrüked. Den rüssisken skryver Toergenjevs hevt de volgende uutsetting van ''nihilisme'' in syn book ''Vaders en Zonen'' daal esat:

"Een nihilist düt syn kneen neet bügen vöär houche heyren, hy düt neet somaar alles gelöyven wat hüm vöär ekauwd wörd, ok al sol et 'good' weaden."

De beweaging van et Nihilisme in Rüsland (1860-1870) had neet echt een plan. Mar wat se oavereyne kwamen was dat se niks meyr te maken wolden hebben med de algemeyne oavertügings van dee tyd. Dårup kreygen de term wear syn olde skeldwoord-betekennise ümme ekstremisten med an te düden.

==Nietzsche==
Friedrich Nietzsche hevt dit begrip oaver-enöämen en heylemåle eigens emaked. Nå hüm hevt in de filosofy syn vastigheid ekreygen. Et is mööilik ümme et begrip ''nihilisme'' by hüm in eyne sinne te setten. úmdat he et up verskillende wysen uut ewarked hevt. Mar nå hüm hevt oaver et algemeyn de betekkenisse van ''et benül dat niks geyn waerde hevt'' ekreygen. Een bekend stükkie wat Nietzsche eskreaven hevt is:

''"Wat is nihilisme? - Dat de houchste waerden ümme dundert. Der is geyn dool. Up de vråge 'wårümme dan?' besteyt geyn antwoord."''

Nietzsche umschref zichzölf as 'n nihilist, mar wel vanuut 'n eagen invalshoeke. Dit wödt teegnwoordig grotendeels bestreden. Zien positieve opvattings over 't bestaon van waorheid en zien erkenning van de (meanslike) natuur en geaordheid onderscheid hum van de heufdstreuming in 't nihilisme. Zien verwarping van 't bestaon van 'n volmaakten bronne van absolute, universele en transcendentale weerden hef e gemeen met 't nihilisme, mar aans dan aandere nihilisten was e gin nihilist in hatte en nieren en hef e 't nihilisme nums verdedigd en toonden hi'j zich der zölfs heel krities over. Zien gecompliceerde verhoalding met 't nihilisme blek onder meer uut zien bewering dat "waorheden illusies (bint), waorvan wi'j vergetten biny dat ze 't bint", en zien stelling dat 't christendom de ultieme vörme van nihilisme zol ween.
 
Volgns Nietzsche wödt 't nihilisme kenmarkt deur:
 Ongeldigheid van moraal, in de zinne dat morele weerden gin absolute geldigheid hebt; moraal is subjectief.
 Ongeldigheid van waorheid: objectieve eeuwige waorheden bint nie kenbaar; waorheid is subjectief.
 Der is gin god: 'n eeuwigen macht bestiet niet; de meanse stiet allenig.
 Eeuwige herhaling: de geschiedenisse hef gin doel.
 
Um disse redenen wödt Nietzsche ok wel ezien as 'n existentialist. De weg uut 't nihilisme zöt Nietzsche in de mooglikheid van meansen om übermenschen te wödden, die zich niets eleegn laot lign an bestaonde conventies mar hun eagen weerden schept, 'tgene kan leiden töt 'n Umwertung aller Werte.


{{Dialekt|sdz}}
[[Kategorie:Filosofie]]
