'''Ereveen''' ([[Nederlaands|Nederlans]]: ''Ederveen'') is een [[daarp]] in de [[Nederlaand|Nederlanse]] [[pervincie|previnsie]] [[Gelderlaand|Gelderland]], elegen in de [[Ee (gemeente)|gemeente Ee]]. Ereveen het 3.121 (2005) inwoners.

Ereveen lei hemelsbreed tussen [[Renswou]] in 't noordwesten, [[Lunteren]] in 't noordoosten en [[De Klomp (Ee)|De Klomp]] en [['t Veen]] in 't zujen.

De eerste bebouwing is roend [[1600]] ontstaon. 't Gebied wier gebruukt veur turfwinning deur minsen uut [[Ee (stad)|Ee]], de eerste bewoners waren dan ok arme turfstekers uut dat daarp. Ereveen zou lange tied een arm en onderontwikkeld daarp blieven en pas in de loop van de [[19e eeuw]] wieren der stappen ezet um de armeuje en achterstanden te bestriejen. Nao de [[Tweede Wereldoorlog]] kwammen der een paor veevoerfebrieken in Ereveen te zitten.

't Daarp het een gemeente van de [[Protestanse Karke in Nederlaand|Protestanse Kaark in Nederland]], een gemeente van de [[Hersteld Hervormde Karke|Hersteld Hervormde Kaark]], een [[Griffermeerde Gemeenten in Nederlaand|Griffermeerde Gemeente in Nederland]] en een [[Oud-Griffermeerde Gemeenten in Nederlaand|Oud-Griffermeerde Gemeente in Nederland]].

In Ereveen bin twee baosisscholen; 't Calvijnschool en de Julianaschool.

In de loop van [[2006]] is der begonnen mit de bouw van de nieje wiek ''Veldjesgraaf''. Dit plan het Ereveen veurzien van 95 nieje [[woning]]en.

==Uutgaonde verwiezingen== 
*[http://www.ederveen.eu/ Ederveen.eu - webstee over Ereveen]

[[Kategorie:West-Veluws artikel]]
[[Kategorie:Plaose in Gelderlaand]]
