[[File:Indianocean.PNG|thumb|350px|Kaarte van den Indisken Oceaan]]

Den '''Indisken Oceaan''' is ne [[water]]massa tüsken de [[wearlddeel|wearlddeylen]] [[Afrika]], [[Azië|Asie]] en [[Australië (kontinent)|Australie]]. In et süden geyt he oaver in den [[Südeliken Oceaan]]. De name hevt he te danken an et [[India|indiske skeereiland]], wat der sowat in syn geheyl döär ümslöäten wördt. Med ne uppervlakte van 73.556.000 km² is et den up twey nå gröätsten oceaan van de wearld en neamt he 20% van et totale wateruppervlak in.

In döärsneyde is den Indisken Oceaan 3963 meter depe. Up syn deepst is he 7725 meter.

== Landskap ==
Et indiske skeereiland split et noordelike deyl van den Indisken Oceaan in twey [[sea]]s: den [[Gulf van Bengalen]] in et ousten en de [[Arabiske Sea]] in et westen. Den Gulf van Bengalen löpt töt an de [[Andamanen]] en [[Nikobaren]], wårnå de [[Andamanske Sea]] begint. Den ligt langs de küste van [[Süüdoust-Asie]]. Tüsken et vasteland van Afrika en et eiland [[Madagaskar]] ligt de [[Stråt van Mozambik]]. De oapen baaie up et süden van Australie nöömt se den [[Grouten Australisken Dray]].

Seas en seastråten in den Indisken Oceaan sint:
* de [[Bab el Mandeb]]
* de [[Gulf van Aden]]
* de [[Gulf van Khambhat]]
* de [[Gulf van Kutch]]
* de [[Gulf van Mannar]]
* de [[Gulf van Oman]]
* de [[Lakkadivensea]]
* de [[Persisken Gulf]]
* de [[Roude Sea]]
* de [[Stråt van Malakka]]
* de [[Stråt van Palk]]

In 2000 legden de [[Internationale Hydrografiske Organisaty]] de noordgrense van den Südeliken Oceaan vaste up 60 gråd süderbreydte. Tegelyke is dat de hüdige südergrense van den Indisken Oceaan.
=== Eiland(grup)en ===
* [[Amsterdam (Indisken Oceaan)|Amsterdam]]
* Andamanen
* [[Komoren (eilandengruup)|Komoren]]
* [[Java (eiland)|Java]]
* [[Sumatra]]
* [[Celebes]]
* [[Kerguelen]]
* [[Madagaskar]]
* [[Maldiven]]
* [[Mauritius (land)|Mauritius]]
* Nicobaren
* [[Réunion]]
* [[Seychellen]]
* [[Sri Lanka]]

=== Vöärnaamste havens ===
;Afrika
* [[Dar es Salaam (stad)|Dar es Salaam]] ([[Tanzania]])
* [[Durban (Süüdafrika)|Durban]] ([[Süüdafrika]])
* [[Mogadishu]] ([[Somalie]])
* [[Mombassa]] ([[Kenia]])
;Oceanie
* [[Adelaide (Australie)|Adelaide]]
* [[Perth (Australie)|Perth]]
;Asie
* [[Bombay]] (India)
* [[Colombo (Sri Lanka)|Kolombo]] ([[Sri Lanka]])
* [[Karachi]] ([[Pakistan]])
* [[Rangoon (stad)|Rangoon]] ([[Myanmar]])

==Planten en deers==
Den Indisken Oceaan is når verholding wårm. [[Plankton]] kan dårdöär håste nargens good gedyen, wat ne vöärname bowsteyn is vöär ekosystemen in oceanen. In vergelyk med andere oceanen hevt den Indisken dårdöär minder verskeidenheid in natuur.

In den Indisken Oceaan visket under meyr viskerslüde uut [[Rusland]], [[Japan]], [[Taiwan]] en [[Süüdkorea]] up [[garnaal|garnalen]] en [[tonyn]]. Versmeyring döär dryvplastik en öäly en oaverbevisking sint ne bedreiging vöär under meyr [[dujong]]s, [[seahund|seahünde]], [[walviske]]n en [[skildpad|skildpädde]].

===Versmeyring===
Döär de [[Indiske Oceaan-gyre]], nen grouten draykolk tüsken Afrika en Australie, höypet sik nen grouten barg dryvend plastik afval up, wat bekend steyt as de [[plastik suup]].

[[Kategorie:Tweants artikel]]
[[Kategorie:Ozeoan]]
