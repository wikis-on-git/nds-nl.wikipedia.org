'''Leny Hamminga''' ([[Zeegse]], [[1954]]) is een [[Drenthe|Drèentse]] skryfster vöör kynder en volwassenen. Se hef een onderwysachtergrond en hef in dey kontekst völle leedteksten en kabaretvöörstellings eskreven. Ok hef se toneylgroop Epoi in [[Vreeis]] upericht. 

Höör skryverye in 't [[Drèents]] begünde do as se in 2010 mit een verhaal een skryfwedstryd van 't [[Huus van de Taol]] wün. Sinds det jår drag se verhalen by an de Drèentstalige tydskriften ''[[Oeze Volk/Maandewark]]'' (vanof 2016 ''[[Zinnig]]'') en ''[[Roet (tiedschrift)|Roet]]''. Höör verhalen gåt åver meinsen mit een 'rafelraandtyn', of åver ho of meinsen mit menare ümmegåt.

In 2012 verskeen van Hamminga 't kynderbook ''Een haand achter 't gerdien'' ([[Het Drentse Boek]]), det 't aandere jår enomineerd wördden vöör de [[Dagblad van het Noorden Streektaalpries]]. 't Book geyt åver een jonggyn det mit syn va even büten een Noord-Drèents dörp woont en det up süük geyt når syn mo.

In 2017 verskeen in de Linksum-reeks van Het Drentse Boek ''Lena'', een mininovelle åver 't upgrüüyen van een kwetsbaar maagyn töt een vrouwe en moder dey 't leven neyt gemakkelk upnemp. 't Verhaal is ebaseerd op 't leven van Hamminga's grootmo en spöölt in de dreihook [[Grunnen (stad)|Grünning]]-[[Hogezaand|Hogesaand]]-[[Assen]]. In 't sölvde jår wün se vöör dit book de Streektaalpries van 't Dagblad.

In april 2019 wördden Hamminga anesteld as [[taolschulte|tålskülte]] in de Drèentse gemeynte [[Tynaorl|Tynårl]]. Dårmit is sy in dey gemeynte streektaalambassadöör namens 't Huus van de Taol. Wyder hef se redaktioneel wark edåne vöör verskeiden üütgaven van 't Huus: de [[Taolkraant]] en de jårgangen 2015, 2016 en 2017 van jårbook B'ART.

==Bronnen==
*Nijkeuter, Henk (2016), ''Waor roet en blommen wortel schiet in 't veld: Geschiedenis van de Drentse literatuur 1945-2015'' (Beilen: Het Drentse Boek)
*[https://www.huusvandetaol.nl/literatuur/drentse-schrievers-a-z/item/3391-leny-hamminga-1954 Huus van de Taol åver Leny Hamminga]
*[https://assercourant.nl/artikel/491629/leny-hamminga-presenteert-lena.html De Asser Courant åver 't verskynen van ''Lena'']
*[https://dekrantvantynaarlo.nl/leny-hamminga-nieuwe-taolschulte-gemeente-tynaarlo/ De Krant van Tynaarlo åver Leny Hamminga's anstelling as tålskülte]

{{Dia|Dit artikel is eskreven in 't [[Zuudwest-Drèents|Süüdwest-Drèents]] van de Drèents-Åverysselse grèensstreek.}}

[[Kategorie:Drèents artikel|Hamminga, Leny]]
[[Kategorie:Schriever in 't Drèents|Hamminga, Leny]]
