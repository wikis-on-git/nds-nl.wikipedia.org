Paulus (Oudgrieks: Σαούλ, Saul en Σαῦλος, Saulos en Παῦλος, Paulos; Hebreews: שאול התרסי, Šaʾul HaTarsi, "Shaul van Tarsus") (Tarsus, um n naobi'j 3 - Rome, 64 of 67) was voolgens 't [[Ni'je Testement]] 'n suksesvolle missionaris van 't vrogge kristendom. En iene van de eerste theologen uut de [[geschiedenisse van 't kristendom]]. In de katholieke karke, de orthodokse karken, de koptiese en armenesen en ok de anglikaniese karke wörd he as Heiligen vereert.


===leven en wark===
Veur de karke is [[Paulus]] belangriek ewest. In [[Haandelings van de Apostels]] he-j over hum te lezen. Eerst hietten he nog Sjaoel. Daor he in 'n begun 'n vervoolger waren van de aldereerste kristen-jeuden. Töt dat he 'n maol op Damascus an göngen umme kristenen op te pakken. Onderweg wördden he van zien peerd op-esmettn en evangn deur 'n stark licht. 'n Stemme uut 'n hemel vreug toe an hum worumme as he Hum vervoolgen. Toe wördden he bekeerd. Waor nao hi'j edeupt is bi'j Ananias. Daor hef he de name Paulus an-enömmen. 
Hiernao wördden he 'n stark veurvechter van 't Kristlike geleuf. Buten Palestina hef he völle heidenen bekeerd. 'n Bulte gemienten kwaam op zien name te staon. In de Biebel bint in 't Ni'je Testement 14 maol brieven die an hum toe-edaone wöd. Hi'j nuumden zichzölf apostel (van de volker). Hi'j wördden later dan ok de 13e Apostel enuumd.

Latere apologeten en karkvaars hebt veural gedachten uut zien brieven gebruukt. Daor bint völle dogma's uut ontstaone. Disse stroming nuumt ze ok wel Paulinisme. Hier uut bint alle noe nog bestaonde karken uut onstaone.
Zo haren he aandere ideen over de Tora as de aandere Apostels. Zo mos 't Evangelie ok naor de nie-jeuden hen. Met [[Jakobus de Rechtvaardige|Jakobus]] (leider gemiente Jeruzalem) hef he ok 'n maol trammelaant ehad. Worumme as Jakobus veurstaander waren veur 't behoald van de jeudse wetten en tradisies. Jakobus wollen de Tora ok bi'j de nie-jeuden, Paulus nie. 't Is veural Paulus ewest worumme as 't kristendom zich ofdeud van 't jeudendom. Paulus hef de Tora en de jeudse traditsies uut-ewisselt veur geleuf en vergivving van zunden (deur 't kruus).


Kiek ok: [[nije kiek op Paulus]] 


{{Dialekt|sdz|[[Vechte|'t Vechtdal]]|ANS}}
[[Kategorie:Christendom]]
[[Kategorie:Geschiedenis]]
