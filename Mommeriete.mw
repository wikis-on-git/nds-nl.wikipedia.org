De '''Mommeriete''' was een drassig gebied in 't [[Oaversticht]] (tègenwoordig in de [[Hardenbarg (gemiente)|gemiente Hardenbarg]] in [[Oaveriessel]], denkelijk in de buurtschop [[Holthone]]). De ''[[Quedam narracio|Quedam narracio de Groninghe de Trentis de Covordia et diversis aliis sub episcopis Traiectensibus]]'' (1232) beschrif 't as'' 'een moerassige, waterrieke vlakte van roem een haalve mijl bried, zunder bomen of bossies'.''

Op [[28 juli]] [[1227]] wördden daor in de [[Slag bi'j Aone]] de [[Sticht Utrecht|bisschop van Utrecht]], [[Otto II van Lippe]], mit een paar honderd ridders of-eslacht deur een [[Drenthe|Drèents]] leger onder [[Roelfe II van Coevern]]. 't Bisschoppelijke leger was mit zien zwaore waopenrusting en peerden in 't moeras elokt en kwaamp daor vaste te zitten, waordeur 't een gemakkelijke prooi was veur de Drenten.

==Ligging==
De precieze ligging van 't vroggere moeras bint ze niet zeker van. Een brief uut 1842 van de toenmaolige börgemeister van [[Grambargen]] nuumt de Mommeriete as een gebied in Holthone, een paar kilometer ten noordoosten van Aone. Bi'j Aone sleug Otto van Lippe volgens de 15e-ieuwse ''[[Een cronike van den greven van Benthem|Cronike van den greven van Benthem]]'' zien tenten op:

:''Ende na desen is vergadert een schoen heer ''[leger]'' by Anen, daer die bisschop Otto van Utrecht sine tenten sette.

Aone lag dichte bi'j de revier de [[Vechte]], waoraover 't bisschoppelijke leger beveurraod kun wörden. De ''Narracio'' uut 1232 hef 't oaver'' 'die vervluukte en noodlottige plaatse Aone'.''

Roelfe zette zien tenten op bi'j [[Coevern]]:

:''Rolof bedachte die grote mogentheit des bisschops, brack sijn beset van Groningen ende satte sijn tenten bi dat dorp to Covorden ende bedachte dat daer een breet onlant ende ene zudde lach, daer men niet lichte mochte overcomen.

De aandere dag trök de bisschop mit zien leger op en wördden 't moeras in elokt.

==Name==
Een schattingsregister uut 1400 nuumt 'Oedbert des Mommezoen', Oedbert, zeune van Momme. 't Kan dus wezen det 't moeras naor iene mit dizze name enuumd is.

==In de Nedersaksische schrieveri'je==
:''As de zunne begunde te schienen
:''op de mörgen van de dag,
:''in de sponzige Mommeriete
:''daor leverde Drenthe slag.

:''Bi'j Aone staot de soldaoten,
:''de Bisschop zien leger is gróót:
:''wi'j hebt de haerdstee verlaoten,
:''want oenze volk is in nood.

:''[...]

Uut [[Roel Reijntjes]] zien ''[http://slagbijane.noordoosten.nl/ballade.htm Ballade van de Slag bi'j Ane]''

:''Roet bestiet 25 jaor. Hij verschient vörreljaors. Dat betiekent dat der 4 x 25 = 100 nummers van Roet verschenen bint. Zuj dèenken. Mar geliek in 't begun al gung 't niet goed. De teller bleef 't eerste jaor op drei staon. En ok later gung der wel ies wat mis. Uuteindelijk bint der umtrent 96 nummers verschenen. Ien hiele jaorgang hen de Mommeriete.''

Uut Martin Koster (2004), ''Strèupers van de taol: 25 jaor Roet'', Zuudwolde: Het Drentse Boek

==Bronnen==
*Friedel Helga Roolfs, Heike Riedel-Bierschwale en Volker Honemann (red.) (2010), ''Een cronike van den greven van Benthem: Edition und Übersetzung einer Spätmittelalterlichen Chronik über die Grafen von Bentheim'', Builefeld: Verlag für Regionalgeschichte
*[http://www.gramsbergen.nl/resources/gebruiker/groene-gramsberger/1210095355.pdf ''Het interview: Vereniging Herdenking Slag bij Ane'', uut De Groene Gramsberger, nr. 4, jg. 7, april 2008]
*[http://www.destentor.nl/regio/hardenberg/article329089.ece ''Slagveld ligt in Holthone'', uut de Stentor, 11 meie 2006]
*[http://www.destentor.nl/regio/hardenberg/329106/Slatman-wil-blijvende-herinnering-in-landschap.ece ''Slatman wil blijvende herinnering in landschap'', uut de Stentor, 11 meie 2006]

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Geschiedenis van Drenthe]]
[[Kategorie:Geschiedenis van Oaveriessel]]
[[Kategorie:Geschiedenis van Utrecht]]
