De '''Mommeriete''' was een drassig gebied in 't [[Oaversticht]] (tègenwoordig in de [[Hardenbarg (gemiente)|gemiente Hardenbarg]] in [[Oaveriessel]]). Op [[28 juli]] [[1227]] wördden daor in de [[Slag bi'j Aone]] de [[Sticht Utrecht|bisschop van Utrecht]], [[Otto II van Lippe]], mit een paar honderd ridders of-eslacht deur een [[Drenthe|Drèents]] leger onder [[Roelfe II van Coevern]]. 't Bisschoppelijke leger was mit zien zwaore waopenrusting en peerden in 't moeras elokt en kwaamp daor vaste te zitten, waordeur 't een gemakkelijke prooi was veur de Drenten.

==Ligging==
De precieze ligging van 't vroggere moeras bint ze niet zeker van. Een brief uut 1842 van de toenmaolige börgemeister van [[Grambargen]] nuumt de Mommeriete as een gebied in [[Holtheme]], een paar kilometer ten noordoosten van Aone. Toen de slag plaotsvund, bestund Grambargen nog niet; d'r was al wal bewoning in Aone rond de [[es]]. Daor sleug Otto van Lippe volgens de 15e-ieuwse ''[[Een cronike van den greven van Benthem|Cronike van den greven van Benthem]]'' zien tenten op:

:''Ende na desen is vergadert een schoen heer ''[leger]'' by Anen, daer die bisschop Otto van Utrecht sine tenten sette.

Aone lag dichte bi'j de revier de [[Vechte]], waoraover 't bisschoppelijke leger beveurraod kun wörden. Roelfe zette zien tenten op bi'j [[Coevern]]:

:''Rolof bedachte die grote mogentheit des bisschops, brack sijn beset van Groningen ende satte sijn tenten bi dat dorp to Covorden ende bedachte dat daer een breet onlant ende ene zudde lach, daer men niet lichte mochte overcomen.

De aandere dag trök de bisschop mit zien leger op en wördden 't moeras in elokt.

==Name==
Een schattingsregister uut 1400 nuumt 'Oedbert des Mommezoen', Oedbert, zeune van Momme. 't Kan dus wezen det 't moeras naor iene mit dizze name enuumd is.

==In de Nedersaksische schrieveri'je==
:''As de zunne begunde te schienen
:''op de mörgen van de dag,
:''in de sponzige Mommeriete
:''daor leverde Drenthe slag.

:''Bi'j Aone staot de soldaoten,
:''de Bisschop zien leger is gróót:
:''wi'j hebt de haerdstee verlaoten,
:''want oenze volk is in nood.

:''[...]

Uut [[Roel Reijntjes]] zien ''[http://slagbijane.noordoosten.nl/ballade.htm Ballade van de Slag bi'j Ane]''

==Bronnen==
*[http://www.gramsbergen.nl/resources/gebruiker/groene-gramsberger/1210095355.pdf De Groene Gramsberger, nr. 4, jg. 7, april 2008)]
*[http://www.destentor.nl/regio/hardenberg/article329089.ece ''Slagveld ligt in Holthone'', uut de Stentor, 11 meie 2006]
''Holtheme verwart ze in dizze twee bronnen mit 't zudelijker elegen Holthone.''

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Geschiedenis van Drenthe]]
[[Kategorie:Geschiedenis van Oaveriessel]]
[[Kategorie:Geschiedenis van Utrecht]]
