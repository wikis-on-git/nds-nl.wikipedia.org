[[Bestaand:Slice earth.svg|thumb|right|300px|Duursnede van de earde, n eardkorst (1 [[wearldkorst]] en 2 [[oseaankorst|oseaankörste]]) vörmet t dunne böawnste löagke]]
n '''Eardkorst''' is de boetnste loage van de vaste [[earde (planeet)|earde]], dee't heuwdzakelik oet [[gesteente]] as [[granodioriet]], [[gabbro]] en [[Basalt (gesteente)|basalt]] besteet. n Korst is t böawnste deel van de [[lithosfeer]] en al t gesteente en t bezeenksel wat an t oppervlak ligt, heurt dr bie.

De boawngreanze van n korst neumt ze t [[eardoppervlak]] en de greanze tusken n korst en n maantel neumt ze t [[Mohorovičić-veraanderingsdeel]] (of kortweg ''Moho''). Dit vaalt nit good te oonderzeukn, want zo depe köant de groondboarn nit komn. Um t toch te metn hebt ze [[seismologie|seismologies metn]] edoan, woerbie't [[seismiese snelheaid|snelheaid]] van [[seismiese golf|seismiese golvn]] duur t gesteente bepaald wörd. In n eardkost treft ze mangs op verskeaidene deeptes n aander [[seismies veraanderingsdeel]], t [[Conradveraanderingsdeel]]. n Korst wörd mangs verdeeld in nen [[boawnkorst]], den't boawn dit veraanderingsgebeed zit en nen [[oonderkorst]], den't dr oonder zit. Skoonwal't de chemiese saamstelling bie dissen oawergaank nit slim lik te veraandern, kan dr ezegd wördn at n oonderkorst oet meender [[Hydratasie|hydrateerde]] en [[basies]]e gesteenten besteet as n boawnkorst.
