{{Laandtabel-twd
| naaminlaandssproak = Republique de Côte d'Ivoire<br />Reppubliek Ivoorkuste
| vlagge =  Flag of Cote d'Ivoire.svg
| vlagartikel = Vlagge van Ivoorkuste
| woapn =Coat of arms of Ivory Coast.svg
| woapnartikel = 
| lokasie = Location Côte d'Ivoire AU Africa.svg
| sproaken = [[Fraansk]] (offisjeel), [[Dioula]], [[Baoulé]], [[Dan]], [[Anyin]] en [[Cebaara Senufo]] en mear
| heufdstad = [[Yamoussoukro]]
| geleuf = [[Islam]], [[Christendom]], lokale geleuwe
| regeringsvörm = [[Republiek]]
| inwonners =  20.617.068 ([[2009]]) | dichtheid = 63.9
| km2 = 322.463 
| breedtegroad = 6/51//N 
| lengtegroad = 5/18//W 
| region = CI
| pctwater = 1,4
| munteenheid = [[West-Afrikaanse CFA frank]]  | valutakode = (XOF)
| tiedzone = [[GMT]]
| volksleed = "[[L'Abidjanaise]]"<br /><center>[[Bestaand:Hymne_National_de_Côte_d'Ivoire.ogg]]</center>
| feestdag =
| tld = Ci | laandkode = CI | tel = 225
}}
De '''Reppubliek Ivoorkuste''', (De Regearing van Ivoorkuste hef gearne a'j t '''Republique de Côte d'Ivoire''' {{IPA|audio=En-us-Côte d'Ivoire.ogg|ˌ|k|oʊ|t|_|d|ɨ|ˈ|v|w|ɑr}} neumt), is n laand in [[West-Afrika]]. t Hef ne oppervlakte van 322.462 km² en ligt teegn [[Liberië]], [[Guinea]], [[Mali]], [[Burkina Faso]] en [[Ghana]] an. Op t zuudn ligt t an de [[Golf van Guinea]]. In 1998 wonn dr in Ivoorkuste 15.366.672 <ref>Institut National de la Statistique, Bureau Technique Permanent du Recensement. ''Premiers résultats définitifs du RGPH-98 (Recensement Général de la Population et de l’Habitation de 1998)''. Abidjan, 2002.</ref> en wör eskatt op 20.717.068 in [[2009]].<ref>[https://www.cia.gov/library/publications/the-world-factbook/geos/iv.html [[The World Factbook]]. [[Central Intelligence Agency|CIA]] Directorate of Intelligence]. Bekekn op 8 augustus 2008. Skreewn op 24 July 2008.</ref> Leu oet Ivoorkuste neumt ze ''Ivoriaann''.

Vuur at Ivoorkuste koloniseerd wör duur Europeaann, besteund t laand oet verskeaidene stoatn, zo as [[Gyaaman]], t [[Kongriek]], en [[Baoulé]]. Dr warn twee [[Anyi (volk)|Anyikeuninkriekn]], ''Indénié'' en t [[Keuninkriek Sanwi]], dee't vanof de kolonisasie töt an de onofhaankelikheaid van [[Fraankriek]] nog probeerdn um zelfstaandig te wordn.<ref>[http://lcweb2.loc.gov/cgi-bin/query2/r?frd/cstdy:@field(DOCID+ci0013) Library of Congress. ''Library of Congress Country Studies''.] Bekekn op 11 april 2009. Skreewn in november 1988</ref> n Verdrag van [[1843]]-[[1844]] maakn Ivoorkuste ne beskoarmeling van Fraankriek, en in [[1893]] wör t ne Fraanske kolonie, tiedns de Europese [[Wedloop um Afrika]].  

Op [[7 augustus]] [[1960]] wör Ivoorkuste onofhaankelik. Van 1960 töt 1993 wör t laand leaidt duur [[Félix Houphouët-Boigny]]. t Oonderheuld nauwe baandn met de umlignde Afrikaanse laandn, en tegelieke ook met Europa, en dan vuural Fraankriek. Seend t eande van de regearing van Houphouët-Boigny is dr eenn [[stoatsgreep]] ewest in [[1999]] en nen [[Eersten Ivoriaansen Börgeroorlog]], den't oetbreuk in [[2002]].<ref>[http://www.jfaconseil.com/jorci/2000/RCI%20JO%202000-30.pdf Journal Officiel de la République de Côte d’Ivoire. ''Loi n° 2000-513 du 1er août 2000 portant Constitution de la République de Côte d’Ivoire.] Deel 42. 3 Augustus 2000. Bekekn op 7 augustus 2008. blz. 529–538</ref> Nen ofspraak tusken de regearing en de opstaandigen zorgen vuur vrea.<ref>[http://www.cotedivoire-pr.ci/?action=show_page&id_page=570 Presidency of the Republic of Côte d'Ivoire. ''Accord politique de Ouagadougou''.] Skreewn op 4 meart 2007. Bekekn op 7 augustus 2008.</ref> 

Ivoorkuste is ne reppubliek met völle oetvoornde macht bie de Presideant. De wettelike heuwdstad is [[yamoussoukro]] en de grötste stad is de haawnstad [[Abidjan]]. t Laand is verdeeld in 19 strekn en 81 departemeantn. t Is n metlid van de [[Afrikaanse Unie]], de [[Organisasie van Islamitiese Saamnwoarking]], [[La Francophonie]], de [[Latiense Unie]], de [[Ekonomiese gemeenskop van West-Afrikaanse Stoatn]] en de [[Zuud-Atlantiese vrea- en saamnwoarkingszone]].

De offisjele laandssproake is [[Fraansk]], mer dr wordt zat aandere lokale sproakn sprökn, zo as t [[Baoulé (sproake)|Baoulé]], [[Dioula (sproake)|Dioula]], [[Dan (sproake|Dan]], [[Anyin (sproake)|Anyin]] en [[Senarisproakn|Cebaara Senufo]]. De [[geleuf|geleuwe]] met de meeste anhangers zeent [[Islam]], [[Kristendom]] (Heuwdzakelik [[Rooms-Katholieke Karke|Rooms-Katholiek]]) en verskeaidene inheemse geleuwe.

In de 60er en 70er joarn van t [[20e eeuw|20ste joarhoonderd]] boern Ivoorkuste good met [[koffie]] en [[Kakaoboon]]n. Mer duur ne krisis in de joarn '80 kömn dr völle politieke en sosjale probleemn. De Ivoorkuste van t [[21e eeuw|21ste joarhoonderd]] mut t vuural hebn van de laandbouw. 

== Verwiezingn ==
<references/>

[[Kategorie:Tweants artikel]]
[[Kategorie:Laand]]
[[Kategorie:Afrika]]
