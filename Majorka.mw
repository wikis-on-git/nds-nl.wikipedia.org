{{Coordinate|NS=39/37//N|EW=2/55//E|map=right|article=/|type=isle|pop=846000|dim=100000|region=ES-IB}}
'''Majorka''' ([[Kattelaans|Katalaans]], [[Spaans]] en meest vuurkommende spelwieze: '''Mallorca''') is t grötste [[eilaand|eailaand]] van de [[Balejoarn]], ne eailaandngroep in de [[Middellaande Zee]], dee't bie [[Spanje]] anheurt. t Is 3640 kilometer in t veerkaant en dr wont ongevear 846.000 leu. De heuwdstad is [[Palma de Mallorca|Palma]], wat doarbie ook de heuwdstad is van de Balejoarn. De offisjele sproakn beent t Katalaans en t Spaans. De lokale Katalaanse sproake is t [[Mallorquín]].

== Geskiedenisse ==
Majorka wordt zeker al doezenden joarn bewoond. Det blik oet grafheuwels van tusken de 4000 en 6000 joar vuur Kristus. t Eailaand wör in 120 vuur Kristus duur de [[Romeinse Riek|Romeinen]] in-enömn, dee't de stad Palma bouwn en t eailaand riek maakn. Majorka dreeidn op de haandel in [[olief|oliewen]], wiendruuwe en [[zeezalt|zooltwinning]]. De soldoatn oet t Romeinse leager dee't van Majorka kömn, warn bekeand um öar keunsten met n [[slinger (woapen)|slinger]]. Noa öar kömn de [[Vandaaln]] ([[450]] n. Kr.), de [[Byzantiense Riek|Byzantienn]] ([[534]]), dee't dr t [[Kristendom]] invoordn, en de [[Moren|Moorn]] ([[902]]). In [[859]] wördn de Balejoarn duur de Vikings an-evöln en löag-ereuwd. Ze kömn eerst op [[Ibiza (eilaand)|Ibiza]], doo op [[Formentera]], doarnoa Majorka en as leste op Menorka. In [[1229]] köm Koobs I (''Jacobus I'', Spaans: Jaume I) met Aragonese soldoatn en nöm Palma in. De [[islam|moslims]] bleewn nog terugge vechten in de boargen töt [[1231]]. Van [[1276]] töt [[1344]] was t eailaand n zelfstaandig keuninkriek. In dee tied warn t ene moal Palma en t aandere moal [[Perpignan]] de heuwdstad. Doarnoa bleef t verskeaidene joarhoonderden ne proveensie van t keuninkriek [[Aragon (keuninkriek)|Aragón]]. De Balejoarn wördn pas in [[1983]] zelfstaandig.

In juli 2009 hef op Majorka de [[Euskadi Ta Askatasuna|ETA]] nen bomanslag epleegnd, woerbie't twee plietsiekearls van de [[Guarda Civil]] in öare dienstwage oet de tied kömn. Vuur dee tied was dr nog nooit nen ETA-anslag ewest op Majorka, skoonwal ze wal es probeerd hebt um de Spaanse keuning [[Juan Carlos]] umme te brengn, den't n zommerhoes op Majorka hef. Dit kon vuurtieds vuurkomn wordn.

== Ligging en laandskop ==
[[Ofbeelding:Mallorca topo.png|thumb|left|180px|Kaarte van Majorka]]
Majorka is 3640 kilometer in t veerkaant en hef ongevear 214 inwonners de kilometer. t Is t milnste eailaand van de Balejoarn. Op t zuudn ligt [[Ibiza (eilaand)|Ibiza]] en op t noordn [[Menorka]]. Kortbie Majorka lignt nog twee kleaine eaileandkes; [[Kabrera (eilaand)|Kabrera]] en [[Dragonera]].

Marjorka hef twee boargachtige gebeedn, dee't allebeaide ongevear 70 kilometer laank strekt. n Heugsten boarg van t eailaand is de [[Puig Major]] met 1445 meter. 

t Klimaat is dr [[Middelaands]]; hete dreuge zommers en zachte natte weenters. In gedeeltes as de ''Serra de Tramuntana'' kan t mangs [[sniej]]n.

=== Indeling ===
Majorka wördt oonderverdeeld in gemeentes:

{|
|- valign="top"
|width="30%"|
* [[Alaró]]
* [[Alcúdia]]
* [[Algaida]]
* [[Andratx]]
* [[Ariany]]
* [[Artà]]
* [[Banyalbufar]]
* [[Binissalem]]
* [[Búger]]
* [[Bunyola]]
* [[Calvià]]
* [[Campanet]]
* [[Campos (Mallorca)|Campos]]
* [[Capdepera]]
* [[Consell]]
* [[Costitx]]
* [[Deià]]
* [[Escorca]]
|width="30%"|
* [[Esporles]]
* [[Estellencs]]
* [[Felanitx]]
* [[Fornalutx]]
* [[Inca (Mallorca)|Inca]]
* [[Lloret de Vistalegre]]
* [[Lloseta]]
* [[Llubí]]
* [[Llucmajor]]
* [[Manacor]]
* [[Mancor de la Vall]]
* [[Maria de la Salut]]
* [[Marratxí]]
* [[Montuïri]]
* [[Muro (Mallorca)|Muro]]
* [[Palma de Mallorca|Palma]]
* [[Petra (Mallorca)|Petra]]
|width="30%"|
* [[Pollença]]
* [[Porreres]]
* [[Puigpunyent]]
* [[Sa Pobla]]
* [[Santa Eugènia]]
* [[Santa Margalida]]
* [[Santa Maria del Camí]]
* [[Santanyí]]
* [[Sant Joan]]
* [[Sant Llorenç des Cardassar]]
* [[Selva (Mallorca)|Selva]]
* [[Sencelles]]
* [[Ses Salines]]
* [[Sineu]]
* [[Sóller]]
* [[Son Servera]]
* [[Valldemossa]]
* [[Vilafranca de Bonany]]
|width="42%"|
[[Ofbeelding:Mapa camarques2.jpg|thumb|right|200px|Gemeentes van Majorca]]
|}

== Sport ==
De bekeande toptennissers [[Rafael Nadal]] en [[Carlos Moyà]], en MotoGP-rieder [[Jorge Lorenzo]] komt van t eailaand Majorka. Wieders zitt in de heuwdstad Palma twee grote voetbalvereniges; [[Real Mallorca]] en [[Club Deportivo Atlético Baleares]]. 

n Aander joarliks-eheuldn sportgebuurn is de [[Challenge Mallorca]] (ook wal de ''Volta Ciclista a Mallorca'' neumd). Disse wielerroonde besteet oet vief ofzeunderlike wedstriedn en besteet seend [[1992]] en wör ewunn duur bekeande fietsers as [[Laurent Jalabert]], [[Alex Zülle]] en [[Alejandro Valverde]].


== Toerisme ==
Majorka is ne geleefde vakaansiestean, vuural bie [[Duutslaand|Duutsers]] en [[Groot-Brittannie|Britn]]. De bekeandste straandplekn lignt in t zuudn. t Bekeandst doarvan is t straand [[Playa de Mallorca]], det an de heuwdstad lig. [[Palma Nova]], en [[Santa Ponsa]] lignt doarvan op t westn, [[El Arenal (Mallorca)|El Arenal]], [[Playa de Palma]] en [[Ca'n Pastilla]] op t oostn. An de noordkaante he'j Alcudia, woer't vuural leu met keender hengoat. Ook boetn t zommer umme komt dr völle leu, vake ook oolde leu dee't doar de weenter duurkomt.

Iej köant op t eailaand komn met t vleegtuug op [[Lochthaawn Palma de Mallorca]] of met de vearboot oet [[Barcelona (Spanje)|Barselona]], [[Valencia (stad)|Valensia]] of [[Denia]].

[[Ofbeelding:Can Picafort beach.jpg|thumb|left|160px|n Drokbezocht straand op Majorka]]
Publiekstrekkers van Majorka beent Cap Formentor, [[Valldemosa]] en [[Sóller]], en de drupsteengrotn van Ham en Drach.

== Oetgoande verbeendiges ==

* [http://www.palmademallorca.es/ Offisjele webstea Palma de Mallorca]
* [http://www.palmademallorca.nl/ Neerlandse webstea Palma de Mallorca]

{{commonscat|Mallorca}}

[[Kategorie:Tweants artikel]]
[[Kategorie:Spanje]]
