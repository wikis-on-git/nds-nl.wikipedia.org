[[Bestaand:Woeste Hoeve.jpg|thumb|Uutspanning 'De Weuste Hoeve' (1771)]]
[[Bestaand:Monument Woeste Hoeve.jpg|thumb|Monument]]
'''Weuste Hoeve''' ([[Nederlaans|Nederlands]]: ''Woeste Hoeve'') is n [[gehucht]] in de [[gemeente (bestuur)|gemeente]] [[Apeldoorne (gemeente)|Apeldoorn]], in de [[Nederlaand|Nederlandse]] [[pervincie|provinsie]] [[Gelderlaand|Gelderland]]. De buurtschap besteet uut n restaurant, n hotel en n paor huzen.

==Geschiedenis==
Weuste Hoeve is ontstaon op t [[kruuspunt]] van de ouwe [[Hanze]]weg van [[Arnem|Arem]] naor [[Daeventer|Deventer]] en de [[hessenweg]] van [[Steenderen]] naor [[Barreveld (daarp)|Barreveld]].

Daor wordde al in de [[middeleeuwen]] n uutspanning ebouwd, waor later n gehucht "op Weust Hoef" gruuide. Van t gehucht is noe zowat niks meer over, mar de uutspanning, herbouwd in [[1771]] naodat de ouwe [[harbarg]] of-ebrand was, steet der nog.

Die brand was an-estoken deur n zekere Garrit. Garrit was verliefd op t deerntjen waor zien bruur mee trouwde. Tiejens de huweliksnacht stak ie heur huus in brand, waordeur t karsvarse bruudspaor levend verbrandde. Garrit wordde al gauw deur justisie op-epakt, mar toch wort der tot op heden nog beweerd da'j in duustere nachten der een mit n vuurkist deur de bossen zien dwaolen kunt. Ze numen hum ''Gluuiende Garrit''.

==Vorstelik bezuuk==
In [[1811]] verbleef keizer [[Napoleon Bonaparte]] hier mit [[Marie Louise van Oostenriek|Marie Louise]]. Ok koning [[Willem III van Nederlaand|Willem III]] bezocht de harbarg vaak, op deurreis naor [[paleis t Loo]].

{{Apeldoorne}}
{{Dialekt|wvel|Hoenderloo|Algemene Nedersaksiese Schriefwieze}}

[[Kategorie:Plaotse in Gelderlaand]]
