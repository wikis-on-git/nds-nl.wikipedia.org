{{etelazie}}Dit is n '''Grönnegse toalwiezer''' op Wikipedie. t Is bedould om de Grönnegse toal te beschrieven en zo sprekers en nait-sprekers de Grönnegse toal zain te lôten en eventuweel heur dijent de leren. Dingen dij man hier vinden kin binnen woordenliesten, grammoatiek, oetsproak, spèllen en zegswiezen.

== Info veurof ==
[[Ofbeelding:Grunnegs toalkoart.JPG|right|thumb|Dailen van Noord-Nederlaand woar man Grunnegs proat]]
{{heufdartikel|Grunnegs}}
t Grönnegs is de dialektgroep dij proat wordt ien pervìnzie [[Grunnen (provìnzie)|Grönnen]] en de grìnsgebieden mit [[Drenthe|Drìnt]] en [[Fraislaand]]. t Bestaait oet meerdere dialekten, woardeur nait overaal t zölfde Grönnegs proat wordt. Om toch alle Grunnegse dialekten heur stee te geven, worden dialektverschillen in dit woordenbouk goud vermeld.

Hieronder stoan de Grönnegse dialekten van west noar oost tou. Doarachter staait roegweegs t toalgebied en doarachter tuzzen hoakjes de kode dij broekt wordt om t dialekt aan te geven.
* [[Pompsters]], ien t Fraise dörp [[De Pomp]] (KPM)
* [[Westerkwartaars]], aan zuudwestkaant van t [[Raitdaip]]  (WEK)
* [[Hoogelaandsters]], op [[Hoogelaand]] (HGL)
* [[Stadjeders]], ien [[Grunnen (stad)|Stad]] en [[Hoaren]] (STD)
* [[Noordvelds]], ien de kop van [[Drenthe|Drìnt]] (NVL)
* [[Oldambtsters]], ien  oostelk [[Fivelgo]], noordelk [[Oldambt]] en [[Bennewold]] en der om tou (OLD)
* [[Veenkolonioals]], ien de Veenkelonien en om en bie [[Winschoot]] (VEK)
* [[Westerwolds]], om en bie de dörpen [[Troapel]], [[Zèlng]] en [[Onstwedde]] (WEV)

== Oetsproak ==
{{heufdartikel|Grunnegs (oetsproak)}}

Ien t Grunnegs worden letters over t aalgemain net zo oetsproken as ien t Nederlaands. Dochs binnen der wel n aantel letters dij aans oetsproken worden. Zinnen worden voak wel hail aans oetsproken, deurdat Grunnegers voak hail vlot proaten. Der wordt voak zègd dat t Grunnegs zo schreven wordt as dat t oetsproken wordt, môr as man perzies schrieven gaait as dat man proat, den krigst veurbeelden as dit:

Veurbeeld 1
:'''Schriefwieze''': "Dat het hai aiglieks nait doan," zegt zien bruier 
:'''Oetsproak''': Daddedde ailieks naaidoan, sètsien bröjr 

Veurbeeld 2
:'''Schriefwieze''': Woarom schriefst doe heur nait woar of t is?"
:'''Oetsproak''': Woarem ssriefstoeheur naait woarof tis?

Veurbeeld 3
:'''Schriefwieze''': Dij kerel staait doar nou al doagen laank te wachten
:'''Oetsproak''': Dij kirrol staaitoar nouwaal doakhnglaank twach-hen

Veurbeeld 4
:'''Schriefwieze''': Maggen joe doar nait in?
:'''Oetsproak''': Makhngjoe doarnaaidin?

De ö is de i in de Nederlaandse oetsproak van "shirt". De kombinoatsie kh is de Duutse g. De kombinoatsie oa is de oo ien "oor". Zai t heufdartikel veur meer informoatsie.

== Spèllen ==
{{heufdartikel|Grunnegs (spèllen)}}

Veur t Grunnegs bestaait gain vaaste spèllen en t is nait standerdiseerd. Der is wel n veurkeursspèllen dij ien elk dialekt as standerd zain wordt, môr nait aaltieds broekt wordt, omreden der nait veul weet van is. Zai t heufdartikel veur meer informoatsie over de spèllen van t Grunnegs.

== Grammoatiek ==
{{heufdartikel|Grunnegs (grammoatiek)}}

De grammoatiek van t Grunnegs verschilt ien veul zoaken van dij van t Nederlaands. t Is zowel verwaant aan dijent van t Frais en Leegsaksisch, wat perzies dudelk môkt wat t Grunnegs is, Friso-Saksisch.

== Biezundere woorden ==
{{heufdartikel|Grunnegs (biezundere woorden)}}

Ien t Grunnegs bestoan der n aantel woorden woarvan t gebroek of de betaikenis ôfwiekt van de Nederlaandse. Dizze woorden worden ien t heufdartikel beschreven.

== Woorden noar kategorie ==
{{heufdartikel|Grunnegs (kategorie)}}

Man kin noast t zuiken op letters, ook zuiken op kategorie. Hier stoan aalmoal woorden biemekoar dij wat mit n bepoald onderwaarp te doun hebben.

== Algemaine woorden ==

Ien dizze seksie kin man zuiken op letter:

[[Grunnegs A|A]] - [[Grunnegs B|B]] - C - [[Grunnegs D|D]] - [[Grunnegs E|E]] - [[Grunnegs F|F]] - [[Grunnegs G|G]] - [[Grunnegs H|H]] - [[Grunnegs I|I]] - [[Grunnegs J|J]] - [[Grunnegs K|K]] - [[Grunnegs L|L]] - [[Grunnegs M|M]] - [[Grunnegs N|N]] - [[Grunnegs O|O]] - [[Grunnegs P|P]] - Q - [[Grunnegs R|R]] - [[Grunnegs S|S]] - [[Grunnegs T|T]] - [[Grunnegs U|U]] - [[Grunnegs V|V]] - [[Grunnegs W|W]] - X - Y - [[Grunnegs Z|Z]]

{| width="60%" style="margin: 0em 0em;"
|'''Grunnegs'''||'''Nederlaands'''
|-
|Kavort||envelop
|-
|Keroazie||moed ([[Engels|EN]]: courage)
|-
|Kippen||kantelen
|-
|Klaaien/graimen||morsen
|-
|Klontje/kloedje||kandijklontje
|-
|Kloed(e)||klont/dik persoon (negatief)
|-
|Knipnoagels||hete kolen
|-
|Knuppen||knopen
|-
|[[Koare]]||kruiwagen
|-
|Konstelloatsie||sterrenbeeld
|-
|Kopstubber||ragebol
|-
|[[Ko|Kou/boekou]]||koe
|-
|Krödde||onkruid
|-
|Kruudoorns||kruisbessen
|-
|Kwedeln, reuteln, proatjen||kletsen
|-
|Leeg||laag
|-
|Liepen||huilen (zn)
|-
|Loeren||kijken (negatief)
|-
|[[Looprekke|Loophek]]||babybox
|-
|Loos||slim (negatief)
|-
|[[Daarp|Loug/dörp]]||dorp
|-
|Min||slecht
|-
|Minne||moe
|-
|Mis||mis/mesthoop
|-
|Mishottjen||mislukken
|-
|Mizze||miskraam
|-
|[[Moor]]||moeras
|-
|[[Mous]]||boerenkool
|-
|Mug||vlieg
|-
|Neevie||mug
|-
|Noaber/nijber/naiber||buurman/naaste
|-
|Noaberschop/noaberskop||buurt
|-
|Noaberske (zn)||buurvrouw
|-
|Noaberske (bw)||naburige
|-
|[[Berre|Nust/bèr(re)]]||bed
|-
|Omstebeurten||om de beurt
|-
|Oetzied/uutzied||opzij
|-
|Opoe||oma
|-
|Over||via (ik gaai over Veendam noar Stad tou)
|-
|Paart||deel
|-
|Pafken||roken
|-
|[[Peerd]]||paard
|-
|Peut(e)/pudde/put(te)||put
|-
|Pikken||kleven
|-
|Pitten/sloapen/pomen||slapen
|-
|Plaze||verwaand persoon
|-
|Plof/ploffiets(e)/plovvert||brommer
|-
|Poezen||hard blazen
|-
|Puut/pude/pute||(plastic) zak
|-
|Raaimen||rijmen
|-
|Raimen/riemen/klaaien||morsen
|-
|Raaive||gereedschap
|-
|Reren/schraaien/blèren||huilen (ww)
|-
|Riepe||stoep
|-
|Rieten||trekken
|-
|Saus||saus, latex verf
|-
|Sauzen||verven (latex)
|-
|Schienvat||zaklantaarn
|-
|Schoet||schort
|-
|Schuddeldouk||vaatdoek
|-
|Schosstain/schösstain||schoorsteen
|-
|Schotjen||slenteren
|-
|Sikkom/sikkem||bijna/ongeveer, zomaar/toch nog even
|-
|Slaif||soeplepel (niet pollepel)
|-
|Slicht/schel||scheef
|-
|Slim||erg
|-
|[[Slik]]||snoep
|-
|Smok||zoen
|-
|Snappen||begrijpen, happen, zwiepen (bv. van een flexibele stok)
|-
|Snoetjeknovveln||zoenen/vrijen
|-
|Snok||de hik
|-
|Soezen||zeuren
|-
|Spaigelploat(e)||cd
|-
|Stain||steen/pit (van een vrucht)
|-
|Steekruif||koolraap
|-
|Stoer||moeilijk
|-
|Strupen||omhoog doen (bv. rolgardienen of maauwen), strikken
|-
|Taauwkevlais||rollade
|-
|Vernaggeln/diggeln||vernielen
|-
|Visker||visser (hobbie)
|-
|Viskerman||visser (beroeps)
|-
|Vlod, vloud||vloed
|-
|Vlod||vlooi
|-
|Vlodde||kwakje
|-
|Vlödde, room||room
|-
|[[Feil|Volle/ vaile]]||dwijl
|-
|Vot||weg
|-
|Waalske bonen||tuinboon
|-
|Wakken, haauwen, pruigeln||slaan
|-
|Weerglas||barrometer
|-
|[[Deern|Wicht]]||meisje
|-
|Wied||ver
|-
|Wizze (bw)||zeker
|-
|Wizze (zn)||zwangerschap
|-
|Zedel||folder
|-
|Zeup||borrel
|-
|Zoepen (ww)||drinken
|-
|Zoepen (zn)||karnemelk
|-
|Zoepenbrij||karnemelkse pap
|-
|Zok heugen||zich herinneren
|-
|Zuneg|| zuinig; nauwelijks
|}

== Waarkwoorden ==
{{heufdartikel|Grunnegs (waarkwoorden)}}

Ien t Grunnegs worden waarkwoorden nait aaltieds zo vervougd as ien t Nederlaands. Doarom worden vervougens van waarkwoorden hier geven.

== Geogroafie ==
{{heufdartikel|Grunnegs (geogroafisch)}}

Onder dit kopke kin man lezen hou bepoalde ploatsnoamen, landen en gebieden ien t Grunnegs nuimd worden. Dizzent worden aanders nait aaltieds broekt en worden den gewoon vervongen deur de aaigense benoamen van dat gebied of de Nederlaandse noam.

== Zegswiezen ==
{{heufdartikel|Grunnegs (zegswiezen)}}
Ien t Grunnegs bestoan n hail ìnde zegswiezen dij ôfwieken van t Nederlaands. Ook n hail ìnde wieken ôf van t Leegsaksisch, woardeur de maiste zegswiezen typisch Grunnegs binnen. Ien t Grunnegs Nederlaands worden dizze zegswiezen sums letterlieks vertoald, woardeur der wel ais misverstanden ontstoan.

{{Grönnegse toalwiezer}}
{{Nedersaksische spraokgidsen}}

[[Kattegerie:Grunnegs_artikel]]
[[Kattegerie:Grunnegs]]
