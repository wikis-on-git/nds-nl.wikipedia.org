''Kiek veur 't artikel aover smiesterig volk op internet hier: [[Trolle (internet)]].''
[[Ofbeelding:Per_gynt_i_dovregubbens_hall.jpg|thumb|right|300px|[[Peer Gynt]] in de halle van trollenkeuning Dovregubben; aquarelle uut 1913 van [[John Bauer (illustrator)|John Bauer]] op basis van 't tenielstok van [[Henrik Ibsen]]]]
[[Ofbeelding:Theodor_Kittelsen_-_Sjøtrollet,_1887_(The_Sea_Troll).jpg|thumb|right|300px|''Sjøtrollet'' (1887) deur [[Theodor Kittelsen]]]]
Een '''trolle''' of '''trol''' ([[Oldnoors]] ''troll'' of ''tröll'') is een wezen uut de [[Noordse mythologie]] en de latere [[Scandinavische folklore]], in 't bezunder die van [[Noorwegen]].

==Kenmarken==
't Begrip trolle is deur de tieden hen bried toe-epast. In de [[middeleewn|middelieuwen]] kun 't op netzölfde welk soort kwaod baovennetuurlijk wezen slaon. Typisch wördt trollen veuresteld as gevaorlijke, starke reuzen mit grote oren en neuzen en vier vingers an elke haand, die niet al te loek en niet best te passe bint. Ze kunt ok dwargachtig wezen, of nog aordig leep.

Trollen leeft in de roege netuur, beveurbield in barggrotten, in bossen, onder de eerde of in zee. Deur heur verwevenheid mit de netuur belichaamt ze ok wal de netuurkrachten. Niet zelden bint 't dieven en ontvoert ze mèensenkiender, waorveur in de plaatse [[wisselbalg|trollenkiender achtereleuten wördt]]. Ok bint ze in staot mèensen te eten.

==Verwante wezens==
In de Noordse mythologie waren trollen een soortement [[jötun]], wezens waorvan de beschrieving per bron ok stark verschillen kan. In de mythologie van de [[Orkneyeilaanden|Orkney-]] en [[Shetlandeilaanden]] hej een boosaordig of ondeugend wezen det ''trow(e)'' of ''drow'' het; dizze name is ofkomstig van 't woord ''troll''. Trows hebt verscheiden kenmarken gemien mit trollen.

==Bekendheid==
Tiedens de [[Romantiek (stroming)|Romantiek]] kwamen trollen vake naor veuren in Scandinavische vertellegies, schrieverije, keunst en meziek; daordeur bint ze wied en zied bekend eraakt. Ze koomt nogal ies veur in de moderne [[fantasy]] en [[rollenspul|rollenspullen]]. Bekende tiekenders van trollen waren de Noorse keunstenaars [[Theodor Kittelsen]] (1857–1914) en [[John Bauer (illustrator)|John Bauer]] (1882–1918).

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Noordse mythologie]]
[[Kategorie:Germaanse mythologie]]
