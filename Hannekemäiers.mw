De '''hannekemeyers''' waren seysuunswarkers üüt [[Duutslaand|Düütsland]] (vooral üüt [[Westfalen|Westvalen]] en et Gråvskap Lingen in de 17e töt an de 19e ewe) din in et [[zomer|sommer]] med de bynenwage op [[Nederland]] op an kwamen ümme op et land te warken gån. De tarme hannekemeyer kümp van de name Johannes, vake ov ekört as Hannes en dat hebt sy van den dag van tradysyonele in-dynst-treding, [[Sünt Johannesdag]] (24 jüny).

De eerste hannekemeyers kwamen om grös te meyen. Tu as sy döörkregen dat Nederlanders wal de Düütse koopwaar hebben wolden, begünnen sommige ''Hollandgängers'' ümme wat meer geld te verdynen disse verkoperyen op de rugge in manden med te sjouwen. In [[Grunningen|Grünnen]] wörden disse lüde ''Kiepkeerls'' (kiep is mande) en ''Veelnks'' (Westvalers) enüümd.

Når skatting 140.000 üüt et nudaagse Düütsland ovkommende Hannekemeyers hebt sich tüssen 1815 en 1850 blyvend in Nederland esetteld.

In volksverhalen komt de figüre völle in vöör, de hannekemeyer wördt vake üüt ebeeld as een dommig kearlty. Der bint völle verhalen over "Hans Hannekemaaier" üüt [[Münsterland]]; hy spölt manks een rolle in de verhalen vergeliekbaar med [[Tijl Uilenspiegel]].

{{Dialekt|sdz}}
