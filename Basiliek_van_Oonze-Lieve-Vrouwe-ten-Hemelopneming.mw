[[Ofbeelding:Zwolle Basiliek.JPG|thumb|Blik op 't koor van de basiliek]]
De '''Basiliek van Oonze-Lieve-Vrouwe-ten-Hemelopneming''' is een [[middeleeuwen|middelieuwse]] [[kruuskarke]] an de Ossenmark in de [[Aoveriessel|Aoveriesselse]] heufdstad [[Zwolle]]. Van oorsprong was de karke een kapel, de Oonze-Lieve-Vrouwekapel, die ondergeschikt was an de [[Grote of Sunte-Michäelskarke|Sunte-Michaëlskarke]]. De toren van de karke stiet bekend as de [[Pèperbusse]] en geldt as een symbool van Zwolle.

==Geschiedenis==
't Gebouw wördden in vier bedrieven dalezet. Veureerst wördden, tussen 1394 en 1399, 't koor ebouwd. Daornao wördden 't [[transept|dwarsschip]] en de oostelijke [[travee]] van 't [[schip (bouwkeunst)|schip]] ebouwd; dit was in 1417 klaor. Töt en mit 1452 stunden de warkzemheden tumig. In 1454 kwaamp 't schip gereed. Tussen 1462 en 1484 wördden de Oonze-Lieve-Vrouwetoren ebouwd, die bekendstiet as de [[Pèperbusse]].

Tussen 1580 en 1810 is de basiliek veur alderhaande niet-karkelijke doelen gebruukt. In 1809 wördden de karke an de [[Rooms-Katholieke Karke|kathelieken]] egeven. Die voerden de neudige ripperasies en anpassings uut en namen 't gebouw in 1811 in gebruuk. In 1871 wördden der [[ziedbeuke|ziedbeuken]] toeëvoegd, die in 1975 vurtehaald bint.

Bij 't zeshonderdjaorig bestaon van de karke kreeg dizzend op 18 oktober 1999 van [[Paus Johannes Paulus II]] de eretitel van [[basiliek]].

==Waj der kunt zien==
De stoffelijke resten van de middelieuwse schriever en mysticus [[Thomas a Kempis]] wördt in de basiliek in een kissien bewaord. Oorspronkelijk laggen dizze begraven op [[Begraafplaatse Bargklooster]]. Vervolgens wördden ze bewaord in de olde [[Sunte-Michaëlkarke (Zwolle)|Sunte-Michaëlkarke]]. Die wördden in 1965 esloopt, waornao de reliekschrien aoverebracht wördden naor de neie Sunte-Michaëlkarke an de Bisschop Willebrandlane. Toen ok dizze karke dichtegunk, wördden de schrien mit [[Pinkstern]] 2006 onderebracht in de Basiliek van Oonze-Lieve-Vrouwe-ten-Hemelopneming.

In de basiliek stiet wieder een bield van [[Sunte-Michaël]], de schutspatroon van Zwolle. Dit bield is afkomstig van de vroggere [[Diezerpoorte]].

==Ofbieldingen==
<gallery>
Ofbeelding:Thomas a Kempis Schrijn.JPG|Schrien van [[Thomas a Kempis]]
Ofbeelding:Archangel Michael Zwolle.JPG|Bield van Sunte-Michaël
Ofbeelding:Zwolle_Peperbus.jpg|De [[Pèperbusse]], de toren van de basiliek
Ofbeelding:Zwolle Basiliek Raam.JPG|Glas-in-loodraam baoven de ingaank
Ofbeelding:Sint-Willibrord Beeld Zwolle.JPG|Bield van [[Sunte-Willibrord]]
Ofbeelding:O.L.V. ten hemelopneming Zwolle wapen.svg|Waopen van de basiliek mit motto "Regnum Dei intra vos est" (Gods riek is binnenin oe)
</gallery>

==Uutgaonde verwiezingen==
*[https://www.basiliekzwolle.nl/ Webstee van de basiliek]

{{Dia|Dit stok is eschreven in 't [[Zuudwest-Drèents]].}}

{{Commonscat|Basiliek van Onze-Lieve-Vrouw-Tenhemelopneming}}

[[Kategorie:Drèents artikel]]
[[Kategorie:Keark in Oaveriessel]]
[[Kategorie:Zwolle]]
[[Kategorie:Geschiedenis van Sallaand]]
