[[Ofbeelding:Amsterdam ASTER.jpg|250px|thumb|right|Sattelietfotoo van Île Amsterdam met de Falaises d'Entrecasteaux an de westköste van t eailaand.]]
[[Ofbeelding:Thalassarche carteri - SE Tasmania.jpg|250px|thumb|right|n Indiesen geelsnoekensalbatros kömp machtig veur öp t eailaand.]]
De '''Falaises d'Entrecasteaux''' ([[Tweants]]: ''Kliffen van Entrecasteaux''), nöamd noar n 18n-joarhönnerden Fraansen navigoator [[Bruni d'Entrecasteaux]], bestoat oet de kliffen van [[Île Amsterdam]] en kömt oawer de 700 meter heug en leg laanks de westköste. t Leg öp Île Amsterdam, n kleain [[Fraankriek|Fraans]] territorium in t zuden van n [[Indiesen Oseoan]].

==Wichtig Vögelgebeed==
De westelike kösteliende van t eailaand, inklusief de kliffen, bint n 360 ha gröt Wichtig Vögelgebeed moakt deur [[BirdLife International]] ömde't eane van de grötste [[Indiese geelsnoekensalbatrösse]]-populoasies van n wearld hef met 19.000 pöare, önnevear 20% van de wearldpopuloasie. Ok bint der 240 [[Zwärte albatrösse]]. Der is ok ne grötte [[rotspinguïn]]-kolonie met önnevear 25.000 pöare. Twea seurte, de [[stormvogel|normoale]] en [[donsstormvogel]], dee zeldzoam wörn bint öp t eailaand deurdet der öp öar joagd wörn deur rätte en kätte, broodt woarskienlik ok in t gebeed. Der is ne grötte populoasie van [[subantarktiese zeaberen]] in t Wichtige Vögelgebeed. Tiene endemiese [[geleedpeutigen]] bint hier vönden <ref>http://www.birdlife.org/datazone/sitefactsheet.php?id=6903</ref>.

De vegetoasie, woar drea endemiese plänteseurte in te veenden bint, wör dömineard deur [[bosgrässe]] en [[russen]] dee't dichtst öp mekoar zitt an n voot van de kliffen. Deur de önbereaikboarheaid van de kliffen is de vegetoasie öp de klifraanden nöch neujt begröasd deur t vea det öp t eailaand weunt.

==Referensies==
<references/>

[[Kategorie: Tweants artikel]]
[[Kategorie: Île Amsterdam]]
