'''Henk Lettink''' is een [[Achterhooks]]e schriever en worden in [[1936]] gebaorne in de buurtschap [[Dale]] bi'j [[Aalten]]. Hee laeren veur onderwiezer en warken tot an zien pensioen een groot antal jaoren in [['t Oogeveine|Hoogeveen]]. Hee warken daor as laeraar [[Duuts]] en wont daor no nog. Van um verschenen de gedichtenbundels ''Gewoon en dat is gek genog'' (1985) en ''Waterlaoge'' (1990). Hee warken met an verscheiden dialectbundels en an het ''Jaarboek Achterhoek en Liemers''. In dat jaorbook publicaeren hee vanaf 1990 elk jaor een artikel met den titel ''Ovver den paol''. Daorin bestaeden hee andacht an het wark van ne schriever uut het angrenzende Nederduutse taalgebeed. Daornaost is hee lid van de warkgroep ''Dialect en religie'' van het [[Staring Instituut]] in [[Deutekem]]. Daorin hef hee met ewarkt an de samenstelling van ''Psalmen en gezangen in 't Achterhooks en Liemers'' (1998). Ok hef hee enkele biebelbeuke, waoronder [[Prediker]] en [[Lucas]], in het [[Achterhooks]] vertaald. De vertaling van Lucas is in april 2002 deur het NBG (Nederlands Biebelgenootschap) in samenwarking met het Staring Instituut uut egovven, ''Prediker'' samen met [[Henk Krosenbrink]] ziene vertaling van [[Hooglied]] in 2004.

==Uutgaonde verwiezing==
*[http://www.dialectkring.nl/?pageId=169&Henk_Lettink Henk Lettink]

{{Bron|*Dialektkring.nl}}

[[Kattegerie:Achterhooks_artikel]]
[[Kattegerie:Nederlaandse schriever]]
