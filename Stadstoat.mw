Nen '''stadstoat''' is nen [[stoat]] bestoande uut nen enkele [[Stad (woonstee)|stad]] mit nen eigen unafhankeleke [[rechtsproake]], [[belasting]], Laandsverdeadiging en butenlandse diplomasie.

Gewoonlek lagen doar nog wat butengebeden umhen mit wat [[darp]]en of [[Buurtschop|noaberschoppen]]. Mangs wonden de meerderheid van de leu in dizze darpen, moar et bestuur was altied in de stad samen-etrokken. In et beginne van de [[geschiedenis|geskiedenisse]] waren dit de eerste politieke eenheden. Gewoonlek begon et mit n darpjen of neaderzetting dat op ne gunstige plaatse lag wat betröf haandel en vervoer. Dit was bi-jnoa altied an n kruuspunt van haandelsweage en revieren.

Deur dizze goode [[geografie]]se lokasie greujden de neaderzetting en wierd ok rieker. Deur dizzen greuj kwamen doar ok behooften an ne bettere organisasie um den dageleksen gang van zaken in gode banen te vuuren en um de verdeadeging te organiseren. Dit leste wodden neudeg umdat de greujende welvoart ok dieven en rovers antrok.

== Oldheid ==

In et beginne nam mangsmoal de [[religie]]uze boavenloage dizzen taak op zich, in samenwarking mit de riekste femilies dee natuurlek ok et meeste belang bi-j ne gode organisasie hadden. Dit greujden uut tot de klasse van de [[aristokratie]] dee mangsmoal de töggels in de hende heeld. Allengs greujden den invlood van de good organiseerde stad totdat zi-j mangs wiet in de umgaeving heuren macht en [[wet]]ten kon loaten gelden. En mangs ging et zelfs zo good dat zi-j aandere steedn ok ging beheersen en oavernemmen in heuren invlood. Dit was et beginne van de eerste 'echte' staoten.

Veur veurbeelden zee de geskiedenisse van [[Sumerië]], [[Romeinse Riek|Rome]], [[Griekenlaand]] en [[Old Egypte|Egypte]].

De rundumme 5 miljoen Grieken van rundum 400 veur Chr. ''(woarvan de helfte buten Griekenlaand wonden)'' waren verdeald oaver rundumme 300 ''[[polis (stad)|poleis]]''. De meesten doarvan hadden ne oppervlaakte van enkele hunderden km² en rundumme 10.000 inwonners. Sommege stadstoaten zoas [[Athene]] en [[Sparta]] waren völle groter, moar in dat geval wonden n groot deel van de börgerleu of underdoanen in darpen dee op meer as nen dagreis van de centroale stad lagen, woardeur dizze stoaten eigenlek gene aparte stadsstoaten meer waren.

== Middeleeuwn ==
In de [[middeleeuwn]] wödden stadstoaten wier belangriek. Deur et [[feodalisme]] stelden de centroale overheid neet völle meer veur en konden steadn langzaam ne grote zelfstaandigheid verkriegen totdat zi-j feajlek unafhankelek waren. De machtigste en riekste stadstoaten lagen in [[Italië]]. Bekende veurbeelden: [[Genua]], [[Florence]] en [[Republiek Venies|Venetië]]. Aandere veurbeelden bunt [[Bremen]] en [[Hamburg]].

== Vri-jsteadn ==
[[Vri-jstad|Vri-jsteadn]] waren steedn, mangs op umstreaden strategies gebeed eleagen of bevölkt deur ne gemengde bevölking, dee op groand van n verdrag tussen de umrengende stoaten of van ne internasionalen organisasie n autonoom anzeen hadden of bestuurd wödden deur ne mandoatsregering en n toovlöchtsoord mochten wean veur deur grensverschoevingen [[stoatenloos]] ewodden leu. Veurbeelden bunt [[Oss]] en [[Leiden]] gedurende de tied van de [[Republiek der Vereanegde Provinsien]], [[Tanger]] tussen 1907 en 1963, [[Gdansk|Danzig]] tussen 1919 en 1939 en [[Triëst]] tussen 1919 en 1941 en in 1947.

== Ni-je tied ==
Teggenwoordig bunt der nog altied enkele stadstoaten zoas [[Monaco]], [[Singapore]] en [[Vaticaanstad]].

== Zee ok ==
* [[Dwargstoat]]

[[Kattegerie:Achterhooks artikel]]
[[Kattegerie:Stad]]

[[ar:دولة مدينة]]
[[bg:Град-държава]]
[[ca:Ciutat estat]]
[[ceb:Dakbayang estado]]
[[cs:Městský stát]]
[[cy:Dinas-wladwriaeth]]
[[da:Bystat]]
[[de:Stadtstaat]]
[[el:Πόλη-κράτος]]
[[en:City-state]]
[[eo:Urboŝtato]]
[[es:Ciudad estado]]
[[et:Linnriik]]
[[fa:دولت‌شهر]]
[[fi:Kaupunkivaltio]]
[[fr:Cité-État]]
[[ga:Cathairstáit]]
[[gl:Cidade-estado]]
[[he:עיר מדינה]]
[[hy:Քաղաք-պետություն]]
[[id:Negara kota]]
[[is:Borgríki]]
[[it:Città-stato]]
[[ja:都市国家]]
[[ko:도시 국가]]
[[lv:Pilsētvalsts]]
[[ml:നഗര രാഷ്ട്രങ്ങൾ]]
[[ms:Negara kota]]
[[nl:Stadstaat]]
[[nn:Bystat]]
[[no:Bystat]]
[[pl:Wolne miasto]]
[[pt:Cidade-Estado]]
[[ro:Oraș-stat]]
[[ru:Город-государство]]
[[simple:City-state]]
[[sk:Mestský štát]]
[[sv:Stadsstat]]
[[sw:Dola-mji]]
[[th:นครรัฐ]]
[[tr:Şehir devleti]]
[[tt:Шәһәр-дәүләт]]
[[uk:Місто-держава]]
[[vec:Sità-stato]]
[[yi:שטאטס שטאַט]]
[[zh:城邦]]
