[[Ofbeelding:Map NL It Hearrenfean Aldskoat.png|thumb|Ooldeschoot]]
[[Ofbeelding:Oudeschoot 02.JPG|thumb|Ooldeschoot vanuut zudelike richting]]
'''Ooldeschoot''' ([[Nederlaans]]: ''Oudeschoot'', [[Westlaauwers Frais|Fries]]: ''Aldskoat'', plaetselik wodt et kotweg ok wel ''Skoat'' nuumd) is een [[dörp]] in de [[gemiente (bestuur)|gemiente]] [[Et Vene (gemiente)|Et Vene]], van de [[Nederlaand|Nederlaanse]] perveensie [[Frieslaand]]. 

Et dörp leit in et zuden van de plakken [[Et Vene (plak)|Et Vene]] en [[Oranjewoold]] en krekt in et oosten van [[Ni'jeschoot]]. De angreenzende buurtschop [[Anneburen (Et Vene)|Anneburen]] vaalt formeel onder et dörp. An de oostziede leit [[Parkgebied Oranjewoold]].

==Geschiedenis==
De oolde benaeming veur et plak is ''Scoete'' of ''Scote''. Vanof 1408 hebben ze et over ''Old Schooten'', wat laeter Ooldeschoot wodden is. De benaeming verwiest naor 'schoot', dit wil zeggen een veuruutschietend stok laand. Vanof de [[middelieuwen]] was et dörp et centrum van [[Schoterlaand]], hoewel et gemientehuus van Schoterlaand tot an de opheffing van de gemiente ([[1934]]) in [[Oenemastate]] (Et Vene) zat. Tot omdebi'j 1750 wodde der ok recht spreuken in et dörp en zat de [[grieteni'je]]raod der. 

Tot [[1970]] ston der ok een veurmaolig stesjon in Ooldeschoot. An de Van Leeuwenhoekweg staot De Schoterschaans (basisonderwies).

==Bevolking==
*[[1954]] - 903
*[[1959]] - 1044
*[[1964]] - 1272
*[[1969]] - 222
*[[1973]] - 196
*[[2006]] - 1513

==Galleri'je==
<gallery>
Ofbeelding:Oudeschoot 12c.JPG|Schoterlaanseweg
Ofbeelding:Kerk Oudeschoot 12.JPG|Schoterkarke
</gallery>

==Bekende (ex-)inwoners==
* [[Sven Kramer]] (1986), schaetserieder
* [[Yep Kramer]] (1957), schaetserieder
* [[Klaas Runia]] (1926-2006), theoloog, predikaant en journalist
* [[Willem Wilman]] (1906-1974), theoloog, predikaant en dichter ("Sinte Wilman")

[[Kategorie:Stellingwarfs_artikel]]
[[Kategorie:Plak in Frieslaand]]
