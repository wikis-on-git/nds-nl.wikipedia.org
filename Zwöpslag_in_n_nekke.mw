Nen '''zwöpslag''' is n klacht an n [[nekke (lief)|nekke]] en de [[rugge (lief)|rugge]] duur n ongeluk of ne aandere plötslinge gebuurtenisse woerbie't t [[heuwd (lief)|heuwd]] met nen zwieperd hen en wier eskudt wörd, net t oeteande van ne [[zwöppe]].
 
Wat leu deankt at nen zwöpslag eankelt met (t beweagn van) n nekke te maakn hef. Vake wörd dr dan vergetn det an de nekke ook nog t heuwd vaste zit, den't inweandig ook nen bestn plear krig. Duur dit te vergetn keump dr ook verskil in wodöanig at aandere klachten nóa nen zwöpslag verkloard wordt. Preuwe met deers hebt vake oetweezn det nen zwöpslag harsenskade en harsenfaaln töt gevolg hef, zoonder at t heuwd wat raakt, of duur t een of t aander eraakt wörd. Disse harsenskade, wat ontsteet duur versnellingskrachten, neumt de gelearde leu [[diffuse axonale skade]]. Nen zwöpslag is dus ook te zeen as de beweaging van de nekke met doar nog bie alle skade dee'j kriegn köant an n nekke en t zinnuwstelsel.

De meeste zwöpslaage komt van kop-start botsings met autoos. Hiervan kö'j skade an zachte weefsels en struktuurn in n nekke kriegn, woer a'j last met kriegnt. De meeste leu hebt al noa n poar wekke gin last mear. Van de boetnkaante is nen zwöpslag vake nit te zeen, ook nit duur n dokter, terwiel at nen pasjeant dr slim last met kan hebn.

Klachten in t lief noa nen zwöpslag köant wean:
* Nekzearte
* Stiefheaid in n nekke
* [[Kopzeerte|Kopzearte]]
* Lastig te duudn zearte in de rugge en mangs de oarme en bene

Geveulsklachten:
* meender [[andacht]]
* vergetachtigheaid
* buujn en nukn
* teentelnde vingers
* oorsoezn

t Bettern van nen zwöpslag kan mangs eakelig troag verloopn, of egee nit wier vort goan. Bie ongevear vieftig perseant van de leu is t met dree moand wier vuurbie, en viewntachtig töt neegntig perseant is dr binn t joar of. Vuur de aandere tien perseant kan t naar zoer wordn.

Nen [[nekkraagn]] wil nog wal es helpn um n nekke te oonderstönn, mer iej mut nooit länger as 4 töt 6 wekke met zo'n dinge loopn, umdet doarvan de spiern in n nekke dan "lui" köant wordn, en de klachten op n doer allene mer slimmer maakt.

A'j länger as zes moand last bliewt hooldn, neumt ze det ook wal 'laat zwöpslag syndroom', 'postkommosjoneel syndroom', 'posttraumaties syndroom', ezw. Dr wörd al mear as aanderhalven eeuw edisterd of dit syndroom echt van n zwöpslag keump, of gewoon bie de leu tusken de oorn zit.

Wo good of behaandelingn zo as [[fysiotherapie]], [[oefentherapie]] en [[gedragstherapie]] ansloat is nog nit good bekekn. Iej mut oew nit duur nen [[buttekraker]] loatn kraakn as t nog nit helemoal dudelik is wa'j precies hebt. Bie leu bie wee't de klachten dudelik tusken de oorn zitt verlöp t herstel vake meender vlot as aandern, umdet ze öare klachten nit nuchter bekiekt.

De klachten wordt eerst nit aait duur dokters herkend. Vuural nit as ze nen pasjeant direks noa t ongeluk oonderzeukt. Zo kan dr nog wal es oawer ne [[harsenskudding]] hen wordn ekekn; duur t ongeluk hef n pasjeant mangs tevölle adrenaline in t lief, woerduur't de harsenskudding verdoezeld wörd.

Nen CT-scan of ne mear gebroelikere NMR gef gin dudelikheaid. bie Gradiënt-Echo opnames (GRE) köant bie wat pasjeantn wal punktiforme bolvörmige letsels eveundn wordn dee't duudt op bloodingn. 

Chroniesen zwöpslag wörd ook wal es ezeen as [[modezeekte]]. Dr warn ook dokters dee't meandn at n postkommosjoneel syndroom tusken de oorn zit, mer doo't ze zelf nen zwöpslag kreegn, det ze meandn at nen zwöpslag harsenskade gef, woerduur't de kenmoarkn en klachten ontstoat. Doar keump nog bie det mangs de klachten wal nuchter bekekn köant wordn duur de earder eneumde GRE-opnames.

==Oetgoande kopling==
*[http://www.whiplashstichting.nl/ Whiplash Stichting Nederland, pasjeantnverenige]
*[http://www.cbo.nl/product/richtlijnen/folder20021023121843/rl_whiplash_08.pdf Richtlijn Diagnostiek en Behandeling van mensen Whiplash Associated Disorder I / II]
*[http://share.eldoc.ub.rug.nl/FILES/root2/2009/Dete_wl/Buitenhuis_2009_Ned_T_Geneeskd.pdf "De term Whiplash liever vermijden", Nederlands tijdschrift geneeskunde.]
* [http://www.neuropsychologycentral.com/interface/content/resources/page_material/resources_general_materials_pages/resources_document_pages/mild_head_injury_and_posttraumatic_headache.pdf N.J Browndyke (2002). Mild Head Injury and Posttraumatic Headache; neuropsychologycentral.com]

[[Kattegerie: Tweants artikel]]
[[Kattegerie: Letsel]]

[[da:Piskesmældsskade]]
[[de:Schleudertrauma]]
[[en:Whiplash (medicine)]]
[[fi:Niskan retkahdusvamma]]
[[fr:Coup du lapin]]
[[he:צליפת שוט]]
[[ja:外傷性頸部症候群]]
[[nl:Whiplash]]
[[no:Nakkesleng]]
[[sv:Pisksnärtsskada]]
