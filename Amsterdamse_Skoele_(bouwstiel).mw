[[Ofbeelding:Amsterdamhetschip.jpg|thumb|300px|Amsterdam: Et Skip]]
De '''Amsterdamse Skoele''' is een [[bouwstiel]] die as in de vrogge [[20e eeuw|twintigste ieuw]] een belangriek diel van de ni'je [[Amsterdam]]se wieken vorm egeven hef. De leidende [[architectuur|architecten]] van de stiel waeren [[Michel de Klerk]], [[Johan van der Mey]] en [[Piet Kramer]].

De [[expressionisme|expressionistisch]] an-elegde Amsterdamse Skoele bouwden vort op de meer sobere stiel van [[Hendrik Petrus Berlage|H.P. Berlage]]. De stiel gong uut van [[sociaolisme|sociaolistische]] principes en wodden gebruukt veur et daelezetten van alderhaand gebouwen, waoronder woonhuzen en flats. Ok hebben ze straotmeubilair emeuken in de stiel van de Amsterdamse Skoele.

Heufdkenmark is et massale gebruuk van bakstiender en et toepassen van een bulte puur dekeraotieve gevelversierings van bakstien of gebieldhouwde netuurstien. Zokke versierings bin apatte rondingen, torenties, feguren en ledderveensters (mit horizontaole lienden waordeur ze op ledders lieken). Vaeke hebben de gebouwen steile, hoge daken. Allewal et vaeke slim grote gebouwen en blokken binnen, bin et deur de plastische gevels en speulse indieling d'r-van gien onmeenselike bakbiesten.

Et bekendste veurbield van de Amsterdamse Skoele is [[Et Skip]], een huzenblok dat Michel de Klerk in [[Amsterdam-West]] daelezetten. Een veurbield van de stiel buten Amsterdam is et gebouw van et [[warenhuus|waerenhuus]] [[De Bijenkorf]] in [[Den Haag]].

== Skrieveri'je ==
* Maristella Casciato (1991), ''De Amsterdamse School'', Rotterdam: Uitgeverij 010. ISBN 90-6450-116-5
* J. Derwig (1991), ''Amsterdamse School'', Amsterdam: Architectura & Natura. ISBN 90-71570-06-1
* Annuska Pronkhorst en Sophie van Ginneken (2003), ''De Amsterdamse school'', Rijswijk: Atrium. ISBN 90-5947-014-1
* Wim de Boer en Peter Evers (1983), ''Amsterdamse bruggen, 1910-1950'', Amsterdam: Amsterdamse Raad voor de Stedebouw. ISBN 90-70665-02-6
* Kasper van Ommen (1992), ''Straatmeubilair Amsterdamse School 1911-1940'', Amsterdam: Stadsuitgeverij Amsterdam. ISBN 90-5366-050-X

==Uutgaonde verwiezing==
*[http://www.hetschip.nl Museum Het Schip, over de Amsterdamse Skoele]

{{Dia|Dit stok is eskreven in et [[Stellingwarfs]] van [[Stienwiekerlaand]].}}

[[Kattegerie:Stellingwarfs_artikel]]
[[Kattegerie:Bouwstiel]]

[[de:Amsterdamer Schule (Architektur)]]
[[en:Amsterdam School]]
[[es:Escuela de Amsterdam]]
[[fr:École d'Amsterdam]]
[[nl:Amsterdamse School (bouwstijl)]]
[[ru:Амстердамская школа]]
[[sk:Amsterdamská škola]]
