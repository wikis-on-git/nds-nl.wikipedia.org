

'''t Jachthuus''' was oorsprunkelik n logement dat deur n zekere mr. H. van Sonsbeek, commissaris van Kanaalmaatschappij Dedemsvoart, in Luttn ebouwd wördden rond 1840.

==Onderkommen veur scheepsjagers==
t Jachthuus in Lutten was in die tied veurnamelik n logement veur scheepsjagers. t Kenaal de Dedemsvoart was net egraven en de törf mus ofevoerd wörden mit kleine scheepies en törfbokken. Veur t vervoer noar Zwolle mussen de schepen deur scheepsjagers deur t kenaal etrökken worden. De jagers overnachtten meestal in t Jachthuus, woar ze ok de peerden könden stallen en voeren.
==Hotel-Café-Resterant==
Begun 1900 kreeg t Jachthuus de deftige name "Hotel-Café-Restaurant Het Jachthuis". Toen de tram gung rieden van Coevern noar Zwolle, kwamen onder aandere nogal wat handelsreizigers uut de stad noar t plattelaand en de toenmoalige eigenaar van t logement was slim genog um hiervan te profiteren umdat de tram bi'j hum veur de deure stopten. Op zolder wördden n paar kamerties ofetimmerd en de gelagkamer wat moderniseerd. Toen later de tramlien op Heemse wörden anesleuten, gungen de zaken als maar beter.
==Uutvoerings==
Noa de Tweede Wereldoorlog kwam der een zaal bi'j en könden plaselike verenigings zoas de zangvereniging en de padvinders hier heur joarlikse uutvoerings geven. De vrouw van de ni'je eigenaar speulen op de piano.
