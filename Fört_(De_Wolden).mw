'''Fort''' is een [[buurtskop]] in de [[Drenthe|Drèentse]] [[gemiente (bestuur)|gemiente]] [[De Wolden]]. De buurtskop lig daor waor een paar straoten bi'j menare koomt maank 't [[Riestdal]] en [[Zuudwolde]].

==Ontstaon==
Fort is ontstaon in de [[19e eeuw]] bi'j de ontginning van de venen rondum Zuudwolde. De name kump oaveriene mit die van de verveningsboerderi'je 'Het Fort', die aj op [[topografie|topografische]] kaorten van rond 1850 viendt. In de lope van de negentiende eeuw hebt ze 't systeem van [[wieke]]n (sloten um [[törf (braandstof)|törf]] of te voeren) steeds varder ontwikkeld; de bebouwing naamp staorigan toe. Op een kaorte van rond 1900 is Het Fort intied verbasterd töt Fort.

Partie skrievers mient det de name slat op 'voorde', een plaatse daoras 't water (van de [[Riest (revier)|Riest]]) leeg genog was um deur de revier te kunnen waden.

Op 't brinkien stiet een bieldtien uut 1997 deur Marijke Ravenswaay-Deege van een man en een jonggien mit elk een [[koare|krulekaore]], det de samenwarking uutbieldt die aj neudig waren um in 't veen te oaverlèven.

==Bronnen==
* W.R. Foorthuis en P. Brood (2002), ''Drenthe. Gids voor cultuur en landschap'', Bedum: De Ploeg. ISBN 9052942420
* Informatiebrödtien bi'j 't bieldtien

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Plaots in Drenthe]]
