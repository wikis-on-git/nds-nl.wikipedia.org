'''Rune''' is een [[daarp|dörpien]] in de [[Drenthe|Drèentse]] gemiente [[De Wolden]] met zo'n 2.740 inwoners ([[1 jannewaori|1 januari]] [[2004]]). 't Dörp is hiel old: 't wör al in [[1144]] enuumd. Vrogger was Rune een zölfstandige gemiente, maor sins [[1 jannewaori|1 januari]] [[1998]] is Rune grotendeels op-egaon in De Wolden. De grèenze löp tot kört bij [[Möppelt]]. 

== Geschiedenis ==
Rune wör al 1144 enuumd in olde geschriften, maor is waorschienlijk al iets older. Rune was vrogger een heerlijkeid. Dat betiekent dat t dörp onder leiding van een heer stönd, zoas ook [[Koevern]]. Dizze heren waren de heren van Ruynen, en in een later stadium de heren van Münster. Dizze familie van Ruynen leafden op de Oldenhof, een [[havezathe]]. De havezathe is al lange vot, maor d'r stiet op ongeveer dezölfde stee een boerderi-je, met dezölfde naom. In de tied dat Rune veur t eerst enuumd wör, stönd d'r een klooster. Ook de kloosters bint d'r niet meer: de kloosterlingen, Benediktiener monniken, bint naor Dickninghe, bij de Wiek, verhuusd. An dizze monniken hef Rune hiel veul te danken. Zo is de buurtschop [[Giesselte]] ([[Nederlaands]]: Gijsselte) ontstaon deurdat de monniken daor gingen ontginnen. Ook dankt straotnaomen hun naom an dizze monniken, zoas de "Munnikenweg" (en de "Munnikenbrogge") en de "Kloosterstraote".

== Bezienswaordigheden ==
Rune hef veul bezienswaordigheden. Zo is d'r een [[Nederlaanse Hervormde Karke|Nederlaands-Hervormde Karke]], met binnenin nog een klein stok van een fresco. Ook is er de museumboerderi-je "'t Pasmans Huus". Rune telt binnen 't dörp 5 kroegen, waorvan drei rond de "Brink". 

== Dialekt ==
't Ruunders Drèents is geen Drèents, wordt wal eens ezegd. In zekere zin klopt dit. Tegenaover 't "Standaarddrèents" bint dr anmarkelijk veul verschillen. Zo is 't Nederlaandse varken in 't Ruunders varken, maor in t Drèents een zwien. 't Ruunders wordt wal as een vörm van t Frankisch beschouwd.
{{Dia|Disse pagina is eschreem in 't '''Ruunders Drèents'''}}

{{Begin}}

[[Kattegerie:Drèents artikel]]
[[Kattegerie:Drenthe]]

[[en:Ruinen]]
[[nl:Ruinen]]
