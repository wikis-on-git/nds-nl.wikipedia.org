'''Rune''' is een [[daarp|dörpien]] in de [[Drenthe|Drèentse]] gemiente [[De Wolden]] met zo'n 2.740 inwoners ([[1 jannewaori|1 januari]] [[2004]]). 't Dörp is hiel old, 't wör al in [[1144]] enuumd. Vrogger was Rune een zölfstandige gemiente, maor sins [[1 jannewaori|1 januari]] [[1998]] is Rune grotendeels op-egaon in De Wolden. 
Rune was vrogger een heerlijkheid. De grèenze löp tot kört bij [[Möppelt]]. 

== Geschiedenis ==
Rune wör al 1144 enuumd in olde geschriften, moar is woarschienluk al iets older. Rune was vrogger een heerlijkeid. Dat betiekent dat t dörp onder leiding van een [[heer] stönd, zoas ook [[Koevern]]. Dizze heern waren de heern van Ruynen, en in een later stadium de heern van Münster. Dizze familie van Ruynen leafden op de Oldenhof, een [[havezathe]] "op Oldenhave". De havezathe is al lang vot, moar d'r stiet op ongeveer dezölfde stee een boerderi-je, met dezölfde noam. In de tied dat Rune veur t eerst enuumd wör, stönd d'r een klooster. Ook de kloosters bint d'r niet meer, de kloosterlingen, Benediktiener monniken, bint noar Dickninghe, bij de Wiek, verhuusd. An dizze monniken hef Rune veul, hiel veul te danken. Zo is de buurtschop Giesselte ([[Nederlaands]]: Gijsselte) ontstoan deurdat de monniken doar gingen ontginnen. Ook dankt stroatnamen hun noam an dizze monniken, zoas de "Munnikenweg" (en de "Munnikenbrogge") en de Kloosterstroate. 

== Bezienswaordigheden ==
Rune hef veul bezienswaordigheden. Zo is d'r een [[Nederlaanse Hervormde Karke|Nederlaands-Hervormde Karke]], met binnenin nog een klein stok van een fresco. Ook is er de museumboerderi-je "'t Pasmans Huus". Rune telt binnen 't dörp 5 kroegen, woarvan drei rond de "Brink". 

== Dialekt ==
't Ruunders Drèents is geen Drèents, wordt wal eens ezegd. In zekere zin klopt dit. Tegenoaver 't "Standaarddrèents" bint dr anmarkelijk veul verschillen, zo is t Nederlaandse varken in t Ruunders varken, moar in t Drèents een zwien. 't Ruunders wordt wal as een vörm van t Frankisch beschouwd.
{{Dia|Disse pagina is eschreem in 't '''Ruunders Drèents'''}}

{{Begin}}

[[Categorie:Drèents artikel]]
[[Categorie:Drenthe]]

[[nl:Ruinen]]
