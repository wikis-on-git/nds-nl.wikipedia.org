[[Ofbeelding:Colchicum autumnale 01.JPG|thumb|250px|Nakend wiefjen]]
't '''Nakend wiefjen''' ([[Latien]]: ''Colchium autumnale'') komt in [[Nederlaand|Nederland]] veural veur in [[Limburg (Nederlaand)|Zuud-Limburg]], in de rest van 't land gaot de plant hard achteruut, 't staot daorum in Nederland oek op de lieste mit beschaarmde planten. 

't Nakend wiefjen komt oorspronkelijk uut [[Azië|West-Azië]] en 't [[Middellaanse Zee|Middellanse Zeegebied]], mar 't komt veerder in zwat heel [[Europa (continent)|Europa]] veur (behalve in 't noorden).

De plant veult zien eigen 't beste thuus op vrie vochting bojems van [[leem]] of [[klei]]. Soms kommen ze oek wè veur in de wei of in de [[bos]]sen. 

De plant het oender de groend een krokusachtige [[knol]] zitten. Twee keer in 't jaor komt 't plantjen boven de groend uut. [[Haarfst|'s Harests]] staot de plant in bleui mit lichtpaorse of roze bloemetjes. [[Leinte|'s Leintes]] het 't plantjen stevige blaojen mit vruchthouwende stengels. 

't Is een meerjaorige plant die zien eigen uutzeid as de umstandighejen goed bin. 

== Gebruuk ==
In de [[volksgeneeskunde]] wort de plant gebruukt tegen [[geling]]. In de [[middeleewn|middeleeuwen]] wordde de plant ezien as een toverkruud. 't Dragen van de knol zou beschaarming biejen tegen de [[pest]].

't Nakend wiefjen is iezig giftig en het op baosis van dreuggewicht 0,3 tot 1,2 percent [[colchicine]]. Colchicine is een oud ontstekingsremmend middel dat goed tegen [[jicht]] waarkt. De therepeutische breedte hiervan is mar klein (dat betekent dat der mar een klein verschil is tussen een waarkzame en een giftige dosering). Oek wordde 't spul wè gebruukt tegen [[kanker]].

==Foto-uutstalling==
<gallery>
Ofbeelding:Colchicum autumnale - Köhler–s Medizinal-Pflanzen-044.jpg|Een schets van de plant
Ofbeelding: Colchicum autumnale.jpg |Bloemen van 't nakend wiefjen
Ofbeelding:Colchique.jpg|Een foto van dichtbie
</gallery>

==Trivia==
*In Putten wort 't plantjen ''nakend wiefjen'' eneumd, in [[Niekark]] wort 't plantjen ''nakende man<small>(</small>nen<small>)</small>'' eneumd.

==Nedersaksisch==
*[[Veluws]]: 
**''harfsteloos'' ([[Klanenbeek]])
**''harfstielozen'' ([[Apeldoorne (stad)|Apeldoorne]], [[Klanenbeek]])
**''harfstrelozen'' ([[Nunspeet]])
**''harfskrokus'' ([[Epe]], [[Elburg]])
**''harfsbluumpien'' ([[Une]])
**''harreststielloos'' ([[Hoevelaken]])
**''jonkers'' ([[Vaossen]])
**''nakende man{{small()|nen}}'' ([[Niekark]], [[Barreveld (daarp)|Barreveld]], [[Attem]])
**''nakend wiefjen'' ([[Putten]])
**''tielozen'' ([[Waopenvelde]], [[Epe]], [[Vaossen]])
*'''Overig:''' [http://www.meertens.knaw.nl/pland/woordenboekartikel.php?term=Herfsttijloos opzeuken]

{{Commons|Colchicum autumnale}}
{{Dia|Disse pagina is eschreven in 't [[Putters]]}}

{{DEFAULTSORT:Nakend Wiefjen}}
[[Kategorie:West-Veluws artikel]]
[[Kategorie:Plaante]]
