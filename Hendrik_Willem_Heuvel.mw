'''Hendrik Willem Heuvel''' ([[Laorne]], [[1864]] - [[1926]]), ok bekeand as '''Meester Heuvel''', was een [[Achterhooks]]e schriever.

Heuvel worden in [[1864]] geboren op [[boerderieje]] ''Blauwhand'' in [[Laorne]]. Hee hef eerst as knech ewarkt op de boerderieje van zien va, later was hee onderwiezer in Laorne bie meester Postel. In [[1890]] worden hee hoofd van de [[schole]] in Gelster. Vanaf [[1901]] was hee schoolhoofd in [[Borklo]], eerst van de Hofschole, later van de boerenschole (landbouwschole), de latere H. W. Heuvelschool. Vanaf [[1892]] tot an zienen dood in [[1926]] gaf hee ok landbouwcursussen. Wieter was hee heel betrokken bie het karkelek wark en de drankbestrieding. Hee was slim belaezen en had belangstelling op allerlei gebied. 

In zien laeven hef meister Heuvel heel wat eschrevvene. Ovver de geschiedenis van den [[Achterhook]], zo as in ''Oud Gelselaar'' en ''Geschiedenis van het land van Berkel en Schipbeek''. Ok schref hee beukskes veur de legere schole: ''Kinderen op 't land'' en ''De wijde, wijde Wereld''. Mor het bekendste is hee eworden met ''Volksgeloof en Volksleven'' en ''Oud-Achterhoeksch Boerenleven'' (1927). Dee geldt ok no nog as standaardwark. Wieters hef hee studies ovver [[Willem Sluyter]], [[Jan Luiken]] en [[Christiaan Andersen]] eschrevvene en veur toeristen gidsen ovver den Achterhook, [[Tweante|Twente]] en de [[Veluwe]]. Nao zienen dood hef zienen vriend Hendrik Odink ne bundel met nao elaoten wark uut egovven, ''Uit de Achterhoek, schetsen van land en volk''. In [[1973]] hef zien dochter D. Onstenk-Heuvel in ''Nagelaten werk'' nog een antal artikelen van eur vader biejnene ebracht.

Daornaost hebt der nog v√∂lle artikelen van Heuvel in kranten en tiedschriften estaone. Het archief van meister Heuvel bevundt zich in het Streekarchief in [[Deutekem]].

Heuvel schreef in het [[Nederlands]], mor de dialogen in ziene beschrievings van het boerenleaven bunt in het [[Achterhooks]].

==Uutgaonde verwiezing==
*[http://www.dialectkring.nl/?pageId=190&Hendrik_Willem_Heuvel Dialectkring Achterhook en Liemers ovver Hendrik Willem Heuvel]

{{Bron|*Dialektkring.nl}}

[[Kategorie:Achterhooks_artikel|Heuvel, Hendrik Willem]]
[[Kategorie:Schriever in 't Achterhooks|Heuvel, Hendrik Willem]]
