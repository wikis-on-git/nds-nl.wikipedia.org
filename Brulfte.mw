[[Image:Weddingring-JH.jpg|thumb|300px|'t Uutwisselen van de trouwringen]]
[[Image:Adrian Ludwig Richter 005.jpg|thumb|300px|Een [[schilderie]] van een brulte van vrogger]]
[[Image:Bride-flowers.jpg|thumb|300px|Bruid mit 't boeket]]
[[Image:You may now kiss the bride.jpg|300px|thumb|En dan ma-j noen de bruid kussen]]
Een '''brulfte''' of een '''trouwerieje''' is een fees dat evierd wonnen as twee meensen in 't [[huwelijk]] trejen. De benaming ''brulfte'' wonnen oek wel gebruuk veur alle onderdelen dee op de dag van de brulfte plaosvienen.

==Brulfte in Nederlaand en België==
Een brulfte, zoas 't in [[Nederlaand]] en [[België]] gebrukelijk is, kan bestaon uut meerdere onderdelen. 't Veurofgaond [[burgerlijk huwelijk]] is hierbie verplich. Daornaos bin der één of meerdere aandere onderdelen. Een ''standardbrulfte'' volgens 't boekjen ziet der ongeveer zo uut:

# Burgerlijk huwelijk in 't [[gemeentehuus]] of [[gemeentehuus|stadhuus]]
# Fotoreportage en / of videoreportage van 't bruidspaor en naoste femilie
# 't [[Karkelijk huwelijk]] 
# Een [[feesmaoltied]] veur 't bruidspaor en naoste femilie
# Een receptie veur femilie, vrienden en kennissen
# Een brulfsfees veur femilie en vrienden

Der is over 't algemeen een dujelijke scheiding tussen de daggasten en de receptie- of feesgasten. Bie 't avendeten kunnen de ouwers van 't bruidspaor een toespraoke houwen. Bie de receptie of 't fees kunnen der [[tenielstok|teneelstukjes]] en sketches op-evoerd en liedjes ezungen wonnen deur femilie en vrienden, waorin de levenslope van zowel de bruid as de brugem uutvoerig an 't loch koemen, of waorin 't bruidspaor flink in maling eneumen wonnen.

In de Nederlaanse cultuur is der tegesworig gien vaste meniere meer waorop een brulfte eregeld is, en veul bruidspaoren kiezen hierin dan oek d'r eigen weg. 

===Tredisies===
====Trouwkaorte====
Een trouwkaorte wonnen een antal weken van teveuren estuurd naor de eneugen gasten. Op de kaorte steet de naam van 't bruidspaor en de trouwdaotum. [[Christendom|Geleuvigen]] zetten vake ''D.V.'' op de kaorte dit is [[Latien]] veur ''as God 't wil'' (Deo Volente). 

====Ringen====
Op de dag van de brulfte wonnen de [[trouwring]]en uut-ewisseld. Dit wonnen meestentieds edaon in 't gemeentehuus, mar sommigen bruidspaoren doon 't liever bie de karkdiens.

====Taart====
Op een bepaold mement wonnen de brulftstaart an-esnejen.

====Bloemstuk====
't Bloemstuk of de corsage wonnen de hele dagen edreugen deur luui dee eneugd bin veur de brulte. De bruid hef een [[trouwboeket]] bie der, volgens de tredisie mag de bruid 't trouwboeket neet zien tot de mannen van de trouwerieje. Vake wonnen 't trouwboeket dan over de scholder ekwaks en as een frommes 't dan vang, dan zal zee de eerste wezen dee trouwen geet.

====Bruidsjurke====
De bruidsjurk is vake 't belangriekste (en duurste) kledingsstuk veur 't huwelijk. Liekas de corsage, mar noen ummekeerd, mag de brugem volgens de tredisie de bruid neet in heur jurke zien veur 't eigenlijke huwelijk.

===Kosten van een brulfte===
Tot an de [[1970-1979|jaoren 70]] was 't gebrukelijk dat de vaor van de bruid de kosten van de brulfte betaolen. Deurdat de meerderheid van bruidspaoren tegesworig allange 't huus uut bin en al een hortjen samenwoenen betaol 't bruidspaor 't zelf.

==Huwelijksverjaordagen==
{| class="prettytable"
! colspan="2"| '''Huwelijksverjaordagen''' 
|-  
|1 jaor 
|pepieren brulfte 
|-  
|2 jaor 
|leren brulfte 
|-  
|5 jaor 
|houten brulfte 
|-  
|10 jaor 
|tinnen brulfte
|-
|12½ jaor
|keuperen brulfte 
|-  
|15 jaor 
|kristallen brulfte 
|-  
|20 jaor 
|porseleinen brulfte 
|-  
|25 jaor 
|zilveren brulfte
|-  
|30 jaor 
|paorel brulfte
|-  
|35 jaor 
|robienen brulfte
|-  
|40 jaor 
|smaragden brulfte
|-  
|45 jaor 
|seffieren brulfte
|-  
|50 jaor 
|gouwen brulfte
|-  
|60 jaor 
|diamanten brulfte
|-  
|65 jaor 
|briljanten brulfte
|- 
|70 jaor 
|platina brulfte
|-  
|75 jaor 
|albasten brulfte
|-  
|80 jaor 
|eken brulfte
|}

== Nedersaksisch ==
* [[Grunnegs]]: ''bruloft''
* [[Stellingwarfs]]: ''brulloft''
* [[Tweants]]: ''brulft(e)'', ''trouwerieje''
* [[Veluws]]: ''brulft(e)'', ''trouwerie(je)''

[[Kattegerie:West-Veluws artikel]]
[[Kattegerie:Meenske en maotschoppi'je]]

[[da:Bryllup]]
[[de:Hochzeit]]
[[en:Wedding]]
[[eo:Nupto]]
[[es:Boda]]
[[fi:Häät]]
[[ja:結婚式]]
[[nl:Bruiloft]]
[[nn:Vigsel]]
[[no:Bryllup]]
[[pl:Ślub]]
[[ru:Свадьба]]
[[sl:Poroka]]
[[sv:Bröllop]]
[[zh:婚礼]]
