[[Ofbeelding:Weddingring-JH.jpg|thumb|300px|'t Uutwisselen van de trouwringen]]
[[Ofbeelding:Adrian Ludwig Richter 005.jpg|thumb|300px|Een [[schilderie]] van een brulfte van vrogger]]
[[Ofbeelding:You may now kiss the bride.jpg|300px|thumb|En dan ma-j noen de bruid kussen]]
Een '''brulfte''' of een '''trouwerieje''' is een fees dat evierd wonnen as twee meensen mit mekaar gaon [[huwelijk|trouwen]]. De benaming ''brulfte'' wonnen oek wel gebruuk veur alle onderdelen dee op de dag van de brulfte gebeuren.

==Brulfte in Nederlaand en België==
Een brulfte, zoa-w dat in [[Nederlaand]] en [[België]] kennen, kan bestaon uut meerdere onderdelen. 't Veurofgaond [[burgerlijk huwelijk]] is hierbie verplich. Daornaos bin der één of meerdere aandere onderdelen. Een ''standardbrulfte'' volgens 't boekjen ziet der ongeveer zo uut:

# Burgerlijk huwelijk in 't [[gemeentehuus]] of [[gemeentehuus|stadhuus]]
# Fotorippertazie en / of videorippertazie van 't bruidspaor en de naoste femilie
# 't [[Karkelijk huwelijk]] 
# Een [[feesmaoltied]] veur 't bruidspaor en naoste femilie
# Een receptie veur femilie, vrienden en [[kennisse]]n
# Een brulfsfees veur femilie en vrienden

Der is over 't algemeen een dudelijke scheiding tussen de daggasten en de receptie- of feesgasten. Bie 't avendeten kunnen de ouwers van 't bruidspaor een toesprake houwen. Bie de receptie of 't fees kunnen der [[tenielstok|teneelstukjes]] en sketches op-evoerd wonnen en liedjes ezungen wonnen deur femilie en vrienden, hierin koemen verschillende dingen veur dee 't bruidspaor mee-emaak hef, of 't bruidspaor wonnen flink in maling eneumen.

In de Nederlaanse cultuur is der tegensworig gien vaste meniere meer waorop een brulfte eregeld is, en bulte bruidspaoren kiezen hierin dan oek der eigen weg. 

===Tredisies===
====Trouwkaorte====
Een trouwkaorte wonnen een antal weken van teveuren estuurd naor de uut-eneudigen gasten. Op de kaorte steet de naam van 't bruidspaor en de trouwdaotum. [[Christendom|Geleuvigen]] zetten vake ''D.V.'' op de kaorte dit is [[Latien]] veur ''as God 't wil'' (Deo Volente). 

====Ringen====
Op de dag van de brulfte wonnen de [[trouwring]]en uut-ewisseld. Dit wonnen meestentieds edaon in 't gemeentehuus, mar sommigen bruidspaoren doon 't liever bie de karkdiens.

====Taarte====
Op een bepaold mement wonnen de brulftstaarte an-esnejen.

====Bloemstuk====
't Bloemstuk of de kersage wonnen de hele dag edreugen deur 't volk dat uut-eneudig is veur de brulfte. De bruid hef een [[trouwboeket]] bie der, volgens de tredisie mag de bruid 't trouwboeket neet zien tot de mannen van de trouwerieje. Vake wonnen 't trouwboeket dan over de [[scholder]] egooid en as een aander frommes 't dan vangt, dan zal ze de eerste ween dee trouwen geet.

====Bruidsjurk====
De bruidsjurk is vake 't belangriekste (en duurste) kledingsstuk veur 't huwelijk. Net as bie de kersage, mar noen ummekeerd, mag de brugem volgens de tredisie de bruid neet heur jurk zien veur 't huwelijk.

===Kosten van een brulfte===
Tot an de [[1970-1979|jaoren 70]] was 't gebrukelijk dat de vaor van de bruid de kosten van de brulfte zol betaolen mar tegensworig betaolt 't bruidpaor de trouwerieje zelf. Disse veraandering is ekeumen deurdat de meerderheid van bruidspaoren allange 't huus uut bin veurdat ze trouwen en [[hokken]] dan vake al een hortjen.

==Huwelijksverjaordagen==
{| class="prettytable"
! colspan="2"| '''Huwelijksverjaordagen''' 
|-  
|1 jaor 
|pepieren brulfte 
|-  
|2 jaor 
|leren brulfte 
|-  
|5 jaor 
|houten brulfte 
|-  
|10 jaor 
|tinnen brulfte
|-
|12½ jaor
|keuperen brulfte 
|-  
|15 jaor 
|kristallen brulfte 
|-  
|20 jaor 
|porseleinen brulfte 
|-  
|25 jaor 
|zilveren brulfte
|-  
|30 jaor 
|paorel brulfte
|-  
|35 jaor 
|rebienen brulfte
|-  
|40 jaor 
|smaraggen brulfte
|-  
|45 jaor 
|seffieren brulfte
|-  
|50 jaor 
|gouwen brulfte
|-  
|60 jaor 
|diamanten brulfte
|-  
|65 jaor 
|briljanten brulfte
|- 
|70 jaor 
|platina brulfte
|-  
|75 jaor 
|albasten brulfte
|-  
|80 jaor 
|eken brulfte
|}

==Zie oek==
*[[Boag]]

==[[Nedersaksisch]]==
* [[Drèents]]:
**''brandewien'' ([[Rune]])
**''brulfte'' ([[Zuudoost-Zaand-Drèents|ZOZ]], [[Zuudwest-Noord-Drèents|ZWN]], [[Zuudwest-Zuud-Drèents|ZWZ]])
**''brulof'' ([[Zuudoost-Zaand-Drèents|ZOZ]], [[Zuudoost-Veen-Drèents|ZOV]], Kop van Drenthe)
**''bruloft'' (Noord-Drenthe, [[Zuudoost-Zaand-Drèents|ZOZ]], [[Zuudoost-Veen-Drèents|ZOV]])
**''brulofte'' ([[Zuudwest-Zuud-Drèents|ZWZ]])
**''hochtied'' ([[Zuudoost-Veen-Drèents|ZOV]], [[Veenkelonioals|VK]])
**''trouw'' ([[Zuudwest-Zuud-Drèents|ZWZ]], [[Zuudoost-Zaand-Drèents|ZOZ]])
**''wasschup/-schop/-schöp'' ([[Zuudoost-Zaand-Drèents|ZOZ]], [[Zuudoost-Veen-Drèents|ZOV]], [[Midden-Drèents|MD]], Kop van Drenthe)
* [[Grunnegs]]: ''bruloft''
* [[Stellingwarfs]]: ''brulfte'', ''brulloft''
* [[Tweants]]: ''brulft<small>(</small>e<small>)</small>'', ''trouwerieje''
* [[Veluws]]: ''brulft<small>(</small>e<small>)</small>'', ''trouwerie<small>(</small>je<small>)</small>''/''trouweri-j<small>(</small>e<small>)</small>''

[[Kattegerie:West-Veluws artikel]]
[[Kattegerie:Maotschoppi'je]]

[[ar:زفاف]]
[[cs:Svatba]]
[[cv:Туй]]
[[da:Bryllup]]
[[de:Hochzeitsfeier]]
[[en:Wedding]]
[[es:Boda]]
[[et:Abiellumine]]
[[fi:Häät]]
[[fr:Noces]]
[[gd:Banais]]
[[gl:Voda]]
[[he:חתונה]]
[[is:Gifting]]
[[it:Nozze]]
[[ja:結婚式]]
[[lt:Vestuvės]]
[[lv:Kāzas]]
[[nl:Bruiloft]]
[[nn:Vigsel]]
[[no:Bryllup]]
[[nrm:Neuche]]
[[pl:Ślub]]
[[pt:Boda]]
[[ru:Свадьба]]
[[sk:Sobáš]]
[[sl:Poroka]]
[[sr:Венчање]]
[[sv:Bröllop]]
[[sw:Ndoa]]
[[th:การแต่งงาน]]
[[tr:Düğün]]
[[uk:Весілля]]
[[vi:Lễ cưới]]
[[yi:חתונה]]
[[zh:婚礼]]
[[zh-yue:結婚]]
