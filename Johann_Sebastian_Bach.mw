[[Bestaand:Johann Sebastian Bach 1746.jpg|thumb|200px|right|Bach op een eulievarvepetret uut 1746 deur Elias Gottlob Haussmann]]

'''Johann Sebastian Bach''' ([[Eisenach]], [[21 meert]] [[1685]] - [[Leipzig]], [[28 juli]] [[1750]]) was een [[Duutslaand|Duutse]] compenist en orgenist, wie zien sacrale en seculiere warken veur koor, orkest en solo-instrementen de [[barokmeziek]] töt hoge ontwikkeling brochten. Allewal hi'j gien ni'je vörms hef uuteprakkezeerd, verriekten e de bestaonde Duutse stiel mit een robuste [[contrapunt]]ische techniek, een beheersing van orgenisaosie van harmonie en motief van de kleinste töt de grootste schalen, en 't oavernimmen van ritmes en structuren uut 't butenlaand, benaam [[Italië]] en [[Fraankriek]].

Bach zien warken, daoras ze groot ontzag veur hebt vanwegen de intellectuele diepte en technische en kunstzinnige schoonheid, bint under andere: de ''Brandenbörgse Concerten''; de ''Goldbergvariaosies'', de ''Engelse suites'', de ''Fraanse suites'', ''Partitaos'' en ''Das wohltemperierte Klavier''; de ''Hohe Messe in B klein''; de ''Matthäuspassion''; de ''Johannespassion''; ''Das musikalische Opfer''; ''Die Kunst der Fuge''; de ''Sonates en partitaos veur onbegeleide viool''; de ''Suites veur onbegeleide cello''; meer as twiejhonderd oaverebleben cantates; en een vergeliekber antal orgelwarken, under aandere de beroemde ''Toccata en Fuga in d kleine terts''.

Veule lu kenden Bach bi'j leben as orgenist; as compenist was e toendertied niet biester bekend. Zien tiedgenoten vunden zien barokke vörms en contrapuntische stiel olderwets, veural later in zien carrière toe as de muzikale mode op 'e [[rococo]] en latere klassieke stielen an gunk. In de vrogge [[19e eeuw|neengtiende ieuw]] namen de belangstelling veur zien wark en de opvoerings d'rvan toe, en hi'j wördt now eziene as ien van de grootste compenisten in de westerse tredisie.

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel|Bach, Johann Sebastian]]
[[Kategorie:Klassieke meziek|Bach, Johann Sebastian]]
[[Kategorie:Komponist|Bach, Johann Sebastian]]
[[Kategorie:Muzikaant|Bach, Johann Sebastian]]
