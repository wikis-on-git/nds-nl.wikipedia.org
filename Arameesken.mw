[[Bestaand:FlagofAssyria.svg|thumb|right|200px|Vlagge van de Arameesken (seend 1968)]]

De '''Arameesken''', dee at zikzelf in öare eegne sproake (t [[Aramees]]) '''Suryoye''','''Chaldeejn''', '''Arameesken''' of '''Syriac''' neumt, beent n volk dee at zegnt det ze ofstamt van de oolde Arameesken, dee at n groot riek hadn töt t achtste joarhoonderd vuur [[Kristus]], in t gebeed det non verdeeld is oawer t zuudn van [[Turkije|Turkieje]], [[Irak]], [[Syrië]] en t westn van [[Iran]]. In [[Neerlaand]] wordt ze wal es duur mekoar ehaald met de [[Christen-Turkn]].

Noa dee tied köm t Riek in verval, en verspreaidn zik t volk oawer de hele wearld, zo as noar [[Europa (continent)|Europa]], [[Australi'je (continent)|Australië]], [[Niej-Zeelaand]] en [[Amerika]], en det is zo töt non too zo ebleewn. Det wör op gaank ebracht duur gebuurtenisse zo as de [[Arameeske Massamoord]] kort vuur n [[eerste wereldoorlog|Eerstn Wearldoorlog]] an, en de [[Massamoord van Semele]] in Irak ([[1933]]) en n [[Islam]]itiesen Opstaand in Iran.

Dr wont grote groepn Arameesken in [[Amerika]], [[Zweedn]] en [[Duutslaand]]. In [[Neerlaand]] wont ongevear 20,000 Arameesken, met ne grote groep in [[Eanske]], woer at ook öar klooster [[Mor Afrem]] steet, en ne [[Dyonisos]]-koarke in [[Riesn]].

[[Kategorie:Tweants artikel]]
[[Kategorie:Volk]]
