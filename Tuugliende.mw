[[Ofbeelding:ClothespinsOnALine.jpg|right|260px|thumb|Een tuugliende mit tuugknippen]]
Een '''tuugliende''' (of liende) is een espannen draod daor a'j ewassen tuug (linnengoed) en aandere kleraosie an te dreugen hangt. De draod is deurgaons buten espannen tussen [[mure]]n of liendepaolen (bi'jveurbeeld in de [[tune]]), en de kleraosie wördt deurgaons mit [[holt]]en tuugknippen an de draod ehungen. Vake wördt drei of vier draoden naost mekaar espannen. De tuugliende onderscheidt heur van 't wasrekke en de dreugmeule.

De draod was vrogger miestentieds een touwgien, mar bestiet tegenswoordig bi'j de mieste [[West-Europa|West-Europeanen]] uut een kunststofvezel of staoldraod mit plastic d'r umhenne.

In 'n paar plaatsen in [[Nederlaand]] daoras 't slim weien wil (zoas op [[Marken (Nederlaand)|Marken]]), wördt een tweistrengsliende ebruukt die ze ''roop'' nuumt. D'r wördt gien tuugknippen ebruukt umdet de kleraosie vört weien zol: in stee daorvan wördt de kleraosie tussen beide strengen eklemd.

In [[Zuud-Europa|Zuud-Europese]] laanden ku'j de tuugliende oaver nauwe straoties espannen vienden. Um de was mit gemak buten te hangen en weerumme te halen, is an beide enden van 't draod een ketrol vast-emeuken.

Vanof de opkomst van de wasdreuger nemp 't gebruuk van de tuugliende of, mar kleraosie van gevuulig materiaol kan nog aaltied beter an de liende.

== Nedersaksisch ==
* [[Drèents]]:
**''liende'', ''wasliende''
**''lien{{small()|e}}'', ''waslien{{small()|e}}<''
**''tuugliende''
**''waskelien''
* [[Grunnegs]]: ''waskelien{{small()|e}}''
* [[Stellingwarfs]]: ''liende'', ''wasliende''
* [[Veluws]]: 
**''waslien'', ''lien'' ([[Putten]] e.u.)
**''wasliende'', ''liende'' ([[Nunspeet]] e.u.)

== Uut de kunst ==
:''Mangs oet zien venster zöt e 'n vrouw''
:''die wasgoed hank an 't lienetouw;''
:''een windvlaog blas heur rokken strak,''
:''boetseert heur börsten in heur jak.''

Uut ''Allèn'', een gedicht van [[Hans Heyting]] (evunden ien ''Scheupers van de Taol'', Stichting Het Drentse Boek, Zuudwolde, 2003)

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
