[[Ofbeelding:Tuugliende.jpg|right|260px|thumb|Een tuugliende mit tuugknippen]]
Een '''tuugliende''' (of liende) is een espannen draod daor a'j ewassen tuug (linnengoed) en aandere kleraosie an te dreugen hangt. De draod is deurgaons buten espannen tussen [[mure]]n of liendepaolen (bi'jveurbeeld in de [[tune]]), en de kleraosie wördt deurgaons mit [[holt]]en tuugknippen an de draod ehungen. Vake wördt drei of vier draoden naost mekaar espannen. De tuugliende onderscheidt heur van 't wasrekke en de dreugmeule.

De draod was vrogger miestentieds een touwgien, mar bestiet teengswoordig bi'j de mieste [[West-Europa|West-Europeanen]] uut een kunststofvezel of staoldraod mit plastic d'r umhenne.

In 'n paor plaotsen in [[Nederlaand]] daoras 't slim weien wil (zoas op [[Marken (Nederlaand)|Marken]]), wördt een tweistrengsliende ebruukt die ze ''roop'' nuumt. D'r wördt gien tuugknippen ebruukt umdet de kleraosie vört weien zol: in plaots daorvan wördt de kleraosie tussen beide strengen eklemd.

In [[Zuud-Europa|Zuud-Europese]] laanden ku'j de tuugliende aover nauwe straoties espannen vienden. Um de was mit gemak buten te hangen en weerumme te halen, is an beide enden van 't draod een ketrol vast-emeuken.

Vanof de opkomst van de wasdreuger nemp 't gebruuk van de tuugliende of, mar kleraosie van gevuulig materiaol kan nog aaltied beter an de liende.

== Nedersaksisch ==
* [[Drèents]]: ''tuugliende'', ''wasliende'', ''liende''
* [[Grunnegs]]: ''waskelien(e)''
* [[Stellingwarfs]]: ''liende'', ''wasliende''

[[categorie:Drèents artikel]]

[[de:Wäscheleine]]
[[el:Σχοινί απλώματος ρούχων]]
[[en:Clothes line]]
[[nl:Waslijn]]
[[sv:Klädstreck]]
