[[Ofbeelding:ClothespinsOnALine.jpg|right|260px|thumb|Een tuugliende mit tuugknippen]]
Een '''tuugliende''' (of liende) is een espannen draod daor aj ewassen tuug (linnengoed) en aandere kleraosie an te dreugen hangt. De draod is deurgaons buten espannen tussen [[mure]]n of liendepaolen (beveurbield in de [[tune|tuun]]), en de kleraosie wördt deurgaons mit [[holt]]en [[tuugknippe|tuugknippe]] an de draod ehungen. Vake wördt drei of vier draoden naost mekaar espannen. De tuugliende onderscheidt heur van 't [[wasrekke]] en de [[dreugmeule]].

De draod was vrogger miestentieds een touwgien, mar bestiet tegenswoordig in [[West-Europa]] miestal uut keunststofvezel of staoldraod mit plastic derumhenne.

In een paar plaatsen in [[Nederlaand]] daor as 't slim weien wil, zoas op [[Marken (Nederlaand)|Marken]], wördt een tweistrengsliende gebruukt die ze ''roop'' nuumt. Der wördt gien tuugknippen gebruukt, umdet de kleraosie vörtweien zol: in plaatse daorvan wördt de kleraosie tussen beide strengen eklemd.

In [[Zuud-Europa|Zuud-Europese]] laanden kuj de tuugliende aover nauwe straoties espannen vienden. Um de was mit gemak buten te hangen en binnen te halen, is an beide enden van 't draod een ketrol vastemeuken.

Vanof de opkomst van de [[wasdreuger]] nemp 't gebruuk van de tuugliende of, mar kleraosie van gevulig materiaol kan nog aaltied beter an de liende.

== Nedersaksisch ==
* [[Drèents]]:
**''liende'', ''wasliende''
**''lien{{small()|e}}'', ''waslien{{small()|e}}''
**''tuugliende''
**''waskelien''
* [[Grunnegs]]: ''waskelien{{small()|e}}''
* [[Stellingwarfs]]: ''liende'', ''wasliende''
* [[Veluws]]: 
**''waslien'', ''lien'' ([[Putten]] e.u.)
**''wasliende'', ''liende'' ([[Nunspeet]] e.u.)

== Uut de kunst ==
:''Mangs oet zien venster zöt e 'n vrouw''
:''die wasgoed hank an 't lienetouw;''
:''een windvlaog blas heur rokken strak,''
:''boetseert heur börsten in heur jak.''

Uut ''Allèn'', een gedicht van [[Hans Heyting]] (evunden in ''Scheupers van de Taol'', Stichting Het Drentse Boek, Zuudwolde, 2003)

{{Dia|Dit stok is eschreven in 't [[Zuudwest-Zuud-Drèents]].}}

[[Kategorie:Drèents artikel]]
[[Kategorie:Huushoolding]]
