'''Sevene''' of '''Zuudvene''' ([[Nederlaands]]: ''Zuidveen'') is een [[buurtschop]] juust onder [[Stienwiek]] in de gemiente [[Stienwiekerlaand]] ([[Kop van Oaveriessel]]).

== Geschiedenis ==
't Plaetsien wördt veur 't eerst enuumd in een oorkonde uut 1386, as d'r iene twie roeden laand 'in Zuytvene' an de St. Clemenskarke in [[Stienwiek]] gef. 't Plaetsien ontstund omreden mèensen 't törf in de kontreien kwammen ofgraven. De eerste bewoners woonden an de Dwarssloot. As 't waark in 't veen een endtien verhuusden, wördden de huuzen bi'jtieden op een aandere plak ezet. Zo kwaamp 't plaetsien bi'j de Langsloot te liggen. Rond 1550 vestigden heur daor Friese deupsgezinden en aandere kolenisten um mit de Sevenigers in 't veen te warken.

In 1675 lèèfden d'r rond de honderd mèensen op Sevene; in 1840 bi'jkaans duzend. Laeter nam dit antal weer of (590 in 1890).

In 1779 hef d'r op Sevene een grote braand ewest, waorbi'j ienendartig huuzen verloren bin egaon. Deur dizze braand ontstund onder Sevenigers en Stienwiekers de uutspraok: "Wedden om een hallefien, Sevene staot in de braand."

't Dörp had in 1825 te lieden bi'j een grote stormvloed; in hiel [[Oaveriessel]] kwammen deur dizze raamp meer as dreihonderd mèensen uut de tied.

Van de zestiende eeuw töt 1848 had Sevene zien eigen deupsgezinde gemiente.

==Tael==
't Plat dat ze op Sevene praot, wördt töt 't [[Stellingwarfs]] erekend.<ref>http://taal.phileon.nl/kaart/nedersaksisch.php</ref>

==Kunnigheid uut Sevene==
* [[Meine Veen]] (etrouwd 1920), leste beroepstörfmeter van [[Oaveriessel]]

==Schrieveri'je==
In dizze lieste vin ie boeken die oaver Sevene gaot.

* Weijdema, Dick (1986), ''Uit de geschiedenis van een turfgraversdorp: grepen uit de geschiedenis van Zuidveen, een voormalig turfgraversdorp in de Kop van Overijssel'', Kampen: IJsselakademie.

==Citaot==
:''Zie zee: "Lieverd, ik geef oe alles wat a-k hebbe''<br/>
:''Zölfs 't hemd van mien lief, o, ie hoeven 't maor te zeggen''<br/>
:''Maor aj mi'j verlaot, dan allennig as een liek''<br/>
:''Want mien scheermes en ik kriegen altied geliek"''<br/>
:''Zo bint de maegies van Sevene''

:Uut ''De maegies van Sevene'', deur 'Stienwieker troubadour' [[Gerard Rutger Buisman]]

==Verwiezings==
<div class="references-small">
<references/>
</div>

== Buten dizze webstee ==
*[http://www.steenwijkerland.nl Webstek van de gemiente Stienwiekerlaand]

{{Dia|Dit stok is eskreven in 't [[Stellingwarfs]] van [[Stienwiekerlaand]].}}

[[Kattegerie:Drèents artikel]]
[[Kattegerie:Oaveriessel]]
