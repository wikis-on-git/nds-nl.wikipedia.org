'''Sevene''' ([[Nederlaands]]: ''Zuidveen'') is een buurtschop juust onder [[Stienwiek]] ien de gemiente [[Stienwiekerlaand]] ([[Kop van Oaveriessel]]).<br/><br/>

== Geschiedenis ==
't Plaotsien wördt veur 't eerst eneumd ien een oorkonde uut 1386, as d'r iene twie roeden laand 'in Zuytvene' an de St. Clemenskarke ien [[Stienwiek]] gef. De reden dat 't plaotsien onstund was um 't turf uut de contreien of te graoven. De eerste bewoners woonnen an de Dwarssloot. As 't waark ien 't veen een endtien verhuusden, wördden de huuzen soms op een aandere plek ezet. Zo kwaamp 't plaotsien bi'j de Langsloot te liggen. Rond 1550 vestigden heur daor Friese doopsgezinden en aandere kolonisten um mit de Sevenigers ien 't veen te warken.

Ien 1675 lèèfden d'r rond de honderd mèènsen ien Sevene; ien 1840 bi'jkaans duuzend. Laeter neemden dit aantal weer of (590 ien 1890).

Ien 1779 hef d'r ien Sevene een grote braand ewest, waorbi'j eenendartig huuzen verloren bent egaon. Deur dizze braand ontstund onder Sevenigers en Stienwiekers 't gezegde: "Wedden om een hallefien, Sevene stoat in de braand."

Ien 1825 had 't dörp te lieden bi'j een grote stormvloed; ien hiel [[Oaveriessel]] verdrunken deur dizze raamp meer as dreihonderd mèènsen.

Van de zestiende eeuw tot 1848 had Sevene zien eigen doopsgezinde gemiente.

==Taol==
't Plat dat ze op Sevene praot, wördt töt 't [[Stellingwarfs]] erekend. <ref>http://taal.phileon.nl/kaart/nedersaksisch.php</ref><br/><br/>

==Kunnigheid uut Sevene==

* [[Meine Veen]] (etrouwd 1920), leste beroepsturfmeter van [[Oaveriessel]]

==Schrieveri'je==
In dizze lieste vin ie boeken die oaver Sevene gaot.

* Weijdema, Dick (1986), ''Uit de geschiedenis van een turfgraversdorp: grepen uit de geschiedenis van Zuidveen, een voormalig turfgraversdorp in de Kop van Overijssel'', Kampen: IJsselakademie.

==Verwiezings==
<div class="references-small">
<references/>
</div>

== Buuten dizze webstek ==
*[http://www.steenwijkerland.nl Webstek van de gemiente Stienwiekerlaand]

[[Categorie:Drèents artikel]]
[[Categorie:Oaveriessel]]
