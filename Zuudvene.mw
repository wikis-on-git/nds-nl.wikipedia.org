'''Sevene''' ([[Nederlaands]]: ''Zuidveen'') is een [[buurtschop]] juust onder [[Stienwiek]] in de gemiente [[Stienwiekerlaand]] ([[Kop van Oaveriessel]]).<br/><br/>

== Geschiedenis ==
't Plaotsien wördt veur 't eerst eneumd in een oorkonde uut 1386, as d'r iene twie roeden laand 'in Zuytvene' an de St. Clemenskarke in [[Stienwiek]] gef. De reden dat 't plaotsien ontstund was um 't turf uut de contreien of te graoven. De eerste bewoners woonnen an de Dwarssloot. As 't waark in 't veen een endtien verhuusden, wördden de huuzen soms op een aandere plek ezet. Zo kwaamp 't plaotsien bi'j de Langsloot te liggen. Rond 1550 vestigden heur daor Friese doopsgezinden en aandere kolonisten um mit de Sevenigers in 't veen te warken.

In 1675 lèèfden d'r rond de honderd mèensen in Sevene; in 1840 bi'jkaans duuzend. Laeter neemden dit aantal weer of (590 in 1890).

In 1779 hef d'r in Sevene een grote braand ewest, waorbi'j eenendartig huuzen verloren bent egaon. Deur dizze braand ontstund onder Sevenigers en Stienwiekers de uutspraok: "Wedden om een hallefien, Sevene staot in de braand."

't Dörp had in 1825 te lieden bi'j een grote stormvloed; in hiel [[Oaveriessel]] kwamen deur dizze raamp meer as dreihonderd mèensen uut de tied.

Van de zestiende eeuw tot 1848 had Sevene zien eigen doopsgezinde gemiente.

==Taol==
't Plat dat ze op Sevene praot, wördt töt 't [[Stellingwarfs]] erekend. <ref>http://taal.phileon.nl/kaart/nedersaksisch.php</ref><br/><br/>

==Kunnigheid uut Sevene==

* [[Meine Veen]] (etrouwd 1920), leste beroepsturfmeter van [[Oaveriessel]]

==Schrieveri'je==
In dizze lieste vin ie boeken die oaver Sevene gaot.

* Weijdema, Dick (1986), ''Uit de geschiedenis van een turfgraversdorp: grepen uit de geschiedenis van Zuidveen, een voormalig turfgraversdorp in de Kop van Overijssel'', Kampen: IJsselakademie.

==Verwiezings==
<div class="references-small">
<references/>
</div>

== Buuten dizze webstek ==
*[http://www.steenwijkerland.nl Webstek van de gemiente Stienwiekerlaand]

[[Categorie:Drèents artikel]]
[[Categorie:Oaveriessel]]
