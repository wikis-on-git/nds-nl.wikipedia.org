[[Bestaand:Hachiko.JPG|thumb|Hachiko in 1935]]
[[Bestaand:Hachiko Stuffed specimen.jpg|thumb|Hachiko’s op-ezette lief in 't ''National Museum of Nature and Science'' in Tokio]]
'''Hachiko''' (Japans: ''ハチ公'') ([[Odate]], [[10 november]] [[1923]] - [[Tokio]], [[8 meert]] [[1935]]), in 'n [[Japans]] ok bekend as ''chūken Hachikō'' (忠犬ハチ公 "trouwe hond Hachiko"), was 'n [[Akita]] die in [[Japan]] heel bekend ewörn is deurdat e nao 'n dood van zien baasie 9 jaor lange wachten op diens teruggekeer bi'j 'n treinstasjon Shibuya in Tokio. Nao zien dood wörn veur 'n Station Shibuya 'n staandbeeld veur 'm op-ericht. De vachte van Hachiko is bewaord gebleewm in 'n museum van [[Ueno]].

==Leven==
Hachiko deun geboren wörn op 'n boerderi-je körtbi-j de stad Odate, arns in Japan. In 1924 köchen [[Hidesaburō Ueno]], 'n professor an de [[Universiteit van Tokio]], hum. Din nammen hum met op Tokio an.

Din keerl nammen elken dag de trein op zien wark an van of 't stasjon Shibuya. Rap was 't Hachiko 't gewoon ewörden umme zienen boasie elke morn op 't stasjon an te brengen. Woar is e hum middags weer op halen. Disse gewoonte deun ze eankele moanden. Meei 1925 göngen Ueno de tied uut, op zien wark, deur 'n harteverlammig. Zo as aait stönnen Hachiko op hum te wachten op 't stasjon. Mar noe as zienen boasie nie meer weerumme kwammen, bleven e 't elken dag weer proberen. Noa 'n zettie wörden Hachiko an 'n ni-je eignaar egeven. Mar deur leupen e vot umme weer op 't stasjon te stoan wachten, óf umme noar 't huus van zien olden moat te goan.

Deur dat e dit aait mar bleven doen, wörden e al rap bekend bi-j alle luu din daags hen en weer göngen met de trein. Zi-j deun hum ok wel herkennen as 'n hond van Ueno. De luu wat hum kenden gaven hum daags te etten. En zi-j verzorgden hum as e gewond ewörden was deur 't vechten met aanderen hönde. Iene van disse luu was 'n olde student van Ueno, din toe onderzook deun noar 't Akita-rasse. Töt oaver verre was Hachiko bekend ewörden deur de kraanten. leraren en olders nammen Hachiko as veurbeeld as ze de kinder iets oaver de weerde van familietrouw bi-j wollen brengen.

Aals bi-jmekare hef Hachiko nog zo'n 9 joar lange wacht op zien moat. Hi-j göngen uut de tied op 8 meert 1935 op zien vaste plekkie op 't stasjon.

Hachiko wörden noa zien dood op-ezet en stiet tegenwoordig in 't [[National Museum of Nature and Science]].

{{Dialekt|sdz}}
[[Kategorie:Bekaend deer]]
[[Kategorie:Japan]]
