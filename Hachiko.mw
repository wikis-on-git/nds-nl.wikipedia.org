Hachiko (ハチ公) ([[Odate]], [[10 november]] [[1923]] - [[Tokio]], [[8 meert]] [[1935]]), in 't [[Japans]] ok bekend as ''chūken Hachikō'' (忠犬ハチ公 "trouwe hond Hachiko"), was 'n [[Akita]] die in [[Japan]] heel bekend eworde is deurdat e nao de dood van zien baasie 9 jaor lange wachten op diens terugkeer bi'j 't treinstasjon Shibuya in Tokio. Nao zien dood wed veur 't Station Shibuya 'n staandbeeld veur 'm op-ericht. De vachte van Hachiko is bewaord gebleewm in 't museum van [[Ueno]].

===Leven===
Hachiko wed geboren op 'n boerderi'je naobi'j de stad Odate in de [[Prefektuur|prefectuur]] [[Akita]]. In 1924 wed e köch deur [[Hidesaburō Ueno]], 'n professor an de [[Universiteit van Tokio]], die 'm naor Tokio metnam.

Hidesaburo Ueno namen elke dag de trein naor de universiteit vanof 't stasjon Shibuya. Al snel leerden Hachiko um zien baasie ’s ochens naor 't stasjon te begeleiden, en ’s middags weer bi'j 't stasjon of te halen. Disse routine wed deur de twee herhaald töt meej 1925. Die maond kwamen Ueno te overlieden op de universiteit deur 'n hartverlamming. Hachiko wachtten die dag zo as e wend was bi'j 't stasjon. Toe Ueno echter nie kwamen opdaang, bleef Hachiko elke dag terugge keren naor 't stasjon. Hachiko wed, toe Ueno’s dood bekend wed, weg-egeewm an 'n ni'je eigenaar, maa hi'j ontsnaptten geregeld waornao hi'j aaltied weer terugge keerden naor ofwel 't huus van Ueno of 't treinstasjon.

Deur dit gedrag wed Hachiko al snel bekend bi'j de völle reizigers die daagliks 't stasjon bezöchtten, en die Hachiko eerder saomen hadden eziene met Ueno. De meensen die 'm kenden gaawm 'm te etten en verzörgden 'm as hi'j verwond was deur te vechten met aandre hoonden die hi'j op zien weg teengkwamen. Iene van disse meensen was 'n oale student van Ueno, die now onderzuuk deud naor 't Akita-ras. Hachiko’s populariteit breidden zich uut töt verre buten 't stasjon. Hi'j wed mede deur de andach die kraanten an 'm schönken 'n sensatie in Japan. Meensen zaang 'm as 'n toonbeeld van familietrouw waor mienig meense 'n goed veurbeeld an konnen nemmen. Leraren en oolders gebruukten Hachiko dan ok as veurbeeld as ze kinders de weerde van familie proberen bi'j te brengen.

In totaal wachtten Hachiko 9 jaor lange bi'j 't stasjon op de terugkeer van Ueno. Hi'j störf op 8 meert 1935 op zien bekende plekkie op 't stasjon.

Hachiko wed nao zien dood op-ezet en stiet teengwoorig in 't [[National Museum of Nature and Science]].

{{Dialekt|sdz}}
[[Kategorie:Bekaend deer]]
[[Kategorie:Japan]]

[[ar:هاتشيكو]]
[[bg:Хачико]]
[[ca:Hachikō]]
[[da:Hachikō]]
[[de:Hachikō]]
[[el:Χάτσικο]]
[[en:Hachikō]]
[[es:Hachikō]]
[[et:Hachikō]]
[[fa:هاچیکو]]
[[fi:Hachikō]]
[[fr:Hachikō]]
[[he:האצ'יקו]]
[[hu:Hacsikó]]
[[id:Hachikō]]
[[it:Hachikō]]
[[ja:忠犬ハチ公]]
[[ka:ჰაჩიკო]]
[[kk:Хатико]]
[[ko:하치]]
[[ky:Хатико]]
[[nl:Hachiko]]
[[no:Hachikō]]
[[pl:Hachikō]]
[[pt:Hachiko]]
[[ro:Hachikō]]
[[ru:Хатико]]
[[sah:Һатико]]
[[sk:Hačikó]]
[[sq:Hachikō]]
[[sr:Хачико]]
[[sv:Hachikō]]
[[th:ฮะชิโก]]
[[tr:Hachikō]]
[[uk:Хатіко]]
[[vi:Hachikō]]
[[zh:忠犬八公]]
[[zh-min-nan:Tiong-khián Hatikô]]
