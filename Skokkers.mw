Et '''Skokkers''' of '''Skokkelaands''' is et [[dialect]] dat tot in de [[19e eeuw|19e ieuw]] espruken worde op [[Skokkelaand]]. Et is een [[Nedersaksisch]] dialect dat ok vuul op et [[Hollaands]] likt, zo'n bietjen as et [[Urkers]]. 

Nao de ontreuming van Skokkelaand is dit dialect duur de aardere inwoeners van Skokkelaand mie enumen nor eurluiers nije woonplekken, zoas [[Volendam]] in [[Kampen|Kaampen]] in et laand van [[Vollenhove|Velo]]. Tugenwoordig is et Skokkers as omgangstaol niet maar in gebruk, mar de Skokker verienegen prebieren et dialect leved te ouwen.

==Kinmarken==
Et oorspronkelijke Skokkers was as dialect niet ienduiig. De verskillende woenkarnen op et ouwe eilaand adden allemaol eurluiers eagen variant van et dialect. Et noorden van et eilaand, Emmeloord (niet duur de warre aolen mit de plekke [[Emmeloord]] in et modarne Flevolaand) praotte een anger dialect dan [[Ins]] in et zuien. In et Emmeloorders ietten "vader" in "moeder" ''tate'' in ''didde'', in Ins daorintugen was et ''taote'' in ''memme'' (in et Urkers ''taote'' in ''mimme''). Kinmarken van et dialect binnen dan ok van et durp ofankelijk. De typische ''ao''-klank van et zuin (''taote'') was in et noorden vuul minder opvallend. Kinmarken die, vor zovaar wij et wieten, wel vor et iele eilaand gelik wazzen, binnen de ie vor een ''ij'' (bliev'm – blijven. In et Urkers: bleven) in et konsekwint eutspreken van de slot-n bij warkwoorden. Et skokkers was maar dan et Urkers an de Nedersaksische tongvallen in [[Oaveriessel|Overijssel]] verwant.

==Ongerzoek==
Omdat et Skokkers al in [[1859]] – et jaor waorin et eilaand ontreumd worde – niet maar as duidelijk of-ebaked dialect besting, is et dialect nooit diepgoond ongerzocht.
Toch is vor bepaolde dialectstudies et Skokkers zieker van belang. De eutewieken Skokker families eawen namelijk invloed ad op de dialecten van eurluiers nije woenplekken. Dit geldt voral vor et [[Volendams]]. Dat is et ienige Hollaandse dialect dat bij verkleanwoorden [[umlaut]] kint, in dat is vrijwel zieker toe te skreven an de invloed van et Skokkers.
Een krek bield van et Skokkers is op groend van et arg skaarse materiaol niet te gieven. Et duur de naokoemelingen van de Skokkers espruken dialect is niet maar zeuver, mar zou toch een inzicht in et dialect kunen gieven. Een maar eutgebreide kinnis van et dialect zou vor de [[Nederlaands]]e [[dialectkunde]] iel arg winselijk wezen.

==Geluidsfragmint==
*[http://www.meertens.knaw.nl/projecten/sprekende_kaart/svg/ Geluidsfragminten van Nederlaandse dialecten, waoronger et Skokkers]
De opname die mit de bovenstoonde link beleusterd kan worren, is teakenend vor de positie van et Skokkers. De sprekers op de baand moedigen eenkanger ammaar wier an om skokkers te praoten, wat eurlui inkelt lokt wannaar ze eurlui inspannen. De vrouwe die vertelt, zegt in de iene zin betuuver'n (betoveren), effen laoter betoever'n in vlakdaornao oren we degene mit wie ze prot beteuver'n zeggen. Vor een beutenstoonder is onmugelijk te bepaolen wat nou echt Skokkers is.

Inkele Skokker vursies in et dialect veen je onger ongerstoonde link:
* [http://www.schokkervereniging.nl/schokkerliedjes/Startblad%20Liedjes.htm Schokkervereniging Schokkervereniging - Liedjes]

[[Kattegerie:Urkers_artikel]]
[[Kattegerie:Nedersaksisch]]

[[fy:Skokkersk]]
[[nl:Schokkers]]
