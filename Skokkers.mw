Et '''Skokkers''' of '''Skokkelaands''' is et [[dialect]] dat tot in de [[19e eeuw|19e ieuw]] espruken worde op [[Skokkelaand]]. Et is een [[Nedersaksisch]] dialect dat ok vuul op et [[Nederlaands|Hollaands]] likt, zo'n bietjen as et [[Urkers]]. 

Nao de ontreuming van Skokkelaand is dit dialect duur de aardere inwoeners van Skokkelaand mie enumen nor eurluiers nije woonplekken, zoas [[Volendam]] in [[Kampen (Overiessel)|Kaampen]] in et laand van [[Vollenhove|Velo]]. Tugenwoordig is et Skokkers as omgangstaol niet maar in gebruk, mar de Skokker verienegen prebieren et dialect leved te ouwen.

==Kinmarken==
Et oorspronkelijke Skokkers was as dialect niet ienduiig. De verskillende woenkarnen op et ouwe eilaand adden allemaol eurluiers eagen variant van et dialect. Et noorden van et eilaand, Emmeloord (niet duur de warre aolen mit de plekke [[Emmeloord]] in et modarne Flevolaand) praotte een anger dialect dan [[Ins]] (dat eut de dörpies ''Middelbuurt'' in ''Zuiert'' bestaot) in et zuien. In et Emmeloorders ietten "vader" in "moeder" ''tate'' in ''didde'', in Ins daorintugen was et ''taote'' in ''memme'' (in et Urkers ''taote'' in ''mimme''). Kinmarken van et dialect binnen dan ok van et dörp ofankelijk. De typische ''ao''-klank van et zuien (''taote'') was in et noorden vuul minder opvallend. Kinmarken die, vor zovaar wij et wieten, wel vor et iele eilaand gelik wazzen, binnen de ie vor een ''ij'' (bliev'm – blijven. In et Urkers: bleven) in et konsekwint eutspreken van de slot-n bij warkwoorden. Et Skokkers was (zeker in Ins) maar dan et Urkers an de Nedersaksische tongvallen in [[Oaveriessel|Overijssel]] verwant.

==Ongerzoek==
Omdat et Skokkers al in [[1859]] – et jaor waorin et eilaand ontreumd worde – niet maar as duidelijk of-ebaked dialect besting, is et dialect nooit diepgoond ongerzocht.
Toch is vor bepaolde dialectstudies et Skokkers zieker van belang. De eutewieken Skokker families eawen namelijk invloed ad op de dialecten van eurluiers nije woenplekken. Dit geldt voral vor et [[Volendams]]. Dat is et ienige Hollaandse dialect dat bij verkleanwoorden [[umlaut]] kint, in dat is vrijwel zieker toe te skreven an de invloed van et Skokkers. Mar ok et [[Zwols]] en [[Kampers|Kaampers]] (dink an ''deur'' (Urkers: ''daor'') dat in et Zwols en Kaampers terechtekeumen is as ''döör''), in et [[Gällemunigers|Genemuiigers]], dat ''stet'' zegt (van et Skokker woord ''staet'') in plaos van ''staot'' of ''steet''. 

Een krek bield van et Skokkers is op groend van et arg skaarse materiaol niet te gieven. Et duur de naokoemelingen van de Skokkers espruken dialect is niet maar zeuver, mar zou toch een inzicht in et dialect kunen gieven. Een maar eutgebreide kinnis van et dialect zou vor de [[Nederlaands]]e [[dialectkunde]] iel arg winselijk wezen.

==Geluidsfragmint==
*[http://www.meertens.knaw.nl/projecten/sprekende_kaart/svg/ Geluidsfragminten van Nederlaandse dialecten, waoronger et Skokkers]
De opname die mit de bovenstoonde link beleusterd kan worren, is teakenend vor de positie van et Skokkers. De sprekers op de baand moedigen eenkanger ammaar wier an om skokkers te praoten, wat eurlui inkelt lokt wannaar ze eurlui inspannen. De vrouwe die vertelt, zegt in de iene zin betuuver'n (betoveren), effen laoter betoever'n in vlakdaornao oren we degene mit wie ze prot beteuver'n zeggen. Vor een beutenstoonder is onmugelijk te bepaolen wat nou echt Skokkers is.

Inkele Skokker vursies in et dialect veen je onger ongerstoonde link:
* [http://www.schokkervereniging.nl/schokkerliedjes/Startblad%20Liedjes.htm Schokkervereniging Schokkervereniging - Liedjes]

==Vuurbieldtekst: 't Schokker vastelaovendlied==
Dit is een in-espruken vuurbield van et Skokker dialect van Ins, et is niet mit zekereid te zeggen eut welk Skokker dörp 't komt.

:'''t Was op een vastelaovend''
:''En dat op een dure tijd,''
:''En toe raokte ik aan m'n oengeluk''
:''En toe raokte ik aan de meid.''

:''En de meid die was lui en lekker,''
:''Geen mindere wou zij doen,''
:''En toe ging zij neur 't stalletjen toe''
:''En toe molken zij de koe.''

:''Weet je wel wat al de mooie moidjes doen,''
:'''s Ochtends gaene zij vroeg opstaen,''
:''En dan gaene ze voor dat spiegeltjien staen,''
:''Dan kijken ze hier en dan kijken ze deur,''
:''En dan kijken rond van trots, hier.''

:''Moedertje zet je nachtkappetjen ies op,''
:''Want je liefien zal vanaovend koemen.''
:''Komp er me liefien vanaovond nijt,''
:''Slaep zij in der m'n armpies nijt,''
:''Dan komp Flores Jansen,''
:''Die deur loopt te rommelpot spoelen''
:''En de rest za'k leren dansen.''

{{SNLV}}

[[Kattegerie:Urkers_artikel]]
[[Kattegerie:Nedersaksisch]]

[[fy:Skokkersk]]
[[nl:Schokkers]]
