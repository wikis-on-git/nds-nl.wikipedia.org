[[Bestaand:Kierkegaard.jpg|thumb|Søren Kierkegaard]]

'''Søren Aabye Kierkegaard''' ([[Kopenhagen]], [[5 meie|5 meej]] [[1813]] – aldaar, [[11 november]] [[1855]]) was 'n [[19e eeuw|19e-eeuwse]] [[Denemarken|Deense]] [[theoloog]] en [[filosoof]]. Hi-j nuumde zichzölf een anti-filosoof en 'n religieus schriever en wödt algemien eziene as de eerste [[existentialisme|existentialistische]] filosoof. Recentlijk echter wöd er aandre stemmen heurbaar, die Kierkegaard in zien historische context wol begriepen en niej langer wilt interpreteren vanuut de existentialistische bewieging, die zich misschien önterrecht op hem hef bereupt.

=== Körte beskriefing van zien leven ===
Sören Aabye Kierkegaard wed eboren op 5 meej 1813 in Kopenhagen. As leste van de seuven kinders uut 't gezin en hi'j stam uut 't twiede huweluk van zien va. Alle kinders starft veur zi'j de 35 jaor ehaald hebt, behalve breur Peter, die nog langer leven zol as Sören. Zien va Michael Peterson Kierkegaard dreug 'n zwaore last met zich met, ofkömstig vanuut zien jeugd: As jong had e, tiedens 't hoeden van skaopen, God vervleukt um zien ellendige bestaon. Dat zörgde nog altied bi'j 'm veur zwaormoedige buien. Va Michael was toch 'n prima zakenman die vul geld binnen haalt hef. Wat geld betruf kwam 't gezin prima deur. Allinnig was zien va 'n bettie eflipt ewön deur zien vrogger Godsvervleuking. Hi'j skreef dan ok de vrogge dood van 5 van zien kinders hier naor toe. Kierkgegaard hef beheurlukke trekken an disse melancholie van zien va dur an over eholn. An de aandere kaante mut iets 'm eïnspireerd hebben , want dur bunt maar weinig luu die zo vulle skreef as Kierkegaard in zo'n körte tied.

Over Kierkegaards kinders jaoren is niet vulle bekend. Wi'j weet wel dat e op jönge leeftied beliedenis edaon hef. Wat gebeuren op 20 april 1828, op 't moment was e 14. Twie jaor later (vanof 30 oktober 1830) gung e naor skoele op de universiteit. De jaoren daornao starft 't iene naor 't aander familielid.

* Op 10 september 1832 starft zien zus Nicoline op 33 jaorige leeftied.
* Op 21 september 1833 starft zien breur Niels op 24 jaorige leeftied.
* In 't jaor daorop op 31 juli starft zien moe.
* Op 29 december van 'tzulfde raampjaor 1834 starft zien zus Petrea. Zi'j was toen 33 jaor oold.

In 1836 kwam dur 'n prettiger gebeurtenis, breur Peter troowde op 21 oktober met Marie Boisen. Vervölgens hef Kierkegaard in meej 1837 zien eerste ontmuuting met Regine Olsen, die 'n belangrieke röl in zien skrieversleven zol gaon kriegen. Maar, in 't zulfde jaor, starft Marie Boisen. De meensen keken ok niet meer vremd uut um 't feit dat dur melangolie bi'j deze familie was. 't Is annemelijk dat Sören hier deur bi'j zien studie an etast wed, ok al is deur niet vul van trugge te vinden in zien, of aandere, teksten. Hi'j kwam niet arg varre met zien studie, want hi'j heuld meer van brekken en uutgaon. Deur deze levenswieze kwam dur 'n bruk tussen hem in zien va, wulke ehoopt had dat Sören 't varre zol skuppen binnen de karkelukke orde. Op 10 juli 1838 giet e weer met zien va en giet e weer drok bezig met zien studie. Zien va moch 't resultaot niet met maken, want Micheal Peterson Kierkegaard störf in 'tzulfde jaor op 8 aurgustus. 't Overlieden van zien va hef Kierkegaard pien in zien harte daon.

't Knieftige van Kierkegaard wöd dudeluk deur zien snelle inwikkelen. Twie jaor later studeert e Cum Laude of. Enkele maonden nao zien ofstuderen verlooft hi'j met Regine Olsen. En dan gien jaor vadder stuurt e op 11 augustus de ringe trugge en verbruk in oktober 1841 de verloving. Zien umgeving reageert eschokt en kan 't niet begriepen. Kierkegaard zulf, is in zien geskriften dubbel ewest over zien verholding töt Regine Olsen. Wat in ieder geval vast stiet is dat de verbrukking met heur van grote invleud is ewest op 't skrieverskap van deze Deen.

Uutejndeluk zakt Kierkegaard op 2 oktober 1855 op straote in mekaare en wöd in 't Frederikshospitaal op enum. Hi'j starft 'n maond later op 11 november en wöd op 18 november in 't familiegraf begraoven.

=== Zien begroavenis ===
Zien breur Peter nemp 't besluut um 'm 'n karkelijke begraovenis te geven. Dit gebeurde in ien van de veurnoamse karken van Kopenhoagen. De kark zat helemoale vul en zelf buuten stund luu um de deenker zien leste eere te bewiezen. Veural arme en simpele luu die zien boeken niet iens elezen had kwamen um hem nog ien keer te ziene. Hoog op eleiden waren dur niej bi-j, met uutzöndering van 'n paar luu die hi'j persoonluk had ekent en studenten.

Peter Christian hield de overdeenking en zei hierin dat zien breur herinnerd mus wön um zien grote doaden veur 't kristelukke geleuf. Nooit had hi-j hiervan of eweken en het was veur 'm de absolute woarhejd. Hun mus verwondering hebben veur Kierkegaards wark mar en 'm tegeliekertied vergeven dat hi'j an 't end van zien leven was goan te dwoalen van de echte leer. Dit verwes on etwiefeld noar ''T Ogenblik' en de literaire warken met commentoar op de karke. Vul aanders kon Peter natuurluk niet zeggen, met zien kark an de iene kaante en zien breur an de aandere kaante.

Noa de deenst. Toen de kiste al biena in 't graf was ezakt nam zien arts Lund nog snel eempies 't woord. Hi'j was verontwoardigd over 't gedrag van de karke noa 't overlieden van zien patiënt. Hi'j zei dan ok: ''Disse keerl, die hier vandage in stijl begroaven wöd, as of e bi'j de karke heuren, was tiedens zien leven ien van de vurigste tegenstaanders van deze zulfde karke. Ik gao hier drumme op tegenin, zowel in zien en mien eigen naome, dat men oonze anwezigheid hier beschoowd as 'n deelnemmen an de eredeenst van ''t offsjeele kristendom'. Hi'j is hier tegen zien wil noar toe bracht. Ik bun slechs evölgd um dit feit te constateren. Noch hi'j noch ik bun ooit bi'j 'n offsjeele kristelijke handeling ewest. Noadat wi'j hadden in eziene wat dit offsjeele kristendom inhuld.'' Noa deze körte toesproak wed dur 'Bravo' ereupen en zelfs 'vöt met de dominees!'. Zo wed Kierkegaard as nog in zien eigen stijl begroaven. (De dokter kreeg hiernoa van de karke een boete van 100 rieksdoalders en mus zien excuus anbieden.)

Op zien grafstiene wed de völgende tekse, uut ekeuzen deur Kierkegaard zelf, an ebracht:

'Nog 'n körte tied,<br />
dan he'k ewönnen,<br />
dan is de hele stried<br />
in ien keer verzwönden,<br />
dan kan 'k rusten goan<br />
in rozenzoalen<br />
en achter mekaare<br />
met mien Jiezus proaten.'

== Zien Filosofie ==
Völ'ngs Kierkegaard vervremdt de toal oons van de levemde ervoaring anneziene ze een abstract gegevem is. Ok is uut zien wark op te moaken dat hi-j deenken en bestoan as twiej verskillende dingen zut. Kierkegaard vundt noamelijk dat bestoan niej gedacht, maar eleefd mut wön. Dit betekend völ'ngs um niej dat die twiej niets met mekaare te maken hebt. Bestoan giet zelfs zo noow soamen met existentieel deenken, het mut durmet deurregen wên. Kierkegaard gef in dit opzich 'n nejje betekenis en Hegels tarm ''synthese''. Better is het drum misskiene te sprekken van het Deense begrip "Sammensætning". Het ''krachtens het absurde'' kreg hier zien beslog. De woarhejd is 'n soamen-stelling van önverbindboarheden, die desondaanks bunt soamen-esteld. 't Geleuf krachtens het absurde is dan ok de diepse warkelijkhejd en völ'ngs Johannes Silentio hoogse haalbare veur 'n meense. 't Geleuf is echter niet deur 't meense zelf te bewarken. God zelf mut doar as instantie bi-j.

{{Dialekt|sdz}}
[[Kategorie:Filosoof]]
[[Kategorie:Theoloog]]
[[Kategorie:Denmaark]]
