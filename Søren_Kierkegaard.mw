[[Bestaand:Kierkegaard.jpg|thumb|Søren Kierkegaard]]

'''Søren Aabye Kierkegaard''' ([[Kopenhagen]], [[5 meie|5 meej]] [[1813]] – aldaar, [[11 november]] [[1855]]) was 'n [[19e eeuw|19e-eeuwse]] [[Denemarken|Deense]] [[theoloog]] en [[filesefie|filosoof]]. Ok al nuumde hi'j zichzulf 'n anti-filosoof en 'n religieus schriever en wödt algemien ezeen as de eerste [[existentialisme|existentialistische]] filesoof. Tegenwoordig zeg zi'j 't aanders, zi'j wilt Kierkegaard in zien historische context begriepen en niet langer interpreteren vanuut de existentialistische beweging.

=== Körte beskriefing van zien leven ===
Sören Aabye Kierkegaard wed geboren op 5 meej 1813 in Kopenhagen. As leste van de 7 kinder uut 't gezin en hi'j stam uut 't twi'jde huwelijk van zien va. Alle kinder starft veur zi'j de 35 joor haald hebt, beholve breur Peter, die nog langer leven zol as Sören. Zien va Michael Peterson Kierkegaard drug 'n zwore last met zich met, ofkömstig vanuut zien jeugd: As jonk had e, tiedens 't hoeden van schaopen, [[God]] vervluukt um zien ellendige bestaon. Dat zörgde nog vake bi'j 'm veur 'n zwoormoedige bujje. Va Michael was toch 'n prima zakenman die vulle geld binnen ehaalt hef. Wat geld betröf kwam 't gezin prima deur. Allene was zien va 'n beetie eflipt ewödden deur zien vrogger Godsvervluuking. Hi'j schreef dan ok de vrogge dood van 5 van zien kinder hier naor toe. Kierkgegaard hef beheurlijkke trekken an disse [[melancholie]] van zien va d'r an over holden. An de aandere kaante mut iets 'm inspireerd hebben , want d'r bint maar weinig luu die zo vulle schreven hebt as Kierkegaard in zo'n körte tied.

Over Kierkegaards kinder joren is niet vulle bekend. Wi'j weet wel dat e op jonge leeftied beliedenis edaon hef. Wat gebeuren op 20 april 1828, op 't moment was e 14. Twi'j joor later (vanof 30 oktober 1830) gung e naor schoele op de universiteit. De joren doornao starft 't iene naor 't aander familielid.

* Op 10 september 1832 starft zien zus Nicoline op 33 jorige leeftied.
* Op 21 september 1833 starft zien breur Niels op 24 jorige leeftied.
* In 't joor doorop op 31 juli starft zien moe.
* Op 29 december van 'tzulfde rampjoor 1834 starft zien zus Petrea. Zi'j was toen 33 joor old.

In 1836 kwam d'r 'n prettiger gebeuren, breur Peter gung in brulfte op 21 oktober met Marie Boisen. Vervolgens hef Kierkegaard in meej 1837 zien eerste ontmuuting had met Regine Olsen, die 'n belangrieke röl in zien schrieversleven zol gaon kriegen. Ma, in 't zulfde joor, starft Marie Boisen. De meensen kiekt ok niet meer vrumd uut um 't feit dat d'r melancholie bi'j disse familie waar. 't Is annemelijk dat Sören hier deur bi'j zien studie an etast wed, ok al is deur niet vulle van trugge te vin in zien of aandere, teksen. Hi'j kwam niet arreg verre met zien studie, want hi'j heuld meer van brekken en uutgaon. Deur disse levenswieze kwam d'r 'n breuk tussen hem in zien va, wulke hopen had dat Sören 't verre zol schöppen binnen de karkelijke orde. Op 10 juli 1838 giet e weer met zien va en giet e weer drok bezig met zien studie. Zien va moch 't resultaot nie met maken, want Micheal Peterson Kierkegaard störf in 'tzulfde joor op 8 aurgustus. 't Overleden van zien va hef Kierkegaard vulle pien in zien hatte daon.

't Knieftige van Kierkegaard wöd duudelijk deur zien snelle ontwikkelen. Twi'j joor later studeren e Cum Laude of. Enkele maond nao zien ofstuderen verlooft hi'j met Regine Olsen. En dan gien joor verder stuurt e op 11 augustus de ringe trugge en verbrök in oktober 1841 de verloving. Zien umgeving reageert eschokt en kan 't nie begriepen. Kierkegaard zulf, is in zien geschriften dubbel west over zien verholding töt Regine Olsen. Wat in ieder geval vast stiet is dat de verbreuking met heur van grote invloed is west op 't schrieverschop van disse Deen.

Uutendelijk zakt Kierkegaard op 2 oktober 1855 op straote in mekare en wöd in 't Frederikshospitaal op enummen. Hi'j starft 'n maond later op 11 november en wöd op 18 november in 't familiegraf begraoven.

=== Zien begroavenis ===
Zien breur Peter nemp 't besluut um 'm 'n karkelijke begraovenis te geven. Dit gebeuren in iene van de veurnaamse karken van Kopenhoagen. De karke zat helemoale völ en zelfs buuten stôn luu um de denker zien leste eer te bewiezen. Veural arme en simpele luu die zien boeken niet iens elezen had kwamen um hem nog iene keer te zeen. Hoog op eleiden waren d'r nie bi'j, met uutzöndering van 'n paar luu die hi'j persoonlijk had ekent en studenten.

Peter Christian hield de overdenking en zei hierin dat zien breur herinnerd mös wödden um zien grote doaden veur 't christelijk geleuf. Nooit had hi'j hiervan of eweken en het was veur 'm de absolute woorheid. Hun mös verwondering hebben veur Kierkegaards wark ma 'm tegeliekertied ok vergeven dat hi'j an 't end van zien leven was goan te dwalen van de echte leer. Dit verwes ongetwiefeld noar 'T Ogenblik' en de literaire warken met commentaar op de karke. Völ aanders kon Peter natuurlijk niet zeggen, met zien karke an de iene kaante en zien breur an de aandere kaante.

Noa de dienst. Toen de kiste al bijna in 't graf waar ezakt nam zien arts Lund nog snel even 't woord. Hi'j was verontwoordigd over 't gedrag van de karke noa 't overlijden van zien patiënt. Hi'j zei dan ok: 'Disse man, die hier vandage in stijl begroaven wöd, as of e bi'j de karke heuren, was tiedens zien leven iene van de vurigse tegenstaanders van disse zulfde karke. Ik gao hier drumme op tegenin, zowel in zien en mien eigen name, dat men oons anwezigheid hier beschowd as 'n deelnemen an de eredienst van 't offesjele christendom. Hi'j is hier tegen zien wil noar toe bracht. Ik bin slechs evölgd um dit feit te constateren. Noch hi'j noch ik bin ooit bi'j 'n offesjele christelijke haandeling ewes. Noadat wi'j hadden in ezeen wat dit offesjele christendom inhôld.' Noa disse körte toespraok wed d'r 'Bravo' ereupen en zelfs 'vöt met de domenees!'. Zo wed Kierkegaard as nog in zien eigen stijl begroaven. (De dokter kreeg hiernoa van de karke een boete van 100 rieksdoalders en mös zien excuus anbieden.)

Op zien grafstiene wed de völgende tekse, uut ekeuzen deur Kierkegaard zelf, an ebracht:

'Nog 'n körte tied,<br />
dan he-k ewönnen,<br />
dan is de hele stried<br />
in iene keer verzwönden,<br />
dan ka-k rusten goan<br />
in rozenzoalen<br />
en achter mekare<br />
met mien Jezus proaten.'

== Zien Filosofie ==
Kierkegaard stellen det de [[taal]]e oons vervrumdt van de levende [[ervaoring]], an eziene zi'j 'n [[abstrakt]] gegeven is. Ok kump wi'j in zien wark tegen det e [[deenken]] en [[bestaon]] as twi'je verschillende dingen zut. Hi'j zee dan ok det bestaon niet dacht mut wödden, maar leefd. Dit betekend dan niet det disse twi'je niks met mekaare te maken hef, want bestaon giet zelfs zo nauw saomen met [[existentieel]] deenken, det 't met mekaare deurweven mut wên. Kierkegaard gef in dit opzicht 'n ni'je betekenis an Hegels term ''synthese''. Better is 't misschiene te spreken van 't Deense begrip "Sammensætning". Het ''krachtens het absurde'' kreg hier zien beslog. De Waorheid is 'n saomenstelling van önverbindbaarheden, die desondaanks bint saomen steld. 't Geleuf krachtens 't absurde is dan ok de diepste warkelukheid en völgens Johannes Silentio 't hoogs haolbare veur 'n meense.'t Geleuf is niet deur 'n meense te bewarken, God mut zelf daor as instaantie bi'j wên.

Kierkegaard onderskeit hierbi'j twie aparte deenken:

't Eerste is objektief deenken: het is onverschillig tegenover bestaonsvraogen en bestiet uut objektieve waorheden (waorheden as '1 + 1 = 2 en ' 'n groot deel van Nederlaand lig önder 't zeeniveau'). 't Twi'jde is subjektief deenken: 't bezit gien objektieve waorheid (zo ku'j bi'jveurbeeld beweren det 't niet goed is um 'n meense dwars te zitten, maar ku'j die niet önderboowen met waorheden, 't is naomeluk 'n weerde).

Meensen besteed völgens Kierkegaard hun leven an onbedudende gedachen (zo as: 'Zit mien haor wel goed?') en zinloze ondernemmingen (zo as: ' 't doe van 'leuke dingen' '). Dit keurt e ten zeerste of; hi'j deenk det 'n meense is op boowd uut allmaole subjektieve waorheden. As men disse ontdekt wöd 't leven warkelukker en dieper.

Warkelukheid bestiet, a'j 't Kierkegaard vraogt, maor is niet uut te drukken in 'n taole, umdet wi'j dan metiene subjektieve, abstrakte weerden d'r an verbind.

't Boek 'Enten-Eller' (vertaolt as: 'Of-of') is 'n veurbeeld van direkte kritiek van Kierkegaard op Hegel. Hi'j gaf Hegel d'r de skuld van det 't verstaandelukke leven van 'n heule generaotie öntmeenslukt was. De oorzaok hiervan vund Kierkegaard 't feit det Hegel de oer-logica van Arostoteles an had epast.

Hi'j wes niet allinnig de Hegeliaanse filosofie van zien tied of maor ok de - in zien ogen - lege vörmelukheid van de Deense karke.

'Afsluttende uvidenskabelig efterskrift' (Ofsluutend onweetschappeluk naoschrift) wöd beskoowd as ien van zien beste warken.

Met zien literatuur wol Kierkegaard de lezer 'n spiegel veurholden die, 'wanneer d'r 'n aape in kek, d'r gien apostel spiegelt'. Zien spesifieke existentialisme laot zuch illustreren an 't völgende citaot: ' 't Is allmaole waor wat de filosofie zeg: 't leven mut achterwaorts wörn begrepen. Maor dan verget men de twi'jde zinne: det 't veurwaorts mut wörn eleefd. Wat 'n zinne. Hoe diep iej d'r aover naodeenkt, uuteindeluk is 't zo det 't leven tiedens 't äärdse nooit heelmaole wöd begrepen, juust umda'k nooit volledig rust kan kriegen um die positie in te nem: achterwaorts'.

'n Mooie start um met 't wark van Kierkegaard te begun is zien boek 'Eufening in 't Kristendom'. 't Verdient anbeveling um zich de Deense taale eigen te maken um de subtiliteiten van Kierkegaard uutweidingen te kun waorderen.


{{Dialekt|sdz}}

[[Kategorie:Filosoof]]
[[Kategorie:Theoloog]]
[[Kategorie:Denmaark]]

{{Link FA|el}}
{{Link FA|ko}}
{{Link FA|ml}}
{{Link GA|da}}
{{Link GA|no}}
{{Link GA|sv}}

[[af:Søren Kierkegaard]]
[[am:ሶረን ኬርከጋርድ]]
[[an:Søren Kierkegaard]]
[[ar:سورين كيركغور]]
[[ast:Søren Kierkegaard]]
[[az:Sorn Kyerkeqor]]
[[be:Сёрэн Абю К'еркегор]]
[[be-x-old:Сёрэн Абю К’еркегор]]
[[bg:Сьорен Киркегор]]
[[bn:সারেন কিয়েরকেগর]]
[[bs:Søren Kierkegaard]]
[[ca:Søren Kierkegaard]]
[[ceb:Søren Kierkegaard]]
[[cs:Søren Kierkegaard]]
[[cy:Søren Kierkegaard]]
[[da:Søren Kierkegaard]]
[[de:Søren Kierkegaard]]
[[el:Σαίρεν Κίρκεγκωρ]]
[[en:Søren Kierkegaard]]
[[eo:Søren Kierkegaard]]
[[es:Søren Kierkegaard]]
[[et:Søren Kierkegaard]]
[[eu:Søren Kierkegaard]]
[[fa:سورن کییرکگورد]]
[[fi:Søren Kierkegaard]]
[[fo:Søren Kierkegaard]]
[[fr:Søren Kierkegaard]]
[[fy:Søren Kierkegaard]]
[[gl:Søren Kierkegaard]]
[[he:סרן קירקגור]]
[[hif:Søren Kierkegaard]]
[[hr:Søren Kierkegaard]]
[[hu:Søren Aabye Kierkegaard]]
[[hy:Սյորեն Կիերկեգոր]]
[[id:Søren Kierkegaard]]
[[ilo:Søren Kierkegaard]]
[[io:Søren Kierkegaard]]
[[is:Søren Kierkegaard]]
[[it:Søren Kierkegaard]]
[[ja:セーレン・キェルケゴール]]
[[jv:Søren Kierkegaard]]
[[ka:სიორენ კირკეგორი]]
[[kk:Сёрен Кьеркегор]]
[[ko:쇠렌 키르케고르]]
[[ku:Søren Kierkegaard]]
[[ky:Кьеркегор, Сёрен]]
[[la:Severinus Kierkegaard]]
[[lb:Søren Kierkegaard]]
[[li:Søren Kierkegaard]]
[[lt:Søren Kierkegaard]]
[[lv:Sērens Kjerkegors]]
[[mg:Søren Kierkegaard]]
[[mk:Сeрен Кјеркегор]]
[[ml:സോറൻ കീർക്കെഗാഡ്]]
[[mt:Søren Kierkegaard]]
[[nap:Søren Kierkegaard]]
[[nl:Søren Kierkegaard]]
[[nn:Søren Kierkegaard]]
[[no:Søren Kierkegaard]]
[[oc:Søren Kierkegaard]]
[[pl:Søren Kierkegaard]]
[[pt:Søren Kierkegaard]]
[[rm:Søren Kierkegaard]]
[[ro:Søren Kierkegaard]]
[[ru:Кьеркегор, Сёрен]]
[[scn:Søren Kierkegaard]]
[[sco:Søren Kierkegaard]]
[[sh:Søren Kierkegaard]]
[[simple:Søren Kierkegaard]]
[[sk:Søren Kierkegaard]]
[[sl:Søren Kierkegaard]]
[[sq:Søren Kierkegaard]]
[[sr:Серен Кјеркегор]]
[[su:Soren Kierkegaard]]
[[sv:Søren Kierkegaard]]
[[th:เซอเรน เคียร์เคอกอร์]]
[[tl:Søren Kierkegaard]]
[[tr:Søren Kierkegaard]]
[[tt:Сёрен Кьеркегор]]
[[uk:Серен К'єркегор]]
[[uz:Søren Kierkegaard]]
[[vi:Søren Kierkegaard]]
[[war:Søren Kierkegaard]]
[[yo:Søren Kierkegaard]]
[[zh:索倫·奧貝·克爾凱郭爾]]
