[[Bestand:Kierkegaard.jpg|thumb|Søren Kierkegaard]]

'''Søren Aabye Kierkegaard''' ([[Kopenhagen]], [[5 meej]] [[1813]] – aldaar, [[11 november]] [[1855]]) was 'n [[19e eeuw|19e-eeuwse]] [[Denemarken|Deense]] [[theoloog]] en [[filosoof]]. Hi-j nuumde zichzölf een anti-filosoof en 'n religieus schriever en wödt algemien eziene as de eerste [[existentialisme|existentialistische]] filosoof. Recentlijk echter wöd er aandre stemmen heurbaar, die Kierkegaard in zien historische context wol begriepen en niej langer wilt interpreteren vanuut de existentialistische bewieging, die zich misschien önterrecht op hem hef bereupt.

=== Zien begroavenis ===
Op 11 november sturf Kierkegaard in 't ziekenhuus. Zien breur Peter nemp uutendelijk de beslissing um hem een karkelijke bi-jzetting te geven. Dit gebeurde in ien van de veurnoamse karken van Kopenhoagen. De kark zat helemoale vul en zelf buuten stund luu um de deenker zien leste eere te bewiezen. Veural arme en simpele luu die zien boeken niet iens elezen had kwamen um hem nog ien keer te ziene. Huug oppeleiden woaren dur niej bi-j, met uutzöndering van zien breur Peter, aartsdieken Tryde en een professor die hi-j persoonlijk ekend had, Rasmus Nielsen, Studenten woaren wel vul anwezig.

Peter Christian hield de overdeenking en zei hierin dat zien breur herinnerd mus wön um zien grote doaden veur 't kristelijk geleuf. Nooit had hi-j hiervan offeweken en het was veur hem de absolute woarhejd. hun mus verwondering hebbem veur Kierkegaards wark mar hem tegeliekertied vergeven dat hi-j en 't end van zien levem was goan 'dwoalen van de echte leer'. Dit verwes onnetwiefeld noar ''T Oo'ngblik' en de literaire warken met commentoar op de karke. Vul aanders kan Peter natuurlijk niej zeggen, met zien kark an de iene kaante en zien breur an de aandre kaante.

Noa de deenst. toen de kiste ol bi-jna in 't grad wed neereloat'n nam zien arts Lund nog 't woord. Hi-j was verontwoardigd over 't gedrag van de karke noa 't overlieden van zien patiënt. Hi-j zei: ''Disse keerl, die hier vandage in stijl begroaven wöd, as of hu bi-j de karke heuren, was tiedens zien levem ien van de vurigste tee'ngstaanders van disse zulfde karke. Ik protesteer er drumme tee'ng, zowel in zien is mien ei'ng name, dat men oonze anwezigheid hier beschoowd as 'n deelnemmen an de eredeenst van ''t officiële kristendom'. Hi-j is hier tee'ng zien wil noar toebrach. Ik bun slechs evölgd im dit feit te constateren. Noch hi-j noch ik bun ooit bi-j 'n officiële kristelijke handeling ewes. noadat wi-j hadden inneziene wat dit officiële kristendom inhield.'' Noa disse körte toesproak wed dir 'Bravo' ereupen en zelfs 'föt met de dominees!'. Zo wed Kierkegaard asnog in zien stijl begroaven. (De dokter kreeg hiernoa van de karke een beute van 100 rieksdoalders en mus zien excuus anbieden.)

Op zien grafstiene wed de völ'ngde tekste, uuttekeuzen deur Kierkegaard zelf, annebrach:

'Nog 'n körte tied,<br />
dan he'k ewönnen,<br />
dan is de hele stried<br />
in ien keer verzwönden,<br />
dan kan ik rusten goan<br />
in rozenzoalen<br />
en achter mekaar<br />
met mien Jiezus proaten.'

== Zien Filosofie ==
Völ'ngs Kierkegaard vervremdt de toal oons van de levemde ervoaring anneziene ze een abstract gegevem is. Ok is uut zien wark op te moaken dat hi-j deenken en bestoan as twiej verskillende dingen zut. Kierkegaard vundt noamelijk dat bestoan niej gedacht, maar eleefd mut wön. Dit betekend völ'ngs um niej dat die twiej niets met mekaare te maken hebt. Bestoan giet zelfs zo noow soamen met existentieel deenken, het mut durmet deurregen wên. Kierkegaard gef in dit opzich 'n nejje betekenis en Hegels tarm ''synthese''. Better is het drum misskiene te sprekken van het Deense begrip "Sammensætning". Het ''krachtens het absurde'' kreg hier zien beslog. De woarhejd is 'n soamen-stelling van önverbindboarheden, die desondaanks bunt soamen-esteld. 't Geleuf krachtens het absurde is dan ok de diepse warkelijkhejd en völ'ngs Johannes Silentio hoogse haalbare veur 'n meense. 't Geleuf is echter niet deur 't meense zelf te bewarken. God zelf mut doar as instantie bi-j.

[ - onder constuction - ]

{{Dialekt|sdz}}
