[[Ofbeelding:Stormclouds.jpg|thumb|300px|Onweerswolken]]
Et '''weer''' is de toestaand van 'e [[atmosfeer (astronomie)|atmosfeer]] van een planeet, zoas hoe hiete of kold as et is, hoe nat of dreuge, hoe wiendstille of stormachtig, hoe helder of bewolkt. Op [[Eerde]] speulen de mieste weersaktiviteiten heur of in de onderste laoge van 'e [[dampkring|daampkring]] (de atmosfeer van 'e Eerde), naemelik in 'e [[troposfeer]], krek onder 'e [[stratosfeer]]. Intied dat et weer verwis naor de [[temperetuur|temperatuur]], [[neerslag]] en aandere omstaandigheden van 'e daampkring, gaot et [[klimaot]] over 'e gemiddelde atmosferische omstaandigheden over langere periodes (miestal wodt d'r naor dartig jaor ekeken).

Weer wodt bepaold deur plaeselike verschillen in [[lochtdrok]], [[temperatuur]] en [[vochtigheid]]. Zokke verschillen kunnen et gevolg wezen van de staand van de zunne op een bepaolde plekke, wat per [[briedtegraod]] verschilt. Op meer noordelike briedtegraoden schient de zunne vanuut een legere hoek, dichter bi'j de [[horizon]]. Daordeur wodt de energie van et zunlocht over een groter gebied verspreid en is disse energie zwakker as dichter bi'j de [[evenaar]], waor de zunne meer van bovenof schient en de energie dus op een kleiner gebied ekoncentreerd is. Verschillen in temperatuur brengen op heur beurte verschillen in lochtdrok teweeg.

{{Dia|Dit stok is eschreven in et [[Stellingwarfs]] van de Kop van Overiessel.}}

[[Kategorie:Stellingwarfs artikel]]
[[Kategorie:Weerkunde]]
