Nen '''dreugn''' of '''hartn worst''' (sprek oet: ''hatn wos'') is nen soort worst van [[varken|voarknsvleais]] den at wörd op ehungn um te dreugn. Dreugn worst wörd völle in t [[Nedersaksisch|Neersassiese]] gebeed egetn.

Dreuge wörste wordt völle in t noordn en t oostn emaakt ([[Grunnen (provìnzie)|Grönningn]], [[Freeslaand]], [[Dreante]] en [[Tweante]]). Vuural in t noordn is de vochtigheaid van de locht good um wörste an te dreugn. In bepoalde [[Afrika]]anse laandn is n dreugn worst ook geweeld. Dit keump duurdet de kolonistn van vroger vake dit soort wörste metnömn op de lange zeereaizn, umdet ze lenger good bliewt.

n Smaak kan verskiln per worst, wat ofhaankelik is van de kruudn dee at dr in zitt, en van t recept van n slager. [[Kruudneagel]] wörd nog t meest gebroekt. Juust umdet de inhoold zo slim kan verskiln, beent dr dus de verskilnde soortn hartn worst, zoas de Grönneger of de Freeske dreuge worst, ezw.

In t algemeen is dr wal dudelik oonderscheid tusken Freesken, Grönsen en Dreantsen dreugn worst. Dee eerste beaide beent meender dreuge as n Dreantsn, den at doarumme earder ''Hartn Worst'' eneumd wörd. In n Grönsen worst zit völle kruudneagel in, en n Dreantsen is wat vettiger. n Dreantsn is laandelik nit zo bekeand, en wörd vake lös of in n netjen verkocht. n Freesken worst is vake ereukt, en n Tweantsnn worst is wat grover (met dikke stukke dr in) en pepperiger.<ref>[http://www.slagerswereld.nl/recepten/twentse-droge-worst-(425).html Recept vuur dreuge worst]</ref>

Dreugn worst wörd vake bie t [[beer]]dreenkn egetn, bievuurbeeld op de vriedagnoamiddag noa t woark. Ook wörd t vake met bluks [[keze]] (en nen kladn [[mosterd]]saus) as hepken op verjöardage en zoksoort feestjes an eböadn. n Worst wörd ook wal es ekokt, mear völle leu meant at'e doarduur meender smaak krig.

==Maakn==
Vuur ne riege dreuge wörste is 10 kilo duurreagn voarknsvleais neudig.
Per kilo vleais is dan an kruudn neudig:
:25 gram zoolt
:3 gram vermöaln pepper
:0,5 gram koriander
:1 gram foelie
:0,25 gram starterkultuur
:5 gram eankelvooldige suuker
:0,5 gram natriumascorbinaat
:0,5 gram natriumglutaminaat

t Vleais en de inhoold wörd dan duur mekoar edoan töt n stewig deag van ong. 6-8 groadn Celsius.
Doarnoa wörd t deag of estopt in n good oet espeulde voarknsdoarm, töt wörskes van ong. 300 gram, woernoa at ze of ebeundn wordt as ne rookworst. Hiernoa munn de wörskes 2 deage trekn in ne vochtige ruumte bie ong. 20-25 groadn. As leste wordt ze of ewasked en munn ze 4-7 deage dreugn bie nen temperatuur van 18 groadn, en ne lochtvochtigheaid van 80 perseant.

==Anhalings==
''De volgende anhalings beent umme zat noar de [[Standaard Skriefwieze]]''.

De Dreantse band [[Skik]] hef in [[1995]] n nommer oawer n dreugn worst emaakt:
:''ham, kip of gehakt'' 
:''k heb dr nooit veul om geven'' 
:''maar dr is ien ding'' 
:''woar ik nooit zunder kan leven'' 
:''dreuge worst, dreuge worst'' 
:''k zol nie weetn wat ik zunder mos''

Ook [[Neet Zuuver]] oet [[Eanter]] hef t n moal oawer dreugn worst:
:''Iej bint vuur mie n blik met broene boonn''
:''met van dee kleane stukjes oetgebakn spek''
:''Of nen dreugn worst van achter oet de delle''

==refereansie==
<references/>

{{DEFAULTSORT:Dreuge Worst}}
[[Kattegerie:Tweants artikel]]
[[Kattegerie:Nedersaksische gerechten]]
[[Kattegerie:Worst]]

[[en:Droë wors]]
[[es:Droëwors]]
[[nl:Droge worst]]
