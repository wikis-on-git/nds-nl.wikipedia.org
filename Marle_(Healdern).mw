'''Marle''' is ne [[boerskop]] in de gemeente [[Healdern]] in t [[Neerlaand]]se [[Tweante]]. Skoonwal de gemeente bie Tweante wörd erekkend, heurt Marle van vroger oet an [[Sallaand]]. t Hef ongevear 583 inwonners. 

Dr is ginnen dudeliken kern in Marle, mer wal belangrieke plekken woer at Marle umhen lig, zo as bv.
*''n Haandwiezer'' - n kruuspeunt van de weagn [[Healdern]]-[[Doarle]] en [[Nijverdal]]-[[n Ham]].
*Skole ''De Marliaantjes''
*Buurtgebouw ''De Leemkaamp''
*Kempersbrugge oawer t [[Oaveriessels Kanaal]].

Marle wörd van [[Eeln en Rhaan]] en Healdern of esneden duur de [[Regge]]. Marle ligt ook nog an de gemeentes [[Tweanteraand]] en [[Wierdn]]. In Marle beent de leu völle bie vereniges. Det wörd heufdzakelik edoan in de Leemkaamp. Zo he'j doar de [[voetbal]] zitten (MVV '69), de bejoardengemmestiek, eulderensoos, ne [[bijart]]verenige, de Marlese boernedaansers, countrydaansers, en ne vrouwleuverenige. Wieters zit dr in Marle nog t Plaatselijk Belang.

Alle joaren wörd in Marle um [[Poasken]] evierd det t oawer de 1000 joar besteet, met dinge as de [[autorodeo]], [[motorcross]] en [[trekkertrek]].

==Vervoor==
Marle ligt nit an grote weagen. Al joaren rid dr ne buurtbusse (liene 594), van Nijverdal (oawer Healdern) noar Doarle, en van doaroet noar Doarlseveld of n Ham.

==Oetgoande verbeendiges==
*[http://www.pbmarle.nl/ Plaatselijk Belang Marle]
*[http://www.paasweekendmarle.nl/ Stichting Supporters Marle]

{{Coordinate|NS=52/25/10/N|EW=6/29//E|type=city|region=NL-OV}}

[[Kategorie:Tweants artikel]]
[[Kategorie:Plaatse in Oaveriessel]]
[[Kategorie:Heldern]]

[[nl:Marle (Hellendoorn)]]
