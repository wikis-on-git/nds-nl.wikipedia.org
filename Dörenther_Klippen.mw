[[Bestaand:Doerenther Klippen im Osning.png|right|thumb|Leggige van de Dörenther Klippen (de witte liende leenksboawn) öp ne reliëfkoarte van t [[Münsterlaand]] woaröp ok oare ploatsn an-gefn bint.]]
De '''Dörenther Klippen''' bint ne [[zaandstean]][[rotsformoasie]] laanks de zuudwestkaant van t [[Teutoburger Wold]] in [[Kreis Steinfurt]] in de [[Duutslaand|Pruuske]] [[dailstoat|dealstoat]] [[Noordrhain-Westfele|Nordrien-Westföale]]. t Is roond de 4 kilometer laang en roond de 159 meter boawn [[NAP]]. t Grötste deal hör biej t gemeantegebeed [[Ibbenbüren]], n kleainer deal hör t gemeantegebeed [[Tecklenburg]] an.

Biejzöndre rotsformoasies bint te veenden in t oostzuudeusten - n [[Kaiserstuhl]] - en t westzuudwesten - t [[Hockendes Weib]]. Völle van de nöame van de rotsformoasie bint nömn van lokoale säge - oawerregionoal bekant is t Hockendes Weib vanweage zinne tröagiese [[sage]].

==Geogroafie==
[[Bestaand:Klippenblick.jpg|right|thumb|Oetzich van de klipn of t Münsterlaand in.]]
In öare volle längte goat zee deur twea [[pässe]] hen: in t neurden deur n ''Ibbenbürener Pass'' woar ok n [[B 219]] deurhenne geet en woar t noamgeawende Ibbenbürense stadsdeal [[Dörenthe]] leg; in t zuden goa't deur t ''Bocketal'' woar ok n [[Kreisstraße|K 24]] deurhenne geet en woar t Tecklenburgse stadsdeal [[Brochterbeck]] leg. Ok geet doar t loatste stök n treinboan van de [[Teutoburger Wold-Liende]].

De töt wa 40 meter heuge rötsen bestoat oet [[Osningzaandstean]] oe't [[Kriet]], det roond de 120 miljoon jöare old is. In de noabiejhead he'j n antal kleaine [[steangroove|steangrowen]] woar vreuger t zaandstean as bouwmaterioal wönnen war.

==Netuurbeskermige==
Sinds [[2003]] bint de Dörenther Klippen offiesjeal [[beskermd netuurgebied]], soamen met n stök van t wold der ömmehen. Soamen wörn t n 59 [[ha]] gröt netuurgebied.

Spesefieke aspekten dee beskermd bint, bint de algemiene biotoopkwoaleteait en de völle [[mos|mösse]] en [[körstmösse]] en de beasten dee met disse plänte metkömt. Binnen t beskermd netuurgebied bint mear as 150 verskillende mösse en körstmösse, woarvan 32 deur gangs Prusen beskermd bint. Wieter bint in t gebied meardere [[kwel|kwellen]] en resten van de histeuriese [[Wacholderheaie]]. Wieter breudt n oohoo ok in t gebied, n voggel den ok beskermd is binnen Prusen.

==Toerisme==
[[Bestaand:Hockendes weib.jpg|right|thumb|t ''Hockendes Weib''.]]
De Dörenther Klippen bint lokoal bekant as nen plak veur dagreizen. De meast bekante pläkke bint n ''[[Kaiserstuhl]]'', t ''[[Hockendes Weib]]'' en t oetzich oawer t [[Münsterlaand]].

t Gebruuk van de Dörenther Klippen a'n toeristengebeed vängen a an an n anvang van n 19n joarhönnerd, woarbiej t ''Hockendes Weib'' en t oetzich de'j doarvanof har oawer t ömmelaand de meast bezöchte pläkke warn. Roond disse tied wa't nög verbeude veur bezeuker öm de rötsen te beklimmen. Vanof 1980 het men besleuten det mensekn klimmen könt öp an-weazen pläkke binnen t gebeed.

Doen t beskermde netuurgebied an-moakt wörn het zee beslötten de't too-stoan war öm profesjoneal te klimmen öp de doarveur an-weazen rotswaanden woar ok [[zekerige|zekerigen]] anweazig bint en as [[magnesium]] gebroek wör. Klimmen is ok önprofesjoneal too-stoan öp n ''Kaiserstuhl'' en t ''Hockendes Weib''.

==Oetgoande lienden==
*[http://www.naturschutzinformationen-nrw.de/nsg/de/fachinfo/gebiete/gesamt/ST-023] - Naturschutzgebied Dörenther Klippen (Duuts).
*[http://www.lanuv.nrw.de/veroeffentlichungen/loebf/oekologie/fb_doerenther_klippen_pdf.pdf] - Folder oawer de Dörenther Klippen (Duuts).
{{Coordinate |NS=52/14/37/N |EW=7/42/18.15/E |type=landmark |region=DE-NW}}

[[Kategorie:Tweants artikel]]
[[Kategorie:Noordrien-Westfoaln]]
[[Kategorie:Natuur]]
