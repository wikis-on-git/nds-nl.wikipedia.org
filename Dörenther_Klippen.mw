[[Ofbeelding:Doerenther Klippen im Osning.png|300px|right|thumb|Leggige van de Dörenther Klippen (de witte liende leenksboawn) öp ne reliëfkoarte van t [[Münsterlaand]] woaröp ok oare ploatsn an-gefn bint.]]
De '''Dörenther Klippen''' bint ne [[zaandstean]][[rotsformoasie]] laanks de zuudwestkaant van t [[Teutoburger Wold]] in [[Kreis Steinfurt]] in de [[Duutslaand|Pruuske]] [[dailstoat|deilstoat]] [[Noordrhain-Westfele|Nordrien-Westföale]]. t Is roond de 4 kilometer laang en roond de 159 meter boawn [[NAP]]. t Grötste deil heurt biej t gemeantegebied [[Ibbenbüren]], n kleainer deil heurt t gemeantegebied [[Tecklenburg]] an.

Biejzöndre rotsformoasies bint te veendn in t oostzuudeustn - n [[Kaiserstuhl]] - en t westzuudwestn - t [[Hockendes Weib]]. Völle van de nöame van de rotsformoasie bint nömn van lokoale säge - oawerregionoal bekant is t Hockendes Weib vanweage zinne tröagiese [[sage]].

==Geogroafie==
[[Ofbeelding:Klippenblick.jpg|300px|right|thumb|Oetzich van de klipn of t Münsterlaand in.]]
In öare volle längte goat zee deur twea [[pässe]] hen: in t neurdn deur n ''Ibbenbürener Pass'' woar ok n [[B 219]] deurhenne geet en woar t noamgeawnde Ibbenbürense staddeil [[Dörenthe]] leg; in t zuudn goa't deur t ''Bocketal'' woar ok n [[Kreisstraße|K 24]] deurhenne geet en woar t Tecklenburgse staddeil [[Brochterbeck]] leg. Ok geet döar t löatste stök n treinboan van de [[Teutoburger Wold-Liende]].

De töt wa 40 meter heuge rötsn bestoat oet [[Osningzaandstean]] oe't [[Kriet]], det roond de 120 miljoon jöare old is. In de noabiejhead he'j n antal kleaine [[steangroove|steangroown]] woar vreuger t zaandstean as bouwmaterioal wönnen war.

==Netuurbeskermige==
Sinds [[2003]] bint de Dörenther Klippen offiesjeal [[beskermd netuurgebied]], soamn met n stök van t wold d'r ömmehen. Söamn wörn t n 59 [[ha]] gröt netuurgebied.

Spesefieke aspektn dee beskermd bint de algemiene biotoopkwoaleteait en de völle [[moos|meuse]] en [[körstmösse]] en de beastn dee met disse plänte metkömt. Binn t beskermd netuurgebied bint mear as 150 verskilnde meuse en körstmösse, woarvan 32 deur gangs Pruusn beskermd bint. Vearder bint in t gebied meardre [[kwel|kweln]] en restn van de histeuriese [[Wacholderheaie]]. Veardr breudt n oohoo ok in t gebied, n voggel den ok beskermd is binn Pruusn.

==Toerisme==
[[Ofbeelding:Hockendes weib.jpg|300px|right|thumb|t ''Hockendes Weib''.]]
De Dörenther Klippen bint lokoal bekant as nen plak veur dagreizn. De meast bekante pläkke bint n ''Kaiserstuhl]], t ''Hockendes Weib'' en t oetzich oawer t Münsterlaand.

t Gebruuk van de Dörenther Klippen a'n toeristngebied vängn a an an n anvang van n 19n joarhönnerd, woarbiej t ''Hockendes Weib'' en t oetzich de'j doarvanof har oawer t ömmelaand de meast bezöchte pläkke warn. Roond disse tied wa't nög verbeude veur bezeuker öm de rötsn te beklimn. Vanof 1980 het men besleutn det menskn klimn könt öp an-weazn pläkke binn t gebied.

Toon de beskermde netuurgebied an-möakt wörre het zee beslötn de't too-stoan war öm profesjoneal te klimn öp de doarveur an-weazn rotswaandn woar ok [[zekerige|zekerign]] anweazig bint en as [[magnesium]] gebroek wör. Klimn is ok önprofesjoneal too-stoan öp n ''Kaiserstuhl'' en t ''Hockendes Weib''.

==Oetgoande liendn==
*[http://www.naturschutzinformationen-nrw.de/nsg/de/fachinfo/gebiete/gesamt/ST-023] - Naturschutzgebied Dörenther Klippen (Duuts).
*[http://www.lanuv.nrw.de/veroeffentlichungen/loebf/oekologie/fb_doerenther_klippen_pdf.pdf] - Folder oawer de Dörenther Klippen (Duuts).
{{Coordinate|NS=52.25|EW=7.70|type=city|region=DE}}
