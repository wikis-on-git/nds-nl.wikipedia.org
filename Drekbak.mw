[[Ofbeelding:Park trashcan.jpg|thumb|250px|Een drekbak in 't park]]
[[Ofbeelding:Kliko.JPG|thumb|250px|Kliko (de grote ofvalbak veur buten)]]
Een '''drekbak''' is een bak veur 't verzamelen van ofval, zoas pepier, plastic, karton, [[greunte]] en gao zo mar deur. Een drekbak kan verschillende grotes hemmen, je hemmen ze in 't klein veur bieveurbeeld op 't [[ketoor]] of in de [[badkamer]] (een ''prullebak''), middelmaotjes veur in de [[woenkamer]] en grote drekbakken veur buten um al 't huusvuul in te verzamelen, één veur greunte, fruit en tuunofval (gft) en één veur resofval. As disse grote drekbakken vol zitten dan mu-j ze langes de straote zetten en dan koemen ze van de gemeente um de weke of um de twee weken langes um 't lege te maken.

Oek buten he-j vake drekbakken staon in bieveurbeeld de darpsstraote of [[binnenstad (algemain)|binnenstad]], in 't [[park]] of argens aanders. Disse drekbakken wonnen meestentieds emaak van [[metaal]] of kunsstof.

Bie een vuulstortplekke of in 't centrum he-j verschillende soorten van dit soort ofvalbakken staon, bieveurbeeld veur [[glas]], [[pepier]] en oud [[kleren|grei]].

Veur chemisch ofval ku-j 't spul in de ''chemobox'' kwakken.

== [[Nedersaksisch]] ==
* [[Stellingwarfs]]: ''ofvalbak''
* [[Tweants]]:
**''askenemmer'' ([[Riesn]], oolderwets, mear wal es as gein gebroekt)
** ''ofvalemmer''
** ''ofvalbak''
** ''smearbak''
** ''grieze/greune tonne'' (kliko, vake ook of ekortt tot ''n griezn'' of ''n greunn'')
** ''otto''
* [[Veluws]]:
** ''ofvalbak''
** ''troepbak''
** ''drekbak''
** ''vullesbak''
** ''bak''

== Trivia ==
* 't [[Westlaauwers Frais|Friese]] woord veur een drekbak is ''jiskefet'', dit was oek de titel van een tillevisiepregremma.

[[Kategorie:West-Veluws artikel]]
[[Kategorie:Huusraod]]
