'''Mainbarrug''' (of: Mainbarg) (Nederlaans: Mariënberg), is 'n klein dörp in de gemiente [[Hardenbarg (gemiente)|Haddenbarrug]] in de Nederlaanse pervinsie [[Overiessel]]. 't Is eleeng an de linkeroever van de Overiesselsen Vechte tussen Haddenbarrug en Ommen. De oorspronk van 't dörp lig in de 14e eeuwe doe de ''Broeders des gemeenen levens'' uut 't klooster bi'j [[Sibculo]] de "Hut Mariaborch" boowden. Disse hutte vörmden de basis veur hun wark in de vennegebieden die doe ten oosten van 't hudige dörp laang.

==Verkeer en vervoer==
An de zuudkaante van de karn lig stasjon Mainbarrug. Dit stasjon is eboowd deur de NOLS, die ok de lienen naor dit stasjon vanof (stasjon) Zwolle, (stasjon) Emmen (anvanklijk (stasjon) Stadskenaal) en (stasjon) Almeloo hef an-eleg. 't Stasjonsgeboow werd ontwörpen deur Eduard Cuypers, die bi'j de boow van de lienen van disse maoschappi'je de stasjons- en haltegeboowen ontwörpen hef, en geliektiedig geboowd met de stasjons van [[Gramsbargen|Grambarge]], Haddenbarrug en stasjon [[Banthum]] in 1903. Vanof 't NS-stasjon redt ienmaol per uur per richting de stoptrein Zwolle - Emmen. De stoptrein naor Almeloo redt ooverdag elk halfuur.
Mainbarrug lig dichte bi'j de N36 (Twentseweg) en 't kenaal Almeloo-De Haandrik.

==Dörpsleven==
===Veurzienings===
't Dörp, met 'n inwonerantal van 680, telt twee gereformeerd-vri'jemaakten schoelen veur 't basisonderwies: De Regenboog veur regulier onderwies en De Wissel veur spesjaal onderwies.
Mainbarryg hef 'n voetbalverieniging: VV Mariënberg enaamd en gymnastiekverieniging Mabeco. 't Voetbalveld en de gymzaol staot allebeide in Beerzerveld. Der is 'n Gereformeerden Kaarke (PKN), de Sionskerk enaamd, en 'n Gereformeerd-vri'jemaakten Kaarke in 't dörp, waoruut in 2004 deur 'n karkscheuring 'n gemiente van de Gereformeerde Kaarken (hersteld) is ontstaone. 

Ok 't toerisme is van belang, zo is der an de oostkaante van 't dörp 'n kamping, de Pallegarste. Langes 't dörp löp de LF 16 Vechtdalroute.

{{Dialekt|sdz}}

[[fr:Mariënberg]]
[[nl:Mariënberg]]
