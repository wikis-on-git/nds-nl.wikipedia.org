'''Mainbarg''' ([[Nederlaans]]: ''Mariënberg''), is 'n klean dörpie in de gemiente [[Hardenbarg (gemiente)|Hanbarg]] in de Nederlaanse pervinsie [[Overiessel]]. 't Lig an de linkeroever van de [[Overiesselse Vechte]] tussen Hanbarg en [[Ommen]]. De oorspronk van 't dörpie begunt op de 14e eewe toe de ''Broeders des gemeenen levens'' uut 't klooster bi'j [[Sibculo]] de "[[Hut Mariaborch]]" bouwden. Disse hutte deun as basis veur heur wark in de vennegebieden die toe ten oosten van 't hudige dörpie laang.

==Verkeer en vervoer==
An de zuudkaante van de karne lig [[stasjon Mainbarg]]. Dit stasjon is ebouwd deur de NOLS, die ok de lienden naor dit stasjon vanof (stasjon) [[Zwolle]], (stasjon) [[Emmen]] (vrogger (stasjon) [[Stadskenaal]]) en (stasjon) [[Almelo]] hef an-eleg. 't Stasjonsgeboow wörden ontwörpen deur [[Eduard Cuypers]], die bi'j de bouw van de lienden van disse maschappi'je de stasjons- en haltegebouwen ontwörpen hef, en geliektiedig ebouwd met de stasjons van [[Gramsbargen|Grambarge]], Hanbarg en stasjon [[Banthum]] in 1903. Vanof 't NS-stasjon red ienmaol de uur de richting de stoptrein Zwolle - Emmen. De stoptrein naor Almeloo red oaverdag de halfuur.
Mainbarg lig kört bi'j de N36 (Twentseweg) en 't kenaal Almeloo-De Haandrik.

==Dörpsleevn==
===Veurzienings===
't Dörp, met 'n inwonerantal van 680, hef tweeë griffermeerd-vri'jemaakten schoelen veur 't basisonderwies: De Regenboog veur regulier onderwies en De Wissel veur spesjaal onderwies.
Mainbarg hef 'n voetbalverieniging: [[VV Mariënberg]] ehieten en gymnastiekverieniging [[Mabeco]]. 't Voetbalveld en de gymzaale staot alderbeiden op [[Beerzerveld]]. Der is 'n Griffermeerden Karke (PKN), de [[Sionskarke]] ehieten, en 'n Griffermeerd-vri'jemaakten Karke op 't dörp, waoruut op 2004 deur 'n karkscheuring 'n gemiente van de Griffermeerde Karken (hersteld) is ontstaone. 

Ok 't toerisme is van blangriek, zo is der an de oostkaante van 't dörpie 'n kaamping, de Pallegarste. Langes 't dörpie löp de LF 16 [[Vechtdalroute]].

{{Dialekt|sdz}}
[[Kategorie:Hardenbarg]]
[[Kategorie:Plaatse in Oaveriessel]]
[[Kategorie:Sallaand]]
