'''Mainbarg''' ([[Nederlaans]]: ''Mariënberg''), is 'n klean dörpie in de gemiente [[Hardenbarg (gemiente)|n Arnbarg]] in de Nederlaanse pervinsie [[Overiessel]]. 't Lig an n linkeroever van de [[Overiesselse Vechte]] tussen n Arnbarg en [[Ommen]]. De oorspronk van 't dörpie begunt op de 14e eewe toe de ''Broeders des gemeenen levens'' uut 't klooster bi-j [[Sibculo]] de "[[Hut Mariaborch]]" bouwden. Disse hutte deun as basis veur eur wark in de vennegebieden den toe de oosten van 't hudige dörpie lagen.

==Verkeer en vervoer==
An n zuudkaante van de karne lig [[stasjon Mainbarg]]. Dit stasjon is ebouwd deur de NOLS, die ok de lienden noar dit stasjon vanof (stasjon) [[Zwolle]], (stasjon) [[Emmen]] (vrogger (stasjon) [[Stadskenaal]]) en (stasjon) [[Almelo]] hef an-elegt. 't Stasjonsgeboow wörden ontwörpen deur [[Eduard Cuypers]], den bi-j de bouw van de lienden van disse maatschappi-je de stasjons- en haltegebouwen ontwörpen hef, en geliektiedig ebouwd met de stasjons van [[Gramsbargen|Grambarge]], n Arnbarg en stasjon [[Banthum]] in 1903. Vanof 't NS-stasjon red ienmoal de uur de richting n stoptrein Zwolle - Emmen. N stoptrein noar Almelo red oaverdag de halfuur.
Mainbarg lig kört bi-j de N36 (Twentseweg) en 't knaal Almelo-De Haandrik.

==Dorpsleven==
===Veurzienings===
't Dörpie, met um n' noabi-j 680 inwoners, hef tweeë griffermeerd-vri-jemaakten schoelen veur 't basisonderwies: De Regenboog veur regulier onderwies en De Wissel veur spesjaal onderwies.
Mainbarg hef 'n voetbalverieniging: [[VV Mariënberg]] ehieten en gymnastiekverieniging [[Mabeco]]. 't Voetbalveld en de gymzale stoat alderbeiden op [[Beerzerveld]]. Der is 'n Griffermeerden Karke (PKN), de [[Sionskarke]] ehieten, en 'n Griffermeerd-vri'jemaakten Karke op 't dörp, waoruut op 2004 deur 'n karkscheuring 'n gemiente van de Griffermeerde Karken (hersteld) is ontstaone. 

Ok 't toerisme is van blangriek, zo is der an de oostkaante van 't dörpie 'n kaamping, de Pallegarste. Langes 't dörpie löp de LF 16 [[Vechtdalroute]].

{{Dialekt|sdz}}
[[Kategorie:Hardenbarg]]
[[Kategorie:Plaatse in Oaveriessel]]
[[Kategorie:Sallaand]]
