[[Ofbeelding:1024px-Helsinki_July_2013-27a.jpg|thumb|right|200px|De katedråle van Helsinki, nen grouten turistentrekker]]
'''Helsinki''' (up syn [[Zweeds|sweydsk]] en ölder [[neadersassisk]] ouk '''Helsingfors''') is de höyvdstad van [[Finlaand|Finland]]. Der woanet 656.229 lüde in de binnenstad. Med de vöärstäden der by kümt et inwoanertal up 1.268.296. Dårmed is et med afstand de grötste stad van Finland en et vöärnaamste centrum vöär politik, underwys, geldsaken, kultuur en undersöök. Helsingfors ligt 179 kilometer van de tweyde-grötste stad [[Tampere]], 80 kilometer van [[Tallinn]] (de höyvdstad van [[Estland]]), 400 km up et ousten van [[Stockholm]] in [[Sweyden]] en 300 km westelik van [[Suntpetersburg]] in [[Rusland]]. Med disse dree läste städen hevt Helsinki van oldsher nauwe banden.

De vöärstäden [[Espoo]], [[Vantaa]] en [[Kauniainen]] en noch wat andere forensenstäden maket de Gröttere Metropole Helsinki, med en inwoanertal van by mekander 1,5 miljoon lüde. Et is Finlands eanigste metropole, de noordelikste metropole van de wearld med meyr as en miljoon inwoaners en de noordelikste höyvdstad van de EU. Nå Stockholm en Oslo is Helsinki de grötste gemeynde in [[Skandinavie]]. Binnen de stad geldet beide [[fins|finsk]] en sweydsk as officiäle språken. 

De stad is internationaal te besöken oaver de internatinale vluchthaven [[Helsinki Airport]] in de nåbürige stad Vantaa, med lyndeensten når vöäle bestemmingen binnen Europa en Asie.

Helsinki was de Wearld-Unwarpershöyvdstad van [[2012]], gastheyr vöär de [[Olympiske Summerspöllen]] van [[1952]] en de organisator van et 52. Eurovisy Songfestival van 2007. Et steyt te book med de höygste städelike leavensstandaard in de wearld. In [[2011]] satten et [[Groutbrittannie|britske]] blad ''[[Monocle]]'' Helsinki boaven de lyste van leavbårste städen.

==Namenherkumst==
Volgens ne teory uut de 17. eyw kümmen sweydske kolonisten vanuut [[Hälsingland]] in centraal Sweyden an up de küststreaken van Finland, up de steade wat nu bekend steyt as de [[Vantaarivyr]]. See nöömden et Hensingå ("Helsingerivyr"), wåruut de namen Helsingedorp en ne lyknamige karke in de 14. eyw untstünden. Disse teory is ümstreyden, ümdat uut dialektundersöök blikt at de kolonisten uut de streake rund Uppland kümmen, en dat had en andere name upeleyverd. Anderen meynet at de name is afleided van et sweydske ''helsing'', nen olden form van et woord 'hals', wat verwist når et nauwe deyl van de rivyr. Andere skandinaviske städen in vergelykbåre landskappen hebbet vergelykbåre namen, sou as [[Hensingør]] in [[Dänemarken]] en [[Helsingborg]] in Sweyden.

Do as de neadersetting [[Forsby]] stichted wör in [[1548]], kreag et de name ''Helsinge fors'', wat "Helsinge ströym" bedüdet. Dee name slüt up de Vanhankaupunginkoski-ströymversnellingen by de brunne van de rivyr. Vandåruut untwikkelden sik de name Helsinge of Helsing, wat verfinsked wör töt Helsinki.

De finske oaverheid en finske kranten gebruked de name Helsinki al seyd [[1819]], do as de finske senaat verhüüsden vanuut [[Turku]], de vöärige höyvdstad van Finland.

The decrees issued in Helsinki were dated with Helsinki as the place of issue. This is how the form Helsinki came to be used in written Finnish.[20] As part of the Grand Duchy of Finland in the Russian Empire, Helsinki was known as Gelsingfors (Гельсингфорс) in Russian.

Inwoaners van Helsinki nömet de stad vake ''Stadi'' (van et sweydkse ''stad'') of ''Hesa'' (ne afkörting van Helsinki). In et [[Noordsamisk]] heat de stad ''Helsset''.

[[Kategorie: Tweants artikel]]
[[Kategorie: Finlaand]]
