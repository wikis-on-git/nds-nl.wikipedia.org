'''Eel-Potterwold''' (''Poaterwool, Pôtjerwôlde'') is n stee in t Nederlaandse pervìnzie [[Drenthe|t Drìnt]], gemainte [[Tynaorl (gemiente)|Tinoarlo]]. n Leuts paart van t dörp ligt laangs de Meerweg en ligt in prevìnzie [[Grunnen]], gemainte [[Hoaren (gemainte)|Hoaren]]. t Antel inwoners op 1 jannewoari [[2006]]: 10.744.

==t Dörp==
De dörpen [[Eel]] en [[Potterwold]] binnen in run van t twintegste eeuw an mekoar gruid. Op de ploatsnoamborden wordt den ok de noam ''Eelde-Paterswolde'' vermeld.
Potterwold vörmt t noordelke paart van t twailengsdurp. Dörp is veural bekend van t Potterwoldsemeer;

Eel vörmt t zudelke paart van t twailengsdurp, en is veural bekend van t Bloemencorso en de lochthoaven.
Veul van de Stadjers holden van t stee, umdat t dichtbie [[Grunnen]] in de buurt ligt, n parkachtige uutstroalen het en deur de rekreoatsiegebieden om t ''Potterwoldermeer'' en t ''Fraise Veen'' hìn. Ook de laandgouder ''De Braak'' (mit doolhöf) en ''Vennebroek'' binnen laifkoost bie rekreanten.

==Verleden==
Potterwold war in middeleeuwen bosriek wèst (doarum heet t Potter'''wold''') en het nimmer an n klooster touheurd. De Grunneger kloosters bezaten volgens de bewoard bleven rekenens gain laand in dij streek. Der is n börgemeesterfemilie Potter bekend, en de Pottersvoorde, de Potterskamnade en Pottershoogeland in dizze omgeven worren mit hom in verbaand bracht.
Eel war paart van t olde dingspel [[Noordenveld]]. De oldeste vermelden is vonden in n oorkonde uut 1139, woarin t stee as ''Elde'' vermeld wordt. t Is zeker dat der veur 1139 ok aal goundend woonden op dit stee, moar tot wenneer tou dit terug gaait is nait dudelk. n Grafheuvel en veenwierden wiezen sowiso in richten van vruigere bewonen.

Eel-Potterwold war vruiger n aigen gemainte, moar dizzertieds is t paart van [[Tynaorl (gemiente)|Tinoarlo]], woarin ok de stees [[Zuudloarn]], [[Midloarn]], [[Vreis|Vrais]], [[Tynaorl|Tinoarlo]], [[Yde|Ide]], [[Zeijen|Zain]], [[De Groeve|de Grouve]], [[Donderen|Döndern]], [[Zeegse|Zaigse]], [[Zuudloarderveen]], [[Eelderwold]], [[de Punt]], [[Bunne]], [[Bunnerveen]], [[Toarl]], [[Winde]], en [[Oldemeuln]] liggen.

==Overg==
[[Ofbeelding:Landgoed Vennebroek.JPG|thumb|right|250px|Landgoed Vennebroek]]
Der binnen gounend van Eel-Potterwold dij bekend binnen: [[Jan Pelleboer]] (tot zien dood in 1992), [[Kuno van Dijk]], [[Jacques d%27Ancona]], [[Pieter Hofstra]] en [[Albert Jan Maat]].

In t noabie umgeven van t stee liggen veel gebieden dij aigendum binnen van Natuurmonumìnten. Zo as t Fraise Veen, Vennebroek, De Braak, Peizermaden, Elsburger Onland, Kluivingsbos, De Dunen, Polder t Oosterlaand en Polder Lappenvoort.

Even tin zuden van t dörp ligt de lochthoaven Groningen Airport Eelde, de grootste lochthoaven van [[Noord Nederlaand]] mit personenvluchten.

{{dia|Schreven in t [[Noordenvelds]] in de Grunnegse schriefwieze}}

[[nl:Paterswolde]]
[[en:Paterswolde]]
[[fr:Eelde]]
[[de:Eelde]]
[[Kattegerie:Grunnegs_artikel]]
[[Kattegerie:Plaots in Drenthe]]
