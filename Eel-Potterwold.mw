'''Eel-Potterwold''' is n stee in t Neerlaandse pervinsie [[t Drìnt]], gemeente [[Tynaarlo]]. n Leuts paart van t stee ligt langs de Meerweg, en ligt in pervincie [[Grunnen]], gemeente [[Haren]]. t Antal inwoners op 1 jannewoari 2006: 10.744.

De durpen Eel en Potterwold binnen in loop van t twintegste eeuw an mekoar gruid. Op de ploatsnoamborden wordt dan ok de noam Eelde-Paterswolde vermeld.
Potterwold vurmt t noordeleke deel van t twailingstee. Durp is veural bekend van t Potterwoldermeer;
Eel vurmt t zuudelek deel van t twailingstee, en is veural bekend van t Bloemencorso.
Veel van de stadjers holden van t stee, umdat t vlakbie [[Grunnen]] ligt, n parkachtige uutstraolen het en vanwege de recreaotiegebieden rond t Potterwoldermeer en t ''Fraise Veen''. Ook de laandgoudern ''De Braak'' (met doolhuf) en ''Vennebroek'' binnen liefd bie recreanten.



Potterwold war in middeleeuwen bosriek wèst (doarum heet t Potterwold) en het nimmer an n klooster toubeheurd. De Grunneger kloosters bezaten volgens de bewoard bleven rekenens gain laand in die streek. Der is n burgemeesterfamilie Potter bekend, en de Pottersvoorde, de potterskamnade en Pottershoogeland in dizze omgeving worren mit heur in verbaand bracht.
Eel war paart van t olde dingspel [[Noordenveld]]. De oldeste vermelding is vonden in n oorkonde uut 1139, woarin t stee as Elde vermeld wordt. t Is zeker dat der veur 1139 ok aal goundend woonden in dizze stee, moar tot wenneer dit terug gaait is nait dudelijk. n Graafheuvel en Veenwierden wiezen zoiezo in richting van vruigere bewoning.



Der binnen gounend mìnsen van Eel-Potterwold dij bekend binnen: [[Jan Pelleboer]] (tot zijn dood in 1992), [[Kuno van Dijk]], [[Jacques d%27Ancona]], [[Pieter Hofstra]] en [[Albert Jan Maat]].

In t noabiee umgeven van t stee liggen veel gebieden dij aigendum binnen van Natuurmonumenten. Zo as t Fraise Veen, Vennebroek, De Braak, Peizermaden, Elsburger Onland], Kluivingsbos, De Dunen, Polder tt Oosterlaand en Polder Lappenvoort.

En tuurlijk is der ook nog luchthoaven Groningen Airport Eelde.



[[en:Eel-Potterwold]]


[[pt:Eel-Potterwold]]
