'''Eel-Potterwold''' (''Poaterwool, Pôtjewôlde'') is n stee in t Nederlaandse prevìnzie [[Drenthe|t Drìnt]], gemainte [[Tynaorl|Tinoarlo]]. n Leuts paart van t durp ligt langs de Meerweg, en ligt in prevìnzie [[Grunnen]], gemainte [[Hoaren (gemainte)|Hoaren]]. t Antal inwoners op 1 jannewoari 2006: 10.744.


==t Durp==
De durpen Eel en Potterwold binnen in loop van t twintegste eeuw an mekoar gruid. Op de ploatsnoamborden wordt dan ok de noam Eelde-Paterswolde vermeld.
Potterwold vurmt t noordeleke deel van t twailingsdurp. Durp is veural bekend van t Potterwoldermeer;

Eel vurmt t zudelk deel van t twailingsdurp, en is veural bekend van t Bloemencorso.
Veel van de stadjers holden van t stee, umdat t vlakbie [[Grunnen]] ligt, n parkachtige uutstraolen het en vanwege de rekreaotiegebieden rond t ''Potterwoldermeer'' en t ''Fraise Veen''. Ook de laandgoudern ''De Braak'' (mit doolhuf) en ''Vennebroek'' binnen laifkoost bie rekreanten.


==Verleden==
Potterwold war in middeleeuwen bosriek wèst (doarum heet t Potterwold) en het nimmer an n klooster toubeheurd. De Grunneger kloosters bezaten volgens de bewoard bleven rekenens gain laand in die streek. Der is n burgemeesterfemilie Potter bekend, en de Pottersvoorde, de Potterskamnade en Pottershoogeland in dizze omgeving worren mit heur in verbaand bracht.
Eel war paart van t olde dingspel [[Noordenveld]]. De oldeste vermelding is vonden in n oorkonde uut 1139, woarin t stee as ''Elde'' vermeld wordt. t Is zeker dat der veur 1139 ok aal goundend woonden in dizze stee, moar tot wenneer dit terug gaait is nait dudelek. n Grafheuvel en veenwierden wiezen zoiezo in richting van vruigere bewoning.

Eel-Potterwold war vroeger n aigen gemainte, moar dizzertied is t paart van [[Tynaorl|Tinoarlo]], woarin ok de stees Zuudloarn, Midloarn, [[Vrees|Vrais]], Tinoarlo, Yde, Zeijen, de Groeve, Dondern, Zeegse, Zuudloarderveen, Eelderwolde, de Punt, Bunne, Bunnerveen, Toarl, Winde, en Oldemolen liggen.


==Overeg==
[[Ofbeelding:Landgoed Vennebroek.JPG|thumb|right|250px|Landgoed Vennebroek]]
Der binnen gounend mìnsen van Eel-Potterwold dij bekend binnen: [[Jan Pelleboer]] (tot zien dood in 1992), [[Kuno van Dijk]], [[Jacques d%27Ancona]], [[Pieter Hofstra]] en [[Albert Jan Maat]].


In t noabiee umgeven van t stee liggen veel gebieden dij aigendum binnen van Natuurmonumenten. Zo as t Fraise Veen, Vennebroek, De Braak, Peizermaden, Elsburger Onland, Kluivingsbos, De Dunen, Polder t Oosterlaand en Polder Lappenvoort.

En tuurlijk is der ok nog luchthoaven Groningen Airport Eelde.



[[pt:Eel-Potterwold]]
[[Kattegerie:Grunnegs_artikel]]
