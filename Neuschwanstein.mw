[[Ofbeelding:Neuschwanstein Castle LOC print.jpg|right|250px|thumb|Slöt Neuschwanstein]]
[[Ofbeelding:Neuschwanstein Thronsaal.jpg|right|250px|thumb|Troonsoal van Neuschwanstein]]
[[Ofbeelding:Forggensee.JPG|right|250px|thumb|Neuschwanstein en Hohenschwangau vanof de westoever van de Forggensee]]

Slöt '''Neuschwanstein''' (''Nijswoanstain'') in [[Bayern]] is n sprookjeskestail in [[Allgäu]] bie [[Füssen]] en [[Hohenschwangau]], baauwd in opdracht van (de loater [[krankzinnig|krankzinneg]] verkloarde) keuneng [[Lodewijk II van Beieren|Ludwiek II van Bayern]]. t Is t vernuimdste baauwsel van Ludwiek II en ain van de vernuimdste toeristische attraksies van Bayern. t Kestail is nuimd noar Schwan, n [[swoan]] dus. Swoanen waren de laiflengsdaaiern van de keuneng; van zien nicht [[Elisabeth van Oostenrijk-Hongarije|Elisabeth]] (Sissi) kreeg hai n grode [[porselein|pastelaainen]] swoan kado dij in t kestail stait.

t Kestail is noeit hailmoal ôfbaauwd, omdat Ludwiek II t der tou deed veurdat t ôf was en de baauw suntdes is stillègd. t Kasteel dat veurzain is van de nijmoodste snufjes (o.a. waarm woater in de keukens), kostte n fertuun. t Stait vol mit schiere [[Neogotiek|neogotische]] meubels en op de walen binnen [[fresco]]'s aanbrocht, van mythen en sagen (biev. [[Lohengrin]]). 
In dit kestail wuir de keuneng ôfzet dou de Bayerse regeern hom gek verklaren leut. t Prachteg parade-bèrre is enkeld n poar moal bruukt. In de troonsoal is noeit n troon kommen; messchien is dit wel de tragedie van de vôrst. Op t gewelf van de [[absis]] in de troonzoal stoan keunengen en kaaizers dij haileg verkloard binnen; hai hoopde der zölf oeit tuzzen te stoan kennen.

Drij moand noa zien dood wuir t kestail opend veur toeristen, en sunddes is dit kestail n Europese top-attraksie. Toeristen (woaronder veul Jappaner) kennen lopends noar boven of (zo as de keuneng) zoch vouern lôten deur peerd en woagen. Tuzzen de baargen is wat hoger de bekende Marienbrücke baauwd deur keuneng [[Macimilian van Bayern|Maximilian]]; vanôf dit baauwwaark het man n schier zicht op t kastail.

Loater is t kestail van [[Walt Disney|Disney]] in [[Disneyland Parijs|Parijs]] baseerd op Neuschwanstein.

t Stadke Füssen en Neuschwanstein binnen t ìnde van de [[Romantische Strasse]] dij deur t westen van Bayern lopt. 

Andere kestailen van Ludwiek II binnen:
* t Noaberske [[Hohenschwangau (slöt)|Hohenschwangau]]
* t [[Slöt Linderhoof]] dat n poar km wiedervot licht
* t [[Slöt Herrenchiemsee]] aan de [[Chiemsee]]

== Boetende hìnwiezen ==
*[http://www.neuschwanstein.de/ Offisjele webstee van Slöt Neuschwanstein (Duuts- en Engelstoaleg)]
{{Link FA|ka}}

[[Kattegerie:Grunnegs artikel]]
[[Kattegerie:Kasteel]]

[[ar:قصر نويشفانشتاين]]
[[ast:Neuschwanstein]]
[[bg:Нойшванщайн]]
[[bs:Neuschwanstein]]
[[cs:Neuschwanstein]]
[[da:Neuschwanstein]]
[[de:Schloss Neuschwanstein]]
[[en:Neuschwanstein Castle]]
[[eo:Neuschwanstein]]
[[es:Neuschwanstein]]
[[et:Neuschwansteini loss]]
[[eu:Neuschwansteingo gaztelua]]
[[fa:نوی‌شوان‌شتین]]
[[fi:Neuschwanstein]]
[[fr:Château de Neuschwanstein]]
[[he:טירת נוישוונשטיין]]
[[hr:Dvorac Neuschwanstein]]
[[hu:Neuschwanstein]]
[[id:Kastil Neuschwanstein]]
[[it:Castello di Neuschwanstein]]
[[ja:ノイシュヴァンシュタイン城]]
[[ka:ნოიშვანშტაინის სასახლე]]
[[ko:노이슈반슈타인 성]]
[[lt:Noišvanšteinas]]
[[mk:Нојшванштајн]]
[[mr:नॉयश्वानस्टाइन]]
[[nl:Slot Neuschwanstein]]
[[nn:Neuschwanstein]]
[[no:Neuschwanstein]]
[[pl:Neuschwanstein]]
[[pt:Castelo de Neuschwanstein]]
[[ro:Neuschwanstein]]
[[ru:Замок Нойшванштайн]]
[[simple:Neuschwanstein Castle]]
[[sk:Neuschwanstein]]
[[sl:Neuschwanstein]]
[[sr:Нојшванштајн]]
[[sv:Neuschwanstein]]
[[th:นอยชวานชไตน์]]
[[tr:Neuschwanstein]]
[[uk:Нойшванштайн]]
[[ur:نیوشوانسٹائن]]
[[vi:Lâu đài Neuschwanstein]]
[[zh:新天鹅堡]]
[[zh-min-nan:Neuschwanstein Siâⁿ-pó]]
