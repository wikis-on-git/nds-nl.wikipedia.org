De '''spelling van de ao of oa''' in 't [[Nedersaksisch]] kan verschillen per streek of per [[streektaalorgenisasie]]. 't Verschil in [[spelling]] kan oek liggen an de veurkeur van de persoon dee de tekse opstelt, hij of zee wil zien eigen meschien dan neet houwen an de spellingsrichlienen dee de streektaalorgenisasies veur-esteld hemmen of ze kennen 't gewoon neet.

De [[Westfeels|Westfaolse]] ''ao'' of ''oa'' klink as een lang-erekken ''o'' mit daorachter een soort -e-klanke: ''daor gaon wie'' [dòër gòën wiej]. De Grunningse ''oa'' wordt meer uut-espreuken as de ''oo'' en geet een bietjen op de ''oe'' an: ''doar goan wie'' [door gonwie]. Hier ku-j dus ech een verschil tussen de twee klanken zien.

Hieronder steet een overzichte waor as de streektaalorgenisasies de ''ao'' en ''oa'' veurschrieven:

{| {{Prettytable}}
! Ao
! Oa
|-
|[[Achterhooks]]
|[[Grunnegs|Grunnings]]
|-
|[[Drèents]]
|[[Tweants|Twents]]
|-
|[[Sallaans]]
|
|-
|[[Stellingwarfs]]
|
|-
|[[Urkers]]
|
|-
|[[Veluws]]
|
|}

Zoa-j hierboven zien zo-j op de [[Veluwe]] en in de [[Achterhoek]] en gao zo mar deur een ''ao'' mutten schrieven, mar vake gebeurt dat neet, meensen gebruken dan de ''oa'' of heel iets aanders.

't Enigste bekende spellingssysteem dat gien ''ao'' mar oek gien ''oa'' gebruukt is de [[Vosbergenschriefwiese]], in disse spelling gebruken ze de [[å]].

Sommigen spellingssystemen gebruken veur de Nederlaanse ''aa'' (bieveurbeeld: ''haar'') wel de ''ao'' (''haor'') mar neet veur de ''oo'' (bieveurbeeld: ''over'') dat wonnen dan weer eschreven mit een ''oa'': ''oaver'', dit doon ze onder aandere umdat weer aandere Nedersaksische dialekken gewoon ''over'' zegen.

[[Kattegerie:West-Veluws_artikel]]
[[Kattegerie:Nedersaksisch]]
