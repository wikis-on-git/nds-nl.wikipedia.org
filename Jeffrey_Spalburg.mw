'''Jeffrey Spalburg''' is nen [[akteur]], [[skriewer]], [[komediant]] en [[muzikaant]] oet [[Hengel]] in [[Tweante]]. Hee woont rechtevoort in [[Amsterdam]].

Spalburg studeern an de toneelskole van [[Utrecht]]. Hee wör vaste programmaskriewer vuur [[Jörgen Raymann]] en was zelf ook te zeen as Paramaribo Papi in Raymann zin programma ''Raymann is laat''. Wieders helpet hee völle in Amsterdam met verskeaidene komedieshows as presentator, of as [[stand-up comedian]].

 Hee hef twee eegne komiese theatershows oonder n oarm (''Brommers Kiek'n'' en ''Spiekerboks'') en is in 2013 gangs met zin doarde programma ''Thuus''. Spalburg mag gearne muziekmaakn en dan vuural [[hiphop]]. Hee hef n antal joar ervaring as MC en met eegne raps. Eand [[2012]] köm van zin theatershow zinne single ''Hengelo-o-o'' oet, n [[reggae]]nommer oawer zinne jeugnd in Tweante.

Zinne shows kriegnt gode reaksies. Hee dut völle toern in Neerlaand, mer ook in [[Suriname]] en [[Kurasou]].

[[Kattegerie: Tweants artikel]]
[[Kattegerie: Tukker]]
[[Kattegerie: ]]
