{{Zie dv|Of zöch ie de Achterhoekse muzikaant [[Hans Keuper]]?}}
[[Ofbeelding:Copper-21991.jpg|thumb|250px|Keuper]]
[[Ofbeelding:Mina de Chuquicamata, Calama, Chile, 2016-02-01, DD 110-112 PAN.JPG|thumb|400px|De open keupermien Chuquicamata van 't Chileense staotsbedrief Codelco]]
'''Keuper''' is een [[scheikeundig element]] mit symbool '''Cu''' en [[atoomnummer]] 29. 't Is een rood/geel [[aovergaanksmetaol]] det in ongelegeerde vörm ok wal '''roodkeuper''' enuumd wördt. De name kump van [[Latien]] ''aes cyprium'', Cypers metaol: in de oldheid was [[Syprus|Cyprus]] ien van de viendplaatsen van keuper.

==Geschiedenis==
Opgravings in 't noorden van [[Irak]] hebt laoten zien det ze tegen de 8700 veur Chr. al keuper gebruukten. Uut aandere opgravings blek det ze in 5000 veur Chr. al keuper smolten en isoleerden uut keuperholdende [[mineraal|mineralen]] zoas [[malachiet]] en [[azuriet]]. Van de [[Sumer|Sumeriërs]] en de [[Olle Egypte|Egyptenaren]] is bekend det ze rond de 3000 veur Chr. keuper smolten en gebruukten um [[brons]] te maken.

In de mythologie en alchemie wörden keuper vanwege de schiere glaans vake in verbaand ebracht mit [[Aphrodite]], Griekse godin van de schoonheid. Ok vanwege de glaans gebruukten ze 't vrogger veur spiegels.

==Toepassings==
Keuper is buugzem en makkelk te vervörmen, en hef een slim groot geleidingsvermogen veur elektriciteit en warmte. Daorumme gebruukt ze 't op grote schaol in de industrie. Ok legerings mit keuper, zoas [[messing]] en [[brons]], wördt veule gebruuk van emeuken.

Een köppel belangrieke toepassings van keuper bint:
* [[keuperdraod]] en 't gebruuk daorvan in [[spool|spolen]] veur [[elektromotor|elektromotors]], [[ginnerator (energietechniek)|ginnerators]] en [[elektromagneet|elektromagneten]]
* [[munt (betaalmiddel)|muntgeld]]
* keunstwarken en staandbielden, allewal die miest van brons bint. In 't [[Vrijheidsbield]] zit negentigduzend kilogram keuper
* [[Magnetron (elektronenbuus)|magnetrons]] in [[magnetron (naovend)|magnetronnaovends]]
* [[elektrisch netwark|elektrische circuits]]
* [[meziekinsterment|meziekinstermenten]]
* [[gevel|geveldielen]] van gebouwen (waoronder [[dakbedekking]])
* [[warmtewisselaar|koelers]] (''heat pipes'') veur [[videokaorte|videokaorten]], [[processor (computer)|processors]] en aandere [[halfgeleider (elektronica)|halfgeleidercomponenten]]
* [[waterleiding|waterleidings]]
* (olde) brouwketels in [[brouweri-je|brouwerijen]]

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Bouwstof]]
[[Kategorie:Metaol]]
