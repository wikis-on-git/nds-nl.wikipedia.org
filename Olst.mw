'''Olst''' is een dörp van 8205 inwoners in de hudige gemiente [[Olst-Wieje]], in de [[Nederlaand]]se [[proveensie|provinsie]] [[Oaveriessel]]. Töt 2001 was Olst de heufdplaatse van de gelieknamige olde gemiente. Sunds et samengaon met [[Wieje]] mut et die eer dielen met die woonplek.

==Verleden==
Et dörp wörd veur et eerste enuumd in [[947]], as ''Holsto''. [[Keizer]] [[Otto I]] nuumde de heuve Olst, [[Archem]] en [[Yrthe]] as bieheurend bie et klooster te [[Essen (Duutslaand)|Essen]].

Um de [[Kolde Oorlog|Koolde Oorlog]] wier der in Olst op laandgoed [[De Haere (landgood)|De Haere]] en belangriek diel van de [[Iessellinie]] ebouwd, met ofzinkbaoren [[dam (waoterkering)|dam]] in de revier en ne [[sluus]] in de revierdiek. Daorbi'j wier der oaver en grote strekke [[Bunker|bunkers]] ebouwd veur soldaoten en verdediging. Hiermet wollen ze een meugelike [[Ruslaand|Russiese]] invasie teagenholden, deur et hiele [[Iesseldal]] onder wäter te zetten. Dit wier strikt geheim ehölden. Pas an et ende van de jaoren negentig wier de echt bedoeling van al die bouwsels dudelik. Sunds die tied bint een antal bunkers vrie toegankelik.

In [[1997]] wier der in Olst op anvraoge van de Herensociëteit v/h De Nut's Neut deur [[Wim T. Schippers]] en old-[[Tros (tellevisie)|Tros]]-presentatrize [[Willy Dobbe]] et Willy Dobbeplantsoen lös edaone. Dit was eers een gräppien van Schippers uut zien tellevisieriege [[De lachende scheerkwast]].

Töt an et ende van de jaoren zeuventig van de [[20e eeuw|twintigste eeuw]] mos Olst et wat centen angiet veural hebben van [[boeren]], [[tuunderieje]], vleisverwärking en stienfebrieken.

Onder de [[verzoeling]] was Olst zowat geliekmaotig oaver de [[protestaantisme|protestaantse]] [[Rooms-Katholieke Karke|Rooms-Katholieke]] en [[kommunisme|sosjalistiese]] zoelen verdield. Et dörp hef een [[Romaans (bouwstiel)|Romaans]] protestaantse kärke uut de [[13e eeuw|därtiende eeuw]], waorvan de onderbouw diels emaakt is met tufstiender van een older kärrekien

Olst is noe een [[forens|forensendörp]]. An de diek staot twee möllens, de ''Bökkers Mölle'' en de Mölle van Boks. An de Veerweg stiet et kunstwärk "Baken van Oaveriessel".

== Ligging ==
Olst ligt an de revier de [[Iessel]]. Langs et westen kom ie in Olst oaver de [[veerboot|kabelveerboot]] et [[Olsterveer]]. Met de wagen kom ie in Olst oaver de [[N337]]. Olst hef een eigen [[Stasjon Olst|treinstasjon]] an de liende [[Ernhem]]-[[Liwwadden (stad)|Leeuwarden]] (de Iesselliene). Wiedters kö'j der met de [[busse]] oaver busliende 161 kommen ([[Deaventer]]-[[Zwolle]]).

== Geboren ==
* [[Arnold Jan Bernard van Suchtelen]] (1770-1849), börgemeister van Deaventer en Twiede Kamerlid veur Oaveriessel
* [[Reinhart Frans van Lansberge]] (1804-1873), koloniaal besturder
* [[Johannes Hendrikus Aberson]] (1857-1935), eerste rector-magnificus Laandbouwhogeschoele in Wageningen
* [[Willem van Rappard]] (1946), börgemeister Noordoostpolder
* [[Evert van de Poll]] (1952), godgeleerder, predikaant en redakteur

== Fotoriege ==
<gallery>
Bestaand:Olst kerk.jpg|Protestaantse kärke
Bestaand:Olst ijssellinie.jpg|Gedenkteaken Iessellinie
Bestaand:Olst ijssel.jpg|De Iessel
Bestaand:Huis De Haere.JPG|Laandgoed de Haere
Bestaand:Willy Dobbeplantsoen Olst.JPG|Willy Dobbeplantsoen
Bestaand:Paasvuur olst.jpg|[[Boake]] bie Olst
Bestaand:Uiterwaarden olst.JPG|Uuterweerden
Bestaand:Duursche waarden olst.JPG|De [[Duursche Weerden]] bi'j [[Fortmond]]
Bestaand:Baken overijssel2.jpg|Het baoken van Oaveriessel
Bestaand:Ga'k, Ga'k nie! Space Cowboys 2007 J. Schamhartstraat Olst 2009.jpg|Ga'k, Ga'k nie! in et sentrum
Bestaand:Olst Watertoren.JPG|[[Watertoren (Olst)|Watertoren]]
Bestaand:Dijkstoel-Olst.JPG|[[Diekmagazien]] of Diekstool
Bestaand:NAP gevelsteen bij woning Rijksstraatweg 8 te OLST.jpg|Mark- of peilsteen in gevel met NAP-peil ([[Normaal Amsterdams Peil]]) an de Rieksstroatweg 8 in Olst 
</gallery>

{{Dialekt|sdz}}
[[Kategorie:Plaatse in Oaveriessel]]
[[Kategorie:Vroggere gemiente in Oaveriessel]]
[[Kategorie:Olst-Wieje]]
