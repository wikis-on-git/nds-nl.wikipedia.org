'''Olst''' is een döarpken van 5066 inwonners in de hudige gemeente [[Olst-Wieje]], in de [[Nederlaand]]se [[proveensie]] [[Oaveriessel]]. Töt 2001 was Olst de heufdstea van de lieknamige oolde gemeente. Seend et samengoan met [[Wieje]] mut et dee eare delen met dee wonstea.

==Verleden==
Et doarp wörd veur et eerste neumd in [[947]], as ''Holsto''. [[Keaizer]] [[Otto I]] neumt de heuve Olst, [[Archem]] en [[Yrthe]] as tooheurig an et klooster te [[Essen (Duutslaand)|Essen]].

Um de [[Koolde Oorlog]] wör der in Olst op laandgood [[De Haere (landgood)|De Haere]] en belangriek deel van de [[Iessellinie]] bouwd, met ofzeenkboaren [[dam]] in de rivier en ne [[sloeze]] in den rivierdiek. Doarbie wörden der oaver ne grote strekke [[beunker]]s ebouwd veur soldoaten en verdeadiging. Hiermet wollen ze ne meugelike [[Ruslaand|Russiese]] invasie tegenhoalden, duur et hele [[Iesseldal]] oonder water te zetten. Dit wör strikt geheim eheulden. Pas an et eande van de negentiger joaren wör et woare nut van al de bouwsels dudelik. Seend dee tied bint een antal beunkers vrie toogaankelik.

In [[1997]] wör der in Olst op anvroage van de Herensociëteit v/h De Nut's Neut deur [[Wim T. Schippers]] en oold-[[Tros (tellevisie)|Tros]]-presentatrize [[Willy Dobbe]] et Willy Dobbeplantsoen lösdoan. Dit was eerst een gräpken van Schippers oet zinne tellevisieriege [[De lachende scheerkwast]].

Töt an et eande van de zeuventiger joaren van et [[20e eeuw|20ste joarhoonderd]] mos Olst et wat seanten angeet veural hebben van [[boeren]], [[tuinderieje]], vleaisverwoarking en steenfabrieken.

Oonder de [[verzoeling]] was Olst zowat liekmoatig oawer de [[protestaantisme|protestaantse]] [[Rooms-Katholieke Karke|Rooms-Katholieke]] en [[kommunisme|sosjalistiese]] zoelen verdeeld. Et doarp hef ne [[Romaans (bouwstiel)|Romaans]] protestaantse karke oet et [[13e eeuw|13de joarhoonderd]], woarvan as de oonderbouw deels maakt is met tufsteender van een oalder kärksken.

Olst is rechtevoort een [[forens]]endoarp. An den diek stoat twee möllens, de ''Bökkers Mölle'' en de Mölle van Boks. An de Veerweg steet et keunstwark "Baken van Oaveriessel".

== Ligging ==
Olst ligt an den rivier den [[Iessel]]. Langs et westen kom iej in Olst oaver de [[veerboot|kabelveerboot]] et [[Olsterveer]]. Met de wagen kom iej in Olst oawer de [[N337]]. Olst hef een egen [[Stasjon Olst|treinstasjon]] an de liene [[Ernhem]]-[[Leeuwarden]] (de Iesselliene). Wiedters kö'j der met de [[busse]] oawer busliene 161 kommen ([[Deaventer]]-[[Zwolle]]).

== Geboren ==
* [[Arnold Jan Bernard van Suchtelen]] (1770-1849), börgemeaster van Deaventer en Tweede Kamerlid veur Oaveriessel
* [[Reinhart Frans van Lansberge]] (1804-1873), koloniaal besteurder
* [[Johannes Hendrikus Aberson]] (1857-1935), eersten rector-magnificus Landbouwhogeskole in Wageningen
* [[Willem van Rappard]] (1946), börgemeaster Noordoostpolder
* [[Evert van de Poll]] (1952), godgeleardern, predikaant en redakteur

== Fotoriege ==
<gallery>
Bestaand:Olst_kerk.jpg|Protestaantse karke
Bestaand:Olst_ijssellinie.jpg|Gedeankteken Iessellinie
Bestaand:Olst_ijssel.jpg|Den Iessel
Bestaand:Huis De Haere.JPG|Laandgood de Haere
Bestaand:Willy_Dobbeplantsoen_Olst.JPG|Willy Dobbeplantsoen
Bestaand:Paasvuur_olst.jpg|[[Boake]] bie Olst
Bestaand:Uiterwaarden_olst.JPG|Oeterwearden
Bestaand:Duursche_waarden_olst.JPG|De [[Duursche Waarden]] bij [[Fortmond]]
Bestaand:Baken_overijssel2.jpg|Het baken van Overijssel
Bestaand:Ga'k, Ga'k nie! Space Cowboys 2007 J. Schamhartstraat Olst 2009.jpg|Ga'k, Ga'k nie! in et sentrum
Bestaand:Olst Watertoren.JPG|[[Watertoren (Olst)|Watertoren]]
Bestaand:Dijkstoel-Olst.JPG|[[Diekmagazien]] of Diekstool 
Bestaand:NAP gevelsteen bij woning Rijksstraatweg 8 te OLST.jpg|Mark- of peilsteen in gevel met NAP-peil ([[Normaal Amsterdams Peil]]) an de Rieksstroatweg 8 in Olst
</gallery>

[[Kategorie:Tweants artikel]]
[[Kategorie:Plaatse in Oaveriessel]]
[[Kategorie:Vroggere gemiente in Oaveriessel]]
[[Kategorie:Olst-Wieje]]
