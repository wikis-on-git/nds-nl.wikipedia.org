'''Ni-joarwinnen''' is n Nedersaksisch gebroek woarbi-j de kinder op Ni-joarsdag langs de deure goat van de noabers.

De kinder, umsgeveer degeenn dee-t nog op de leagere skole zit, goat met n tröpken langs de noabers um ze n gelukkeg ni-joar too te wensen:

*Gelukkeg ni-joar, he-j de toete al kloar!?

As belonning kriegt ze dan de ni-joars-toete: n botterhamzeksken woar t neudige te snoopen in zit.
Vake zit er in de toete:
*n appel of mandarientjen
*pelpinda's
*lek-keukskes: soort ronde beskwietjes, met an ene kant n felgekleurd glazuur
*opzet-keukskes: kleine ronde keukskes met n gat in t middn, woar da-j dan n ander klein keukske, dat vake n dier veurstelt, met n pinneken an de onderkante in könt zettn
*wat kleine snooperi-je

De toete wödt ok wal met-egeven an de kinder dee-t in de eerste weake van t ni-je joar bie opa en oma komt.

Het gebroek kömp teggenswoordeg minder veur, moar wörd op t platteland in oa den Achterhook nog wal in stand eholden.

==Nedersaksisch==
*[[Grönnegs]]: ''nijjoar ôfwinnen'' - Tegenswoordeg nait meer doan, ôfschaft noa drok van lokoale overheden dij van t geslenter laangs de deuren ôf wollen. Vrouger gongen overdag de kinder bie deuren laangs veur slik (nait ien n puutje). Ien oavend gongen de wazzens noar ainander tou om mit haile bert n [[klokje]] te drinken.

*[[Tweants]]: ''Niejjoar skudn'' - De noabers (ook de wichter) goat teegn 12 uur 's nachtes de stroate op um mekoar de haande te skudn en ''Geluks aln joar'' te weunskn. De noabers köant in t vuurtn geeld bie mekoar hebn edoan um gezamelik veurwoark te koopn, of dit ofzeunderlik doon, mear wal bie mekoar of te stekn. Noa det t veurwoark is of estökn (de wichter hebt dit meesttieds al n heeln dag edoan), keump de hele buurte bie ene van de noabers in thoes zitn (alle joarn um buurtn bie nen aandern) en wördt dr hepkes egetn en völle dreunkn. Noa n zetjen goat de kleainstn noar berre, en geet t jonge volk noar de möage{{Info|de kammeröa}}, of noar t kafee of diskotheek.



[[Kattegerie:Achterhooks artikel]]
[[Kattegerie:Nedersaksische cultuur]]
