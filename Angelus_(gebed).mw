[[Bestaand:Benedetto XVI dalla finestra.jpg|thumb|Paus Benedictus XVI, nao et zundagse angelus, vanuut zien studeerkamer in et Apostolies Paleis]]
Et '''Angelus''' (vuluut: ''Angelus Domini''; neadersassisk: ''de Engel van den Heer'') is een katolik gebed dee van vrogger uut dreemål de dag up-esegd wördt: üm sesse uur des morgens, twaalv uur up den middag en sesse uur up de åvend. Eyr wördden et wark up dee tyden near-elegged ümme et up te seggen, mar dat is nudaags neet meyr gebrükelik.

Et gebed wördt an-ekondigd döär et lüden van een kleine klokke, et angelusklokkyn. Hyrby wördet dree slagen up de klokke egeaven wårnå een anroop med [[Wees-egroet|Godendag Marie]] ebeden wördt. Nog tweemaol volgen drie slagen op de klokke mit een ni'je anroep en Wees-egroet. Ten slotte wördt de klokke gedurende twee minuten eluud en wördt een ofslutend gebed ebeden.

De benaming 'angelus' is of-eleid van de Latiense beginwoorden 'Angelus Domini nuntiavit Mariae' ('De Engel van den Heer hef an Maria een boodschap egeven'). In zien hudige vorm besteet et angelus sinds 1571, de tied van [[paus Pius V]]. In de [[Pasen|paostied]] wördt et angelus vervangen deur et [[regina coeli]]; dit wördde in 1742 besleuten deur [[paus Benedictus XIV]].

Sinds [[paus Johannes XXIII]] besteet et gebruuk dat de paus elke zundag, um 12 uur smorns, veurgeet in et angelusgebed. Dat döt e vanuut et raam van zien appartement in et [[Apostolisch Paleis]]. Zommers döt e dat vanuut et raam van zien studeerkamer in [[Castel Gandolfo]]. Nao et angelus spreekt de paus een kort stichtelik woord en begroet de pelgrims.

De [[Fraans|Fraanse]] skilder [[Jean-François Millet]] hef op dit gebed een beroemd skilderi'je emaakt, din ok de name ''[[Et angelus]]'' ekregen hef.

==Latiense tekst==
:'' '''Angelus Domini nuntiavit Mariae <br /> Et concepit de [[Heilige Geest|Spiritu Sancto]]'''.
:''Ave Maria, Gratia plena,<br />Dominus tecum.<br />Benedicta tu in mulieribus<br />et benedictus Fructus ventris tui, Iesus.

:''Sancta Maria, Mater Dei,<br />Ora pro nobis peccatoribus<br />Nunc et in hora mortis nostrae. Amen.''
:'' '''Ecce, Ancilla Domini. <br /> Fiat mihi secundum verbum Tuum.'''
:''Ave Maria...''
:'' '''Et Verbum caro factum est <br /> Et habitavit in nobis.'''
:''Ave Maria...''
:'' '''Ora pro nobis, Sancta Dei Genetrix,'''
:'' '''ut digni efficiamur promissionibus Christi.'''
:''Oremus. Gratiam Tuam, quaesumus, Domine, mentibus nostris infunde,''
:''ut, qui angelo nuntiante, Christi, Filii Tui, incarnationem cognovimus,''
:''per [[lijden|passio]]nem eius et [[Kruis (christendom)|crucem]] ad [[opstanding|resurrectio]]nis gloriam perducamur.''
:''Per eundem Christum, Dominum nostrum.''
:'' '''Amen.''' ''

{{Dialekt|sdz}}

[[Kategorie:Rooms-Katholieke Karke]]
