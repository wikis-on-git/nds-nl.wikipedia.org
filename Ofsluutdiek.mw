[[Ofbeelding:Afsluitdijk.jpg|thumb|Ofsluutdiek]]
[[Ofbeelding:Satellite_image_of_Afsluitdijk,_Netherlands_(5.19E_53.02N).png|thumb|Satellietfoto van de Ofsluutdiek]]
[[Ofbeelding:Bouw afsluitdijk (circa 1930).jpg|thumb|Bouw van de Ofsluutdiek]]
De '''Ofsluutdiek''' sluut sinds [[1932]] t [[Iesselmeer]] (de veurmaolige [[Zuderzee|Zujerzee]]) of van de [[Waddenzee]] en loopt van [[Den Oever]] op t veurmaolige eiland [[Wieringen]] naor t [[Frieslaand|Friese]] plekjen [[Zurich (Frieslaand)|Zurich]]. De diek is 32 [[kilometer]] lang, en is zo'n 90 meter breed. De Ofsluutdiek is n oenderdeel van de [[Zujerzeewarken]], die ontwörpen bin deur [[Cornelis Lely]]. 

In eerste instansie zou der n treinspoor over de diek heenkommen, hier is oek rekening mee ehouwen, mar dit treinspoor is der uuteindelik niet ekommen. In plaots van dit treinspoor is der n extra breje autoweg an-eleid. Dit worde de A7 of de E22. An de noordzied, de kant van de Waddenzee, leit oek n fietspad.

t Woord 'diek' betekent n ofscheiding tussen [[Vastelaand|land]] en [[waoter]]. Dit zou kloppen as t hele Iesselmeer dreugeleid was, mar deur de verandering van de plannen is t n '''dam''' eworren: n scheiding tussen twee waoters. De Ofsluut''diek'' had dus eigenlik de Ofsluut''dam'' moen heten.

== Opknapbeurt ==
Volgens de Minister van Verkeer en Waoterstaot Karla Peijs van [[2006]], is de Ofsluutdiek nao 75 jaor toe an n grote opknapbeurt. De diek is eigenlik te leeg. De kroen en t binnentaloed bin niet voldoende [[erosie]]bestendig. En oek de sluzen voldoen niet meer an de normen die vandaag de dag esteld worren.

Ze het veuresteld um de diek, en nog n bult are dieken, waoterkeringen en sluzen, n groendige opknapbeurt te geven. t Gaot dan um oengeveer n viereldeel van de 3.000 kilometer [[waoterkering]]en in Nederland. Dit kost oengeveer zo'n 1,8 miljard euro.

Op 24 mei 2007 maakte de regering bekend binnen 15 jaor te starten mit de opknapbeurt van de Ofsluutdiek.

Op 1 november 2007 schreef t [[Noordhollands Dagblad]] dat der op de Ofsluutdiek n proefsentraole ebouwd worde waorin [[blauwe energie]] op-ewekt wort deur zout en zeut waoter te mengen.

== 'Ofsluutdiek' in nauw verwante talen ==
* [[Nederlaands|Nederlands]]: ''Afsluitdijk''
* [[Afrikaans]]: ''Afsluitdyk''
* [[Westlaauwers Frais|Fries]]: ''Ofslútdyk''
* [[Platduuts]]: ''Afslussdiek''
* [[Duuts]]: ''Abschlussdeich''

== Nedersaksies ==
* [[Grunnegs]]: ''Ôfsloetdiek'' of ''Òfsloetdiek''
* [[Urkers]]: ''Ofsleutdik''
* [[Veluws]]: ''Ofsluutdiek'' of ''Aofsluutdiek''
* '''Overig:''' ''Ofsluutdiek''

==Uutgaonde verwiezingen==
{{commons|Afsluitdijk|Ofsluutdiek}}

{{Dialekt|wvel|Putten|Algemene Nedersaksiese Schriefwieze}}

[[Kategorie:Diek]]
[[Kategorie:Zuderzeewarken]]
[[Kategorie:Frieslaand]]
[[Kategorie:Noord-Hollaand]]
