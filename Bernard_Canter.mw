'''Barend Alexander (Bernard) Canter''' ([[Utrecht]], [[8 december]] [[1870]] - [[Scheveningen]], [[25 meie]] [[1956]]) was een [[Nederlaand]]se schriever, journalist, schilder, ontwarper en keunstcriticus.

Canter was van [[Jeuden|Jeudse]] komof; zien volk waren Abraham Barend Canter, eigenaar van een kledingzake, en Johanna Reens. Al op zeuventienjaorige leedtied had Canter literaire kritieken in ''[[De Amsterdammer]]'' staon. Veur ''[[De Telegraaf]]'' was e verslaggever in Paries en Berlien, redacteur butenlaand en tonielbespreker. In Berlien hef e een steugien mit de schriever [[Herman Heijermans]] ewoond. Later was e redacteur van weekblad ''Holland Express'' en de ''[[Haagse Post|Haagsche Post]]''.

Canter kwaamp in contact mit de [[Tachtigers]]; zien eerste epubliceerde gedichten stunden in 1891 in ''[[De Nieuwe Gids]]'' onder de schrieversname G.K. van den Bosch. Hij was een pionier in 't genre van de sociale reportage. Misstaanden bij de [[heern (visk)|herinkvloot]] hef e beschreven in ''Een droomer ter haringvangst''. Mit zien kammeraod Heijermans brak e toen hij der die van beschuldigde stokken uut dit wark aovereneumen te hebben in ''Op hoop van zegen''. Veur een reportage aover bedelaars die as fulleton in De Telegraaf stund, ''Twee weken bedelaar'', zat Canter twee week in een bedelaarsgemienschop.

In 1915 wördden Canter töt een gevangenisstraf veroordield umdet e een bevrund staotsheufd, [[Wilhelm II]], veraffronteerd zol hebben. Aover de toestaanden die as e in de gevangenis tröf, schreef e de roman ''Op water en brood''. De roman ''Kalverstraat'' beschrif 't Jeudse leven in Amsterdam en de meedogenloze opkomst van 't grootwinkelbedrief. Binnen de Bond van Nederlandse Toneelschrijvers zette Canter hum in veur de opvoering van stokken van nijmoedse Nederlaandse schrievers.

Canter schilderde in een stiel die as e ritmisch pointillisme nuumde. Hij was anvaankelk etrouwd mit Albertine Kaminsky; zien tweede vrouwe was Nelly van der Laan.

==Warken (keuze)==
*''Een droomer ter haringvangst'' (1894)
*''Mombakkes de groote Comediant'' (1894)
*''Twee weken bedelaar'' (1900)
*''Germania'' (1905)
*''Kalverstraat'' (1904)
*''Dramatische werken: Medea, De bron der jeugd, De gijzelaars'' (1914)
*''Poppenkast, een vroolijk spel vol ernst'' (1914)
*''De Geraffineerde'' (1915)
*''De Schrik van Mengelberg'' (1915)
*''Gij zult niet dooden!'' (1915)
*''Billie Ritchie's Raad'' (1916)
*''De Lafaard'' (1916)
*''Op water en brood'' (1916)
*''Het geheim van Polichinelle'' (1917)
*''Nieuw Utopia'' (1922)

==Bronnen==
*[https://www.joodsebibliotheek.nl/auteur/VEo/Bernard-Canter/ Joodse Bibliotheek: Bernard Canter]
*[https://cornelissenendejong.nl/45836/ Antiquariaat Cornelissen & De Jong in ’t Wasdom: 'Bernard Canter, een kleine man met een te grote broek'], deur Jaap de Jong
*[https://www.dbnl.org/tekst/bork001schr01_01/bork001schr01_01_0178.php digitale bibliotheek voor de nederlandse letteren: Canter, Bernard]
*[https://joodsbw.nl/id/P-192 Joods Biografisch Woordenboek: Canter, Barend Alexander (Bernard) 1871 - 1956]

{{Dia|Dit artikel is eschreven in 't [[Zuudwest-Drèents]].}}

{{DEFAULTSORT:Canter, Bernard}}
[[Kategorie:Drèents artikel]]
[[Kategorie:Nederlaandse schriever]]
[[Kategorie:Nederlaandse schilder]]
