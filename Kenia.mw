{{Laandtabel-twd|
naaminlaandssproak=Jamhuri ya Kenya|
naam-nds=Kenya|
vlagge=Flag_of_Kenya.svg|
naam=Kenya|
woapn=Coat_of_arms_of_Kenya_(Official).svg|
lokasie=LocationKenya.svg|
sproaken=[[engelsk]], [[swahili]], [[kikuyu]], [[luhiya]], [[luo]], [[kalenjin]], [[kamba]], [[kisii]], [[meru]]|
heufdstad=[[Nairobi]]|
regeringsvörm=Federale republik|
religie=Christendom (83%), Islam (15%), Hinduisme, buddhisme|
pctwater=2.3|
km2=580.367|
dichtheid=78|
inwonners=49.364.325|region=
|breedtegroad=1/16//S|
lengtegroad=36/48//E|
volksleed="Ee Mungu Nguvu Yetu" (Oh God of all creation)|
munteenheid=Kenyan shilling|
valutakode=(KES)|tiedzone=UTC+3 (EAT)|
feestdag=|tld=.ke|
laandkode=KE|
tel=+254|
webstea=|
ofbeelding2=|
umskrieving2=
}}

'''Kenya''' of '''Kenia''', officieel de '''Kenyaanske Republyk''' ([[Swahili]]: ''Jamhuri ya Kenya'') is een land in [[Afrika]]. Med de klokke med grenset Kenya an [[Süüd-Sudan]] en [[Ethiopie]] in et noorden, [[Somalie]] in et noordousten, den [[Stillen Oceaan]] en de [[Seychellen]] in et süüdousten, [[Tanzania]] in et süden en an [[Uganda]] in et westen.
Bestüürlik besteyt et uut 47 half-unafhankelike gråvskappen med yders nen eygen guvernöör. Med 580.367 kilometer in et veerkant is Kenya et 48.-gröätste land up de wearld en med meyr as 52,2 miljoon inwoaners et 27. drukstbevolkte land.<ref>[https://population.un.org/wpp/DataQuery/ population.un.org. World Population Prospects - Population Division - United Nations.] Bekeaken up 29 januåry 2019.</ref> Höyvdstad van Kenya is [[Nairobi]]. De öldste stad en vrogere höyvdstad is [[Mombasa]]. [[Kisumu Stad]] is de dardegröätste stad en binnenlandske haven an et [[Viktoriameyr]]. Andere vöärname steadelike gebeden sint [[Nakuru]] en [[Eldoret]].


Rund 500 [[Christus|v. Kr.]] tröäken nilotiske herders vanuut et hüdige [[Süüd]]-[[Sudan]] når Kenya. Europeeske [[kolonialisme|kolonisaty]] van Kenya begün in de 19. eywe, do as de europeanen meyr et binnenland intröäken. Et hüdige Kenya untstünd uut nen beskarmståt dee et [[Britske Ryk]] in [[1895]] uutröäp en de dårup volgende kenyaanske kolony, den as in [[1920]] begün. Verskillende uneynigheden tüsken [[Grout-Brittanie]] en de kolony leidden töt de [[Mau Mau-upstand]] in [[1952]] en et uutroupen van de unafhankelikheid in [[1963]]. Kenya bleav dårnå lid van et [[Britske Gemenebest]]. De hüdige [[grundwet]] stamt uut [[2010]] en vervangt de unafhankelikheidsgrundwet van 1963.

Kenya is ne presidentiäle representative demokratiske republik, wårin verköäsen verteagenwoordigers de belangen van de inwoaners behartigt en de president ståtshöyvd en regeyringsleider is. Et land is anslöäten by de [[Vereynigde Natys]], [[Wearldbanke]], [[Internationaal Monetäär Funds]]. [[COMESA]] en andere internationale organisatys. Med een döärsneyde inkoamen van 1460<ref>[https://data.worldbank.org/indicator/ny.gnp.pcap.cd?year_high_desc=true data.worldbank.org. GNI per capita, Atlas method (current US$).] Bekeaken up 29 januåry 2019.</ref> hevt Kenya ne middellaege inkoamensekonomy. Nå [[Ethiopie]] is Kenya de gröätste ekonomy van oust- en middel-Afrika,<ref>[http://www.imf.org/external/pubs/ft/weo/2011/01/weodata/weorept.aspx?sy=2008&ey=2011&scsm=1&ssd=1&sort=country&ds=.&br=1&c=664&s=NGDPD%2CNGDPDPC%2CPPPGDP%2CPPPPC%2CLP&grp=0&a=&pr.x=69&pr.y=14 imf.org. Kenya GDP purchasing power 2010: 66 Billion]. 14 September 2006.</ref> med Nairobi as regionaal kommercieel centrum. Landbouw is de gröätste sektor, tea en koffy brengt et meyste geld up. Blomenuutvoor wördt ouk vöärtan belangryker. De deenstenindustry is ne andere groute ekonomiske inkoamstenbrunne, med name tourisme. Kenya is lidmåt van et Oust-Afrikaanse Handelsblok. Gröätste afsetmarkt vöär Kenya is vöäral Afrika selv, med de Europeeske Unie as gode tweyde.<ref>[http://www.brookings.edu/~/media/research/files/papers/2016/05/16-kenya-country-case-study/kenya-country-case.pdf Mwangi S. Kumenyi, Francis M Mwega en Njuguna s. Ndung'u. The African Lions: Kenya country case study. Mei 2016. The Brookings Institution.] Bekeaken up 23 mei 2016.</ref>

[[Kategorie: Tweants artikel]]
[[Kategorie: Afrika]]

[[en:Kenya]]
[[nl:Kenia]]
