{{Laandtabel-twd
| naaminlaandssproak=Jamhuri ya Kenya
| naam-nds=Kenia
| vlagge=Flag_of_Kenya.svg
| naam=Kenia
| woapn=Coat_of_arms_of_Kenya_(Official).svg
| lokasie=LocationKenya.svg
| sproaken=[[engelsk]], [[swahili]], [[kikuyu]], [[luhiya]], [[luo]], [[kalenjin]], [[kamba]], [[kisii]], [[meru]]
| heufdstad=[[Nairobi]]
| regeringsvörm=Federale republik
| religie=Christendom (83%), Islam (15%), Hinduisme, buddhisme
| pctwater=2.3
| km2=580.367
| dichtheid=78
| inwonners=49.364.325 |region=KE
| breedtegroad=1/16//S
| lengtegroad=36/48//E
| volksleed="Ee Mungu Nguvu Yetu" (Oh God of all creation)
| munteenheid=Keniaanske shilling
| valutakode=KES |tiedzone=UTC+3 (EAT)
| feestdag= |tld=ke
| laandkode=KE
| tel=+254
| webstea=
| ofbeelding2=
| umskrieving2=
}}

'''Kenia''' of '''Kenya''', officieel de '''Keniaanske Republik''' ([[Swahili]]: ''Jamhuri ya Kenya'') is een land in [[Afrika]]. Med de klokke med grenset Kenia an [[Süüd-Sudan]] en [[Ethiopie]] in et noorden, [[Somalie]] in et noordousten, den [[Indisken Oceaan]] en de [[Seychellen]] in et süüdousten, [[Tanzania]] in et süden en an [[Uganda]] in et westen.

Bestüürlik besteyt et uut 47 half-unafhankelike gråvskappen med yders nen eygen guvernöör. Med 580.367 kilometer in et veerkant is Kenia et 48.-gröätste land up de wearld en med meyr as 52,2 miljoon inwoaners et 27. drukstbevolkte land.<ref>[https://population.un.org/wpp/DataQuery/ population.un.org. World Population Prospects - Population Division - United Nations.] Bekeaken up 29 januåry 2019.</ref> Höyvdstad van Kenia is [[Nairobi]]. De öldste stad en vrogere höyvdstad is [[Mombasa]]. [[Kisumu Stad]] is de dardegröätste stad en binnenlandske haven an et [[Viktoriameyr]]. Andere vöärname steadelike gebeden sint [[Nakuru]] en [[Eldoret]].

Rund 500 [[Christus|v. Kr.]] tröäken nilotiske herders vanuut et hüdige [[Süüd]]-[[Sudan]] når Kenia. Europeeske [[kolonialisme|kolonisaty]] van Kenia begün in de 19. eywe, do as de europeanen meyr et binnenland intröäken. Et hüdige Kenia untstünd uut nen beskarmståt dee et [[Britske Ryk]] in [[1895]] uutröäp en de dårup volgende keniaanske kolony, den as in [[1920]] begün. Verskillende uneynigheden tüsken [[Grout-Brittannie]] en de kolony leidden töt de [[Mau Mau-upstand]] in [[1952]] en et uutroupen van de unafhankelikheid in [[1963]]. Kenia bleav dårnå lid van et [[Britske Gemenebest]]. De hüdige [[grundwet]] stamt uut [[2010]] en vervangt de unafhankelikheidsgrundwet van 1963.

Kenia is ne presidentiäle representative demokratiske republik, wårin verköäsen verteagenwoordigers de belangen van de inwoaners behartiget en de president ståtshöyvd en regeyringsleider is. Et land is anslöäten by de [[Vereynigde Natys]], [[Wearldbanke]], [[Internationaal Monetäär Funds]]. [[COMESA]] en andere internationale organisatys. Med een döärsneyde inkoamen van 1460<ref>[https://data.worldbank.org/indicator/ny.gnp.pcap.cd?year_high_desc=true data.worldbank.org. GNI per capita, Atlas method (current US$).] Bekeaken up 29 januåry 2019.</ref> hevt Kenia ne middellaege inkoamensekonomy. Nå [[Ethiopie]] is Kenia de gröätste ekonomy van oust- en middel-Afrika,<ref>[http://www.imf.org/external/pubs/ft/weo/2011/01/weodata/weorept.aspx?sy=2008&ey=2011&scsm=1&ssd=1&sort=country&ds=.&br=1&c=664&s=NGDPD%2CNGDPDPC%2CPPPGDP%2CPPPPC%2CLP&grp=0&a=&pr.x=69&pr.y=14 imf.org. Kenia GDP purchasing power 2010: 66 Billion]. 14 September 2006.</ref> med Nairobi as regionaal kommercieel centrum. Landbouw is de gröätste sektor, tea en koffy brengt et meyste geld up. Blomenuutvoor wördt ouk vöärtan belangryker. De deenstenindustry is ne andere groute ekonomiske inkoamstenbrunne, med name tourisme. Kenia is lidmåt van et Oust-Afrikaanse Handelsblok. Gröätste afsetmarkt vöär Kenia is vöäral Afrika selv, med de Europeeske Unie as gode tweyde.<ref>[http://www.brookings.edu/~/media/research/files/papers/2016/05/16-kenya-country-case-study/kenya-country-case.pdf Mwangi S. Kumenyi, Francis M Mwega en Njuguna s. Ndung'u. The African Lions: Kenya country case study. Mei 2016. The Brookings Institution.] Bekeaken up 23 mei 2016.</ref>

==Etymology==
Kenia is vernöömd når de [[Barg Kenia]]. De moderne name wör vöär et eyrste dale skreaven döär den [[düütskland|düütsken]] verkenner [[Johann Ludwig Krapf]] in de [[19e eeuw|19. eyw]]. Tydens synen trektocht med nen [[Kamba (volk)|Kambakaravaan]] under leiding van den legendarisken handelsman [[Höyvdman Kivoi]] saggen Krapf nen bargtop en vröäg wo as den heaten. Kivoi seade "''Kĩ-Nyaa''" of "''Kĩĩma- Kĩĩnyaa''", wårskynlik ümdat et swarte gesteynde en witten sney up de töppe em deaden denken an nen [[struusvoagel]].<ref>Sullivan, Paul (2006). ''Kikuyu Districts''. Mkuki na Nyota Publishers, Dar es Salaam, Tanzania.</ref> Et Agikuyuvolk, dee as up de flanken van de Kenia woanet, nömet et ''Kĩrĩma Kĩrĩnyaga'' in öäre [[Kikuyu]]-språke, terwyl as de [[Embu (volk)|Embu]] em de "Kirenyaa" nömet. Alle drey de naams hebt de selvde beteakenis.<ref>[http://www.kenyaembassy.com/aboutkenyahistory.html Kenyaembassy.com. "History".] Bekeaken up 13 mei 2016.</ref>

Ludwig Krapf skreav beide ''Kenia'' en ''Kegnia'' as namen dale.<ref>Krapf, Johann Ludwig (1860). "Travels, Researches, and Missionary Labours in Eastern Africa. Frank Cass & Co. Ltd, London.</ref> Up ne kaarte uut [[1882]], teakend döär Joseph Thompsons, nen [[skotland|skotsken]] geoloogg en natuurundersöker, steyt de Barg Kenia as Mt. Kenia. De bargname is ne [[pars pro toto]] vöär et heyle land wörden. Toch köäm et noch nit heyl rap in bruuk. In de vroge koloniale tyd wör et land et [[Oust-Afrikaanske Protektoraat]] enömed. Pas in [[1920]] wör de name veranderd in de Keniaanske Kolony.

==Geskydenisse==
===Prehistory===
[[File:Turkana Boy.jpg|thumb|upright=0.65|left|Den [[Turkana-jungen]], et [[fossyl]] van ne 1,6-miljoon jår olde [[menskachtige]] den as by et geslacht ''[[Homo erectus]]'' höyrt.]]

Vündste van fossylen in Kenia wyset dat aapachtigen al 20 miljoon jår terügge al in et gebeed rundlöypen. Vündste by et [[Turkanamear]] töynet an dat [[menskachtige]]n so as de ''[[Homo habilis]]'' (tüsken 1,8 en 2,5 miljoon jår eleaden) en ''[[Homo erectus]]'' (tüsken 1,9 miljoon en 350,000 jår terügge) möägelik rechtstreykse vöärolders sint van de moderne ''[[Homo sapiens]]'' en leavden in et [[Pleistoceen]].

By upgravingen an et Turkanamear in [[1984]] untdekkeden paleoantropoloog Richard Leakey en Kamoya Kimeu de [[Turkana-jungen]], een 1,6 miljoon jår old fossyl dee by de ''Homo erectus'' höyrt. Ölder undersöök når vroge menskachtigen steyt ouk up naam van Mark en Louis Leakey, dee de vrogste archeologiske upgraevingen leidden by [[Olorgesailie]] en [[Hyrax-höyvel]].

===Neolitisk===
De eyrste inwoaners van et hüdigendaagse Kenia warren [[Jager-gadderaars]], ungeveyr so as de moderne [[Khoisan]]-spreakers.<ref>Ehret, C. (2002) ''The Civilizations of Africa: a History to 1800'', University Press of Virginia, ISBN 0-8139-2085-X.</ref> Disse lüde wördden händig-an verdrüngen döär [[Kusjitisk]]e herdersvolker uut de [[Hoorn van Afrika]].<ref>Ehret, C. (1980) ''The historical reconstruction of Southern Cushitic phonology and vocabulary'', Kölner Beiträge zur Afrikanistik 5, Bd., Reimer, Berlin.</ref> Tydens et vroge [[Holoceen]] versköäv et lokale klimaat van dröyge når natter, wårdöär kulturele traditys as [[laandbouw|landbow]] en [[herderye]] kunden untwikkelen.

Ründ 500 [[Jezus Christus|v. Kr.]] tröäken [[nilo-saharaanske språken|nilotiske]] [[veyholderye|veyholders]] vanuut et hüdige Süüd-Sudan Kenia binnen.<ref>Ehret, C. (1983) ''Culture History in the Southern Sudan'', J. Mack, P. Robertshaw, Eds., British Institute in Eastern Africa, Nairobi, pp. 19–48, ISBN 1-872566-04-9.</ref><ref>Ambrose, S.H. (1982). "Archaeological and linguistic reconstructions of history in East Africa." In Ehert, C., and Posnansky, M. (eds.), ''The archaeological and linguistic reconstruction of African history'', University of California Press, ISBN 0-520-04593-9.</ref>

Rund et eyrste millenium warren ouk [[bantu-språken|bantu]]-volker der hen etröäken.<ref>Ehret, C. (1998) ''An African Classical Age : Eastern and Southern Africa in World History, 1000 B.C. to A.D. 400.'', University Press of Virginia, Charlottesville, pp. xvii, 354, ISBN 0-8139-2057-4.</ref> Disse lüde köämen oorsprunkelik vanaf de [[Benuerivyr]] in [[West-Afrika]], wår as vandage den dag oust-[[Nigeria]] en west-[[Kameruun]] ligt.<ref>Smith, C. Wayne (1995) ''Crop Production: Evolution, History, and Technology'', John Wiley & Sons, p. 132, ISBN 0-471-07972-3.</ref> De bantumigraty brachden nye untwikkelingen in landbow en [[metaalbewarking]] når et gebeed. Hüdigendaagse bantugrupen sint under meyr de [[Kikuyu (volk)|Kikuyu]], [[Luhya (volk)|Luhya]], [[Kamba (volk)|Kamba]], [[Gusii (volk)|Kisii]], [[Meru (volk)|Meru]], [[Kuria (volk)|Kuria]], [[Aembu]], [[Ambeere]], [[Wadawida]]-Watuweta, Wapokomo en [[Mijikenda (volk)|Mijikenda]].

Upmarkelike vöärhistoriske steades in et keniaanske binnenland sint de archeo-astronomiske steade [[Namoratunga]] up et wedsten van et Turkanameyr en et ummüürde kamp [[ThimLich Ohinga]] in de gråfskap [[Migori]].

===Swahilikultuur en handel (1. – 19. eyw)===

[[File:Lamu door.jpg|thumb|Ne döäre med traditioneel [[Swahili-kultuur|Swahili]]-holsnywark in [[Lamu]].]]

Al längere tyd was de keniaanske küste een huus vöär grupen metaalbewarkers en Bantu-buren, jagers en viskerslüde. Dee understütden de [[ekonomy]] med landbow, viskerye, metaal en handel med et butenland. Disse grupen vörmden de vrogste stadståten en wörden samenlik [[Asanie]] nöömd.<ref>[https://www.pbs.org/wonders/fr_e2.htm Pbs.org. "Wonders of the African World."] Bekeaken up 16 april 2010.</ref>

Teagen et 1. jårhunderd gungen stadståten as [[Mombasa]], [[Malindi]] en [[Zanzibar]] handelsbunden an med [[Arabyren (volk)|Arabyren]]. Hyrdöär gröiden de ekonomien, wör de [[islam]] introduceerd en kreyg de swahili-bantuspråke vöäle arabiske trekken. De swahili-stadståten vörmden een  handelsnetwark.<ref>[http://www.swahilihub.com/JifunzeKiswahili/-/1306806/1333292/-/jbyx02z/-/index.html Swahilihub.com. "History and Origin of Swahili – Jifunze Kiswahili"]. Bekeaken up 17 juli 2016.</ref><ref>Don Nanjira, Daniel (2010) [https://books.google.com/books?id=LZuxGsXVPoMC&printsec=frontcover ''African Foreign Policy and Diplomacy: From Antiquity to the 21st century''], ABC-CLIO, p. 114. ISBN 0-313-37982-3.</ref> Vöäle geskydkündigen meynden lange tyd dat de stadståten stichted warren dÖär arabiske of persiske handelslüde, mär upgraevingen wyset dat de stadståten inheymsk begünnen en dat se undanks butenmarksk inwark toch in grundbeginsel bantu warren.<ref>Spear, Thomas (2000)."Early Swahili History Reconsidered." The International Journal of African Historical Studies. vol 33, is 2. p257–290. jstor: 220649. Doi 10.2307/220649.</ref>

Et [[Sultanaat van Kilwa]] was een middeleywsk [[sultanaat]] rund [[Kilwa Kisiwani]] in et hüdige [[Tanzania]]. In de beste dage güng dat oaver de heyle swahiliküste, med Kenia der by in. Der wördt beweyrd dat et in et 10. jårhunderd sticht wör döär [[Ali ibn al-Hassan Shirazi]]<ref>شاكر مصطفى, ''موسوعة دوال العالم الأسلامي ورجالها الجزء الثالث'', (دار العلم للملايين: 1993), p. 1360</ref> nen persisken sultan uut [[Shiraz]] in süüd-Iran.<ref>Hastings, James (2003) ''Encyclopedia of Religion and Ethics Part 24'', Kessinger Publishing, p. 847</ref> Toch beweyret gelearden dat de Swahili de verhalen oaver arabisken of persisken oorsprung versünnen hadden üm öäre oaverhearsking good te küren.<ref>[https://www.britishmuseum.org/pdf/SwahiliCoast_TeachersNotes.pdf British Museum. "The wealth of Africa The Swahili Coast."] Bekeaken up 7 June 2017.</ref><ref>[https://www.thoughtco.com/swahili-culture-guide-171638 K. Kris Hirst. "Swahili Culture Guide – The Rise and Fall of Swahili States."] 12 February 2017. Bekeaken up 10 juni 2017.</ref> 
Vanaf et 10. jårhunderd begünnen de hearskers van Kilwa med groute moskeen te bowen en koaperen münten te gebruken.<ref>[https://books.google.com/books?id=kVwhcDDhHQkC&printsec=frontcover Nicolini, Beatrice and Watson, Penelope-Jane (2004). ''Makran, Oman, and Zanzibar'', Volume 3 van Islam in Africa, BRILL, p. 62] ISBN 90-04-13780-7.</ref>

[[File:British Museum Kilwa pot sherds.jpg|thumb|Potskarven uut et [[Sultanaat van Kilwa]], sticht in et 10. jårhunderd döär den [[Persen (volk)|persisken]] sultan [[Ali ibn al-Hassan Shirazi]].]]
De Swahili bowden Mombasa uut töt ne belangryke havenstad en güngen handelsbanden an med andere kortby-liggende stadståten en kommerciäle centra in Persie, Arabie, en selvs India.<ref>[https://books.google.com/?id=6u3CRDloG-YC&pg=PA22 Alsayyad, Nezar. "Hybrid Urbanism." Greenwood Publishing Group, 30 maert 2001.] ISBN 978-0-275-96612-6.</ref> Teagen de 15. eyw köäm den [[Portugal|portugeesken]] reisiger [[Duarte Barbosa]] in Mombasa en skreav dat "et ne steade is med vöäle verkeyr en nen goden haven wår as altyd meanige soorten kleine skeypkes en groute skeypen ligget, wårvan der vöäle vanuut Sofala koamet en anderen uut Cambay en Melinde en anderen dee når et eiland Zanzibar seilet."<ref>[https://books.google.com/?id=-3CPc22nMqIC&pg=PA24Ali, Shanti Sadiq. "The African Dispersal in the Deccan." Orient Blackswan, 1996. ISBN 978-81-250-0485-1.]</ref>

Later, do as in de 17. eywe de Swahiliküste under hearskåppye van de [[Omani-arabyren]] köäm, wör de [[Arabiske slavenhandel]] uutbreidet üm an de vråge van de plantages in [[Oman]] en [[Zanzibar]] te vuldoon.<ref>"[http://www.britannica.com/EBchecked/topic/548305/slavery/24157/Slave-societies Slavery (sociology)]". ''Encyclopædia Britannica'' Online.</ref> Anvankelik köämen de handelslüde vöärnamelik uut Oman, mär later vöäle uut Zanzibar (so as [[Tippu Tip]]).<ref>[http://ngm.nationalgeographic.com/ngm/data/2001/10/01/html/ft_20011001.6.html Swahili Coast]. ''National Geographic''.</ref> Dårby begünnen de portugesen slaven te koupen van de Omani en Zanzibari, do as de britten uutskeidden med de transatlantiske slavenhandel.

Et [[Swahili]], ne bantuspråke med leynwöörde uut arabiske, persiske en andere ousterske en süüdasiastiske streaken (en inmiddels ouk engelsk), wör uuteindelik de ''[[lingua franca]]'' vöär handel tüsken de verskillende volker.

Vöär hunderden jåren hevt de keniaanske küste ne belangryke steade weasd vöär handelslüde en untdekkingsvöärders. In [[1414]] köäm den [[Volksrippebliek China|chineesken]] handelsreisiger [[Zheng He]] uut de [[Ming-dynasty]] når de oust-afrikaanske küste tydens syne lätste [[Skatreisen|skatreise]].<ref>[https://www.pbs.org/wgbh/nova/ancient/ancient-chinese-explorers.html PBS.org. "Ancient chinese explorers."] Bekeaken up 12 oktober 2015.</ref> Veerentachtig jår later, in [[1498]], köäm den portugeesken untdekkingsreisiger [[Vasco da Gama]] in [[Malindi]].

===Britsk Kenia (1888–1962)===
[[File:Africa 1909 16a.png|thumb|[[Britsk Oust-Afrika]] in 1909]]

Et koloniale verleaden van Kenia begint by et uprichten van nen [[Düütske Ryk|Düütsken]] beskarmståt oaver et küstbesit van de Sultan van Zanzibar in [[1885]], wårnå in [[1888]] de [[Keiserlike Britske Oust-Afrikaanske Kompany]] der oaverhen köäm. Keiserlike stryd wör vöärkoamen döärdat Düütskland de küstgebeden an Grout-Britannie gavven in [[1890]]. Kört dårup wör de [[Ugandeeske Spoarlyne]] döär et land legd.

Van [[1890]] töt [[1900]] vöchtden een paar volker teagen de spoarlyne, med name de [[Nandi (volk)|Nandi]] under anvoring van ''[[Orkoiyot]]'' [[Koitalel Arap Samoei]]. Toch güngen de britten der med vöärtan. De ''Nandi'' warren de eyrsten dee in een reservaat estöäken wörden üm se van de spoarlyne weg te holden.

In dee tyd wördden der een flink antal vaklüde uut [[India]] haald üm an de spoarlyne te warken.<ref>R. Mugo Gatheru (2005) ''Kenya: From Colonization to Independence, 1888–1970'', McFarland, ISBN|0-7864-2199-1</ref> See en öäre nåkoamelingen sint de basis van een antal kenmarkend indiaske gemeynskappen in Kenia, so as de Ismaili-moslims en [[Sikh]].<ref>[http://orvillejenkins.com/profiles/sikh.html Orvillejenkins.com. "Sikh."] Bekeaken up 16 april 2010.</ref>

By den anleg van et spoar döär [[Tsavo]] wördden tüsken de 28 en 31 spoarwarkers douddån döär twey [[leywe|leywen]] dee bekend ståt as de [[Männeslachters van Tsavo]]. Volgens de verhalen warren de deers so'n probleem dat selvs Hear Salisbury, de domålige Eyrste Minister, et ankaartden vöär et britske [[Hougerhuus]]. 

Do as den [[Eyrsten Wearldoorlog]] uutbröäk in [[1914]], slöäten de guvernöörs van [[Britsk Oust-Afrika]] en [[Düütsk Oust-Afrika]] een wåpenstilstand üm de junge kolonys uut de stryd te holden. [[Paul von Lettow-Vorbeck| Luitenant Kolonel Paul von Lettow-Vorbeck]] leidden et lokale düütske leager, vastbeslöäten üm so vöäle möägelik engelske besittingen in handen te krygen. Sunder hülpe vanuut Düütskland lükkeden et em töt et ende van den oorlog ne suksesvulle [[guerillaoorlog|guerillastryd]] te voren, döär te leaven van de natüür en innöämene britske vöärråden. Pas veerteen dage nå et underskryven van de wåpenstilstand in [[1918]] gavven Von Lettow-Vorbeck sik oaver. Hee was do al in [[Noord-Rodesie]] (et hüdige Zambia).

[[File:Kurve bei Mombasa.jpg|thumb|upright=1.35|The [[Kenia–Ugandalyne]] by [[Mombasa]], rund 1899.]]

Üm Von Lettow-Vorbeck achternå te sitten, löäten de britten et [[Britsk Indiske Leager]] oaverkoamen vanuut [[Britsk Raj]] in [[India]]. Mär se hadden unmündig vöäle draegers nöydig üm alle vöärråden te voot depe et land in te krygen. Dårup wör et [[Draegerkorps]] uprichted en 400.000 afrikanen uproupen. Uutendelik leidden dat under de afrikanen töt meyr selvbewüstheid en arger oaver öäre behandeling.

In 1920 wör de Oust-Afrikaanske Beskarmståt in ne kolony ümsat en når Kenia ümnöömd.

In de eyrste hälvte van de 20. eyw wördden de binnenlandse houglanden untgünnen döär britske en andere europeeske buren, dee ryke wördden an [[koffy]]- en [[tea]]-plantages.<ref>[http://www.time.com/time/magazine/article/0,9171,901759-3,00.html "We Want Our Country"]. ''Time''. 5 November 1965.</ref> (Eyne beskryving van disse tyd van verandering döär de ougen van nen kolonist is ''Uut Afrika'' van [[Daenemarken|daenske]] skryvster Barones Karen von Blixen-Finecke, uutgeaven in [[1937]].) Teagen de jåren '30 van de 20. eyw woanden der ungeveyr 30.000 blanke kolonisten in et gebeed. See kreagen politiken invlood döärdat se bydröägen an de marktekonomy. 

Toch woanden der al meyr as ne miljoon stamleyden van et [[Kikuyu (volk)|Kikuyu-volk]] in de binnenlandse houglanden. Ümdat dee as rundtrekkende buren leavden, makeden se nit up Europeeske wyse anspråke up et land. Üm de eygene belangen te beskarmen, verböäden de kolonisten et verbowen van koffy, voorden ne hüttenbelasting in en de landlousen kreagen stöädigan minder land toweysen as uuttuusk vöär et wark wat se leyverden. Dårup tröäken der machtige grupen lüde richting de steaden. Teagen de vyvtiger jåren woanden der rund de 80.000 blanke kolonisten in Kenia.<ref>"''[https://books.google.com/books?id=R-r3g6OdLEUC&pg=PA28 Kenya]''". Matthew Firestone (2009). p. 28. ISBN|1-74104-773-0.</ref>

Tydens de [[Tweyde Wearldoorlog]] was Kenia ne vöärname brunne van mankracht en vöärråden vöär et Vereynigd Köäninkryk. Ouk in Kenia selv wör der vöchten, tüsken de Allieerden en [[Köyninkryk Italie|italiaanske]] trupen, doo as dee lätsten tüsken 1940 en 1941 Kenia binnenvöllen. [[Wajir]] en [[Malindi]] wördden ouk bombardeerd.

Do as de britske [[Köäninginne Elizabeth II|Princesse Elizabeth]] en öären man [[Prins Philip]] up vakanty warren in Kenia in [[1952]], köäm öären vader [[Köänink George VI]] uut de tyd. De junge princesse güng medeyne når huus en wör een jår later kroned töt Köäniginne Elizabeth II.<ref>[https://www.telegraph.co.uk/news/uknews/the_queens_diamond_jubilee/9046958/Diamond-Jubilee-the-moment-that-Princess-Elizabeth-became-Queen.html Vickers, Hugo. "Diamond Jubilee: the moment that Princess Elizabeth became Queen." The Daily Telegraph, London.] Bekeaken up 29 januari 2012.</ref>

===Mau Mau-upstand===
[[File:Statue of Dedan Kimathi Nairobi, Kenya.jpg|thumb|Standbeald van [[Dedan Kimathi]], nen keniaansken upstandsleider van et [[Mau Mau]]-leager wat as teagen et britske koloniale systeem vöcht.]]

Tüsken oktober 1952 en december 1959 was der upröör in Kenia vanweage de Mau Mau-upstand teagen britske oaverhearsking. Leaden van de Mau Mau, ouk bekend as et keniaanske land- en vryheidsleager, höyrden vöäral by de Kikuyu-stamme.

Den guvernöör vröäg britske en afrikaanske trupen an, wårunder de [[Köäninglike Afrikaanske Skütterye]]. De britten startden underdrükkingsveldtochten. In mei 1953 nöär Generaal Sir George Erskine de leiding as leagerleider van koloniale strydkrachten, med persöynlike goodköäring van [[Winston Churchill]].<ref>Maloba, Wunyabari O. (1993) ''Mau Mau and Kenya: An Analysis of Peasant Revolt'', Indiana University Press, 0852557450.</ref>

Med et gevangenneamen van Warũhiũ Itote (ouk bekend as [[Generaal China]]) up 15 january 1954 en de dårup volgende undervråging kreagen de britten beater insicht in de Mau Mau-organisaty. Under de name Operaty Anbeald beleagerden de britten up 24 april 1954 Nairobi. De besetters wördden döärelichted en anhangers van de Mau Mau når [[gevangenkamp]]en stüürd. Vöär de oaverwinning was de Home Guard et belangrykste leagerunderdeyl, ümdat et bestünd uut afrikanen dee as trow an de krone warren en nit uut butenlanders so as et [[Britse Leager]] of de Köäninglike Afrikaanske Skütterye. Teagen et ende van den upstand had de Home Guard 4686 Mau Mau ümmebracht, wat 42% van alle upstandelingen was.

Et grypen van [[Dedan Kimathi]] up 21 oktober 1956 in [[Nyeri]] gavven den döärslag vöär et verslån van de Mau Mau. In disse tyd güng et beleid vöär landtowysing flink up de sküppe. Et belangrykste hyrin was et Swynnertonplan, wårmed kroongetrowe lüde ne beloaning kreagen en Mau Mau-anhangers straffed wördden.

===Unafhanglikheid===
[[File:Jomo Kenyatta.jpg|thumb|upright|left|[[Jomo Kenyatta]], den eyrsten president en stichter van Kenia.]]

De eyrste direkte verkesingen vöär inheymske kenianen vöär den Wetgeavenden Råd wördden in [[1957]] hölden. Undanks de hoape van de britten up winst van 'gemåtigde' lokale rivalen, was et de [[Keniaansk Afrikaanske Nationale Uny]] (KANU) van [[Jomo Kenyatta]] dee ne regeyring vörmden. De Keniaanske Kolony en de Keniaanske Beskarmståt köämen beide te ende up 12 december [[1963]], do as unafhanglikheid oaver heyl Kenia uutspröäken wör. Et Vereynigd Köäningryk gavven de suvereiniteit oaver. Up etselvde ougenblik dead ouk den sultan van Zanzibar afstand van alle anspråke up et land, so dat Kenia geheyl unafhanglik was.<ref>Roberts-Wray, Kenneth. "Commonwealth and Colonial Law". Stevens, London. 1966. p 762.</ref> Precys een jår later, up 12 december [[1964]], wör Kenia ne republyk under de naam "Republik Kenia".

Tegelyke vöcht et keniaanske leager de [[Shiftaoorlog]] teagen de etniske [[Somali (volk)|somaliske]] rebellen in de Noordelike Grensstreake, dee as sik wullen afsplitsen en bie an [[Somalie]] höyren wullen.<ref>Bruce Baker, ''Escape from Domination in Africa: Political Disengagement & Its Consequences'', (Africa World Press: 2003), p.83</ref> Ne wåpenstilstand under de naam Arusha Memorandum wör underskreaven in oktober [[1967]], mär et bleav noch töt 1969 unrüstig.<ref>Hogg, Richard (1986)."The New Pastoralism: Poverty and Dependency in Northern Kenya." Africa: Journal of the International African Institute. Vol 56, is 3. p 319–333. jstor 1160687. Doi 10.2307/1160687.</ref> Üm wydtere invasys te untmodigen underskreav Kenia een verdeadigingsoavereynkumst med [[Ethiopie]] in 1969, den as noch altyd in stand is.<ref>[http://www.globalsecurity.org/military/library/report/1992/BHK.htm Globalsecurity.org (1992). Pike, John. "Post-Independence Low Intensity Conflict in Kenya."] Bekeaken up 16 april 2010.</ref>

=== Den eyrsten president van Kenia ===
Med et uutroupen van den Republik Kenia up 12 deccember 1964 wör [[Jomo Kenyatta]] köäsen as president.<ref>[https://web.archive.org/web/20090608141216/http://kenyaun.org/polhistory.html Kenyaun.org (archiveerd). "Kenya at the United Nations." Permanent Mission of the Republic of Kenya to the United Nations (2002).] Archivdåtum: 8 juni 2009. Bekeaken up 15 february 2010.</ref> Under Kenyatta breiden sik [[umkeuperieje|ümköypbårheid]] rap uut in de regeyring, openbåre deensten en sakenwerld. Kenyatta en syne family verrykeden sik med de groutskeypske ankoup van vastgood. Med öäre ankoupen in centraal-Kenia, de [[Riftvallei]] en de küstprovincys kreagen se vöäle hellige landlose kenianen teagen sik. Syne family versköäl sik achter syn presidentiäle amt üm wettelike en administrative obstakels te ümseilen. De Kenyatta's investeerden flink in de hotellerye. Kenyatta selv was eygener van et Leonard Beach Hotel.<ref>Boone, Catherine. April 2012. "Land Conflict and Distributive Politics in Kenya. African Studies Review. vol 55, is 1. p 75–103. Doi 10.1353/arw.2012.0010. ISSN 0002-0206. hdl 2152/19778}}</ref>

Kenyatta bleav president töt synen doud up 22 augustus 1978.<ref>Ndegwa, Stephen N. 1999. "Multi-Party Politics in Kenya: the Kenyatta and Moi States and the Triumph of the System in the 1992 Election (review). Africa Today. vol 46, is 2. p 146-148. doi 10.1353/at.1999.0008. ISSN 1527-1978.</ref> [[Daniel arap Moi]] volgden em up.

===Moi-tyd===
Van [[1978]] töt [[2002]] was Daniel Arap Moi president. By verkesingen in [[1979]], [[1983]] (Vervroogde verkesingen) en [[1988]] had den president gin enkele teagenstand. De grundwet skreav ouk mär eyne partye vöär. De vervroogde verkesingen van 1983 warren een gevolg van nen mislükkeden ståtsgreap up 2 augustus [[1982]]. 

[[File:Moi and Bush.jpg|thumb|[[Daniel arap Moi]], Kenia's tweyden president med [[George W. Bush]] in [[2001]]]]
Den mislükkenden ståtsgreap was upesat döär ne laegereplaatsden medwarker van de [[luchtmacht]], suldåt [[Hezekiah Ochuka]]. Hee wör vöäral hülpen döär andere medwarkers van de luchtmacht. Al rap wör den ståtsgreap afkapped döär trupen under leiding van leagerleider [[Mahamoud Mohamed]], nen veteraan uut et somaliske leager. <ref>[https://books.google.com/books?id=3MctAQAAIAAJ Nyamora Communications Limited (1992). "Society". p 12.]</ref> Under andere et gewone leager, de paramilitaere polity en later ouk de gewone polity warren der by.

In den nåsleap van de [[Garissaslachting]] van [[1980]] begüngen in [[1984]] keniaanske trupen de [[Wagallaslachting]] teagen dusenden börgers in [[Gråfskap Wajir]]. Pas in [[2011]] wör der een formeel undersöök inricht.<ref>https://www.bbc.co.uk/news/world-africa-12463001 BBC. "Wagalla massacre: Raila Odinga orders Kenya probe." Skreaven up 14 november 2013. Bekeaken up 11 february 2011.</ref>

By de verkesingen van 1988 wördden et ''mlolongo''-systeem invoord, wårby as stemmers sik in ne lyne achter öär favorite kandidåt musten upstellen, in steyde van med anonyme stembiljetten.<ref>[https://web.archive.org/web/20110215084715/http://www.highbeam.com/doc/1P2-1241691.html Harden, Blaine (25 February 1988). "Many Voters Stay Home as Kenya Drops Secret Ballot in Parliamentary Election"]. ''[[The Washington Post]]''.</ref> Vöär vöäle lüde was dit et deeptepünt van een slim undemokratisk regime. Et leidden töt wydverbreid protest vöär bywarking van de grundwet. In de jåren dårup güngen verskeidene klausules up de sküppe, so as denne wårin as mär eyne politike partye möäg.<ref>[https://web.archive.org/web/20100629014936/http://religiousfreedom.lib.virginia.edu/rihand/Kenya.html (archiveerd) Moreno, Pedro C. Handbook on Religious Liberty Around the World. 'Kenya'. The Rutherford Institute. Charlottesville, VA.]</ref>

===Meyrdere partyen en ende van et tydpark-Moi===

Nå 26 jår as eynpartyståt wör Kenia in [[1991]] nen meyrpartyenståt. Up den 28. oktober [[1992]] untbünd Moi et parlement, vyv månd vöärdat syne presidentstyd der up sat. Dårdöär begünnen de verkesingsvöärbereidingen vöär et parlement en de president. Up den 7. december 1992 must et geböären, mär et wör uutesteld tÖt 29 december. Nöäst de hearskende KANU-partye warren der nu ouk andere partyen, so as et [[Forum vöär Herstel van de Demokraty]] in Kenia en FORD Asili. De verkesingen wördden kenmarked döär groatsköälige intimidaty van teagenstanders en lastigvallen van verkesingsbeambten. Et resultåt was ne ekonomiske krisis, hülpen döär etnisk gewald dat uutbröäk ümdat de president wör verdacht van knoien med de verkesingsresultåten üm selv an de macht te blyven.<ref>Keith, Kyle. Politics of the independence of Kenya. 1999, Macmillan. ISBN 978-0333720080.</ref> Toch was disse verkesingsrunde een kantelpunt vöär Kenia, ümdat hyr et ende van Moi syn leiderskap en de oaverhearsking van de KANU begün. Anvanglik bleav Moi an de macht, med [[George Saitoti]] as underpresident. De KANU bleav an de macht med 100 seatels, mär verlöär der 88 an de ses andere partyen.

{| class="wikitable"
|'''Runde 1 (29 december 1992): uutslage'''
|'''Telling'''
|-
|Antal registreerde keesgerechtigden
|7,900,366
|-
|Stemmers
|5,486,768 (69.4%)
|-
|Blanco of verkeyrd invülde stembiljetten
|61,173
|-
|Good invüld
|5,425,595
|}
{| class="wikitable"
|'''Runde 1: Seatelverdeyling'''
| colspan="3" |
|-
|'''Politike gruup'''
|'''Totaal'''
|-
|Kenya African National Union (KANU)
|100
|-
|Forum for the Restoration of Democracy (FORD-Kenya)
|31
|-
|Forum for the Restoration of Democracy (FORD-Asili)
|31
|-
|Democratic Party (DP)
|23
|-
|Kenya Social Congress (KSC)
|1
|-
|Kenya National Congress (KNC)
|1
|-
|Party of independent Candidates of Kenya (PICK)
|1
|}

In de nåsleap van de partyverkesingen van 1992 köämen 5000 lüde ümme en noch es 75.000 rakeden untheymd.<ref>[http://www.irinnews.org/report/73319/kenya-clashes-elections-and-land-church-keeps-watch-molo Irinnews.org. "Clashes, elections and land - church keeps watch in Molo".| Skreaven up 19 juli 2007.] Bekeaken up 29 januåry 2019.</ref> In de dårupvolgende vyv jåren wördden vöäle polityke verbunden esmeadet in de anloup når de nye verkesingen. In [[1994]] köäm Jaramogi Oginga Odinga uut de tyd en verskeidene koalitys slöäten sik an by syne FORD Kenya-partye. De nye partye nöömden sik de National Democratic Alliance (Nationaal Demokratisk Verbund). Lüde in disse partye kunden et nit eyns worden. Dårup vörmden [[Richard Leakey]] in [[1995]] de Safina-partye, mär den wör uut de verkesingen eweyrd töt 1997.<ref>https://www.bbc.com/news/world-africa-13682176 BBC.com. Kenya profile. Skreaven up 31 januåry 2018.] Bekeaken up 29 januåry 2019.</ref>

In 1996 veranderden KANU de grundwet wårdöär Moi noch ne ekstra tyd president möcht weasen. Moi löät sik herkesen en wün ne 5e termine in [[1997]].<ref>[https://crawfurd.dk/africa/kenya_timeline.htm|title=Kenya crawfurd.dk. "History Timeline - historic overview of Kenya, Africa".] Bekeaken up 29 januåry 2019.</ref> Synen winst wör stark bekritiseerd döär syne gröätste teagenstanders [[Mwai Kibaki|Kibaki]] en [[Raila Odinga|Odinga]].<ref>Anderson, David M. (2003). "Kenya's Elections 2002 – The Dawning of a New Era". African Affairs, vol 102, is 407. p 331–342.</ref> Nå synen winst kun Moi grundwettelik nit meyr meddoon an de verkesingen. Vanaf et begin van [[1998]] probeerden Moi de volgende verkesingen te stüren, so dat [[Uhuru Kenyatta]] in [[2002]] president sul worden.<ref>[http://www.africanews.com/2017/10/25/a-look-at-kenya-s-elections-history-since-independence-in-1964/ Africanews.com. "A look at Kenya's elections history since independence in 1964." Skreaven up 25 november 2017.] Bekeaken up 29 januåri 2019.</ref>

===President Kibaki en de weg når ne nye grundwet===
[[File:Nairobi Kibera 04.JPG|thumb|Uutsicht up [[Kibera]], de gröätste [[sloppenwyk]] in Afrika]]

Moi syn plan üm Uhuru Kenyatta as syn upvolger te krygen mislükkeden. [[Mwai Kibaki]] en syne opposity-verbund et Nationale Reagenboagverbund ([[National Rainbow Coalition]]) wör den nyen president. Volgens Anderson (2003) meldden lokale en internationale wachters dat de verkesingen eyrlik en sunder inmenging verlöäpen. Et leak een kantelpunt vöär Kenia's demokratisering.

In 2005 verwörpen de Kenianen een plan üm de unafhanglikheidsgrundwet van 1963 te vervangen.<ref>[http://www.cmi.no/publications/2368-of-oranges-and-bananas Cmi.no. "Of Oranges and Bananas: The 2005 Kenya Referendum on the Constitution." Chr. Michelsen Institute.] Bekeaken up 13 mei 2016.</ref> Et resultaat was dat de verkesingen van 2007 volgens de olde grundwet verlöypen. Kibaki wör herköäsen in een slim ümstreyden verkesingsverloup wat uutmundden in de [[Keniaanske Krisis van 2007]], med politik en etnisk gewald. Anleiding warren anklachten van de vöärnaamste teagenstander, Raila Odinga, den as beweyrden dat der med de uutslagen esjumeld was en hee selv eygenlik president must weasen. By de rellen köämen 1500 lüde uut de tyd en noch es 600.000 wördden untheymd, wårmed et de slimste upröär in de keniaanske geskedenis was. Üm wydter bloodvergeten te vöärkoamen beslöäten Kibaki en Raila samen te warken. Den lätsten wör do Eyrste Minister.<ref>[http://news.bbc.co.uk/2/hi/africa/7344816.stm BBC.co.uk. "Deal to end Kenyan crisis agreed". 12 april 2008.] Bekeaken up 29 januåry 2019.</ref> 

In juli van 2010 güng Kenia samenwarken med andere oust-afrikaanske landen üm de nye Oust-Afrikaanske Deylmarkt te vörmen.<ref>[https://af.reuters.com/article/kenyaNews/idAFLDE65T2AJ20100701 Reuters.com. "FACTBOX-East African common market begins". Skreaven up 1 juli 2010.] Bekeaken up 29 januåry 2019.</ref> In augustus van 2010 höld Kenia een referendum wårup ne nye [[Grundwet van Kenia|keniaanske grundwet]] uutskreaven wör. Macht van de president wör an banden legd en de centrale regeyring upheaven.

===upheaving van de regeyring en verdeyling van de macht===

Nå anname van de nye grundwet wör Kenia ne presidentiele representative demokraty, wårby as de president van Kenia beide ståtshöyvd, regeyringsleider is. Ouk wör der ne meyrpartyenstelsel insteld. In de grundwet steyt under meyr dat de uutvorende macht by et uutvorende deyl van de regeyring ligt under anvoring van de president den as ouk kabinetsvöärsitter is. Et kabinet besteyt uut lüde van buten et parlement. Wettelike macht ligt uutslutend by et [[Keniaanske Parlement]]. Et rechterlike apparaat is unafhanglik van de beide instantys.

In 2011 stüürden Kenia trupen når Somalie üm te vechten teagen [[islam]]itiske terröörgruup [[Al-Shabaab]]. 

[[File:Secretary Kerry Jokes About HIs Height Standing With Kenyan President Uhuru Kenyatta at the State House in Nairobi (28534132883).jpg|thumb|Keniaanske president [[Uhuru Kenyatta]] med den amerikaansken ståtssekretåris [[John Kerry]] up [[22 augustus]] 2016]]
Do as halverweage [[2011]] vöär et tweyde jår te weinig reygen völ, kreag Kenia te maken med de slimste dröygte en dårupvolgenden hunger in 60 jår. Vöäral de noordwestelike [[gråfskap Turkana]] wör slim tröffen.<ref>[http://www.kbc.co.ke/news.asp?nid=71528 |archiveurl=https://web.archive.org/web/20120104173650/http://www.kbc.co.ke/news.asp?nid=71528  Kbc.co.ke. (Archiveerd). "Red Cross Warns of Catastrophy in Turkana". Koech, Dennis. Skreaven up 4 januåry 2012.] Bekeaken up 7 August 2011.</ref> Lokale skolen wördden der selvs ümme slöäten.<ref>[http://www.indcatholicnews.com/news.php?viewStory=18686 Indcatholicnews.com. "Kenya: schools close as famine takes hold in Turkana." Skreaven up 28 july 2011.] Bekeaken up 7 augustus 2011.</ref> Begin 2012 wör den krisis oaverwünnen döär erichte noudhülpe. hülpbedryve deaden öäre hülpe verleggen når weaderupbow, döär under meyr irrigatykanalen te graeven en söäde uut te deylen.<ref>[https://www.nytimes.com/2012/02/04/world/africa/un-says-famine-in-somalia-is-over-but-risks-remain.html  Gettleman, Jeffrey (3 februåry 2012) "U.N. Says Famine in Somalia Is Over, but Risks Remain]. ''The New York Times''.</ref>

In 2013 had Kenia syn eyrste algemeyne verkesingen nå den nyen grundwet. Uhuru Kenyatta wün in een slim betwiste uutslag, wårup den teagenstander, Raila Odinga, ne petity uutskreav. Den keniaansken Hougen Råd höld  vaste an de oorsprunglike verkesingsuutslage en Kenyatta wör president, med [[William Ruto]] as underpresident. 

In [[2017]] wün Uhuru Kenyatta syn tweyde ambstyd. Weaderümme wör den uutslag betwyfeld döär Odinga, den as der med når et Hougere Rechtshov güng. Hee klaagden de verkesingskommissy an vöär misbestüür van de verkesingen, en Kenyatta vöär sjummelen. Et Hougere Rechtshov güng der in med en verklården de uutslagen ungeldig.<ref>[https://www.theguardian.com/world/2017/oct/25/kenya-presidential-election-rerun-to-go-ahead-supreme-court The Guardian. Burke, Jason. "Kenya election rerun to go ahead after court fails to rule on delay". Skreaven up 25 oktober 2017.] bekeaken up 29 januåry 2019.</ref> Med disse beslissing gavven et Hougere Rechtshov an dat se öäre unafhanglikheid seriöös nöämen.<ref>[https://www.idlo.int/kenya-court-decision-demonstrates-respect-rule-of-law idlo.int. "Kenya court decision demonstrates respect for rule of law".] Bekeaken up  29 januåry 2019.</ref> Dårnå höld Kenia ne tweyde verkesingsrunde, wår as Uhuru Kenyatta toch wün, ümdat Raila nit med wul doon vanweage unregelmåtigheden.<ref>[https://www.standardmedia.co.ke/article/2001258851/uhuru-kenyatta-wins-repeat-election-with-7-4-million-votes Standardmedia.co.ke. "President Uhuru Kenyatta declared winner of repeat presidential election".] Bekeaken up 29 januåry 2019</ref><ref>[https://www.nytimes.com/2017/10/30/world/africa/kenya-election-kenyatta-odinga.html. New York Times. "President Uhuru Kenyatta declared winner of repeat presidential election".] Bekeaken up 29 januåry 2019.</ref>

==Landskap en klimaat==

[[File:Un-kenya.png|thumb|Kaarte van Kenia.]]
[[File:Koppen-Geiger Map KEN present.svg|thumb|Klimaatkaarte van Kenia.]]

Med 580.367 km²<ref>[https://www.cia.gov/library/publications/the-world-factbook/geos/ke.html Central Intelligence Agency. The World Factbook. "Kenya". 2012.] Bekeaken up 28 mei 2013.</ref> is Kenia et söävenenveertigste land van de wearld wat uppervlakte angeyt. Et ligt tusken de 5° noord- en süderbreydte en 34° en 42° outsterlängde. Vanaf de küste an den Indisken Oceaan klimt et land geleidelik up töt de houglanden in et binnenland. De houglanden wordet döärsneyden döär de [[Riftvallei]], med up et ousten dårvan ne vrüchtbåre streake.

De keniaanske houglanden sint eyne van de beste landbouwstreaken van Afrika.<ref>Central Intelligence Agency. The World Factbook. Potomac Books, Inc. 2010. ISBN 978-1-59797-541-4. p 336.</ref> In de houglanden ligt ouk et höygste punt van Kenia en de eyn-nå-höygste top van et wearlddeyl: De [[Kenia (barg)|Barg Kenia]], med 5199 meater. Vanuut et süden van Kenia is de [[Kilimanjaro]] (5895 meater) in [[Tanzania]] te seen.

===Klimaat===
Kenia is tropisk an de küste, gemåtigd in et binnenland en dröyge in et noorden en noordousten. Der is et heyle jår döär vöäle sünnenskyn en de lüde loupet et heyle jår in summerske kleyder. Meysttyds is et in et binnenland höygerup 's nachtes en 's morgens kuul.  

Et 'lange reygen'-seisoon duurt van maert/april töt mei/juni. Et 'körte reygen'-seisoon duurt van oktober töt november/december. Mangs is de reygen heavig. Vake valt et 's middags of 's åvends. Tydens de tropiske reygentyd blivt de temperatuur houge. Et heytst is et tüsken februåri en maert, as de lange reygentyd anvangt. Et köldst is et tüsken juli en halv augustus.

[[File:Giraffe - Skyline - Nairobi - Park.jpg|thumb|Ne giraffe in [[Nationaal Park Nairobi]], med et stadsansicht van Nairobi der achter]]

{|class="wikitable" style="text-align:right;"
|+ style="font-size:110%" | Döärsneyde jårtemperaturen
!colspan="2" style="text-align:left;"| Stad
! Höygte (m) !! Max (°C) !! Min (°C)
|-
|align="left" | Mombasa
| style="text-align:center;"| <small>küststad</small>
| 17 || 32.3 || 23.8
|-
|align="left" | Nairobi
| style="text-align:center;"| <small>höyvdstad</small>
| 1,661 || 25.2 || 13.6
|-
|align="left" | Kisumu
| style="text-align:center;"| <small>stad an een mear</small>
| 1,131 || 31.8 || 16.9
|-
|align="left" | Eldoret
| style="text-align:center;"| <small>stad in et Riftdal</small>
| 2,085 || 23.6 || 9.5
|-
|align="left" | Lodwar
| style="text-align:center;"| <small>noordelik platteland</small>
| 506 || 34.8 || 23.7
|-
|align="left" | Mandera
| style="text-align:center;"| <small>noordelik platteland</small>
| 506 || 34.8 || 25.7
|}

===Deers===
Een flink deyl van Kenia is vöärbestemd vöär wilde deers, med inbegrip van de [[Masai Mara]]. Dår vindet alle jåren tüsken juni en september den [[Grouten Trek]] plaats, wårby as oaver de 1 miljoon [[gnu]]s en 200.000 [[zebra]]'s de [[Mara (rivyr)|Mararivyr]] oaversteaket.<ref>[http://nationalgeographic.org/media/wildebeest-migration/ National Geographic.com. "Wildebeest Migration". Skreaven up 19 januåri 2012.] Bekeaken up 13 mei 2016.</ref> In ne vöärtgånde beweyging med de klokke med loupet de deers 2900 km van de eyne voder- en watersteyde når den volgenden, tüsken de [[Serengeti]] in [[Tanzania]] en de Masai Mara in Kenia. Dit spektakel leyvert vöäre inkomsten uut et [[tourisme]] up.

==Ekonomy== 
[[File:Kenya Export Treemap.jpg|thumb|upright=1.6|Ne verholdingskaarte van Kenia's uutvoor.]]

Kenia's algemeyne ekonomy is de lätste teentallen jåren flink egrööid, vöärnamelik döär groute weagenbowprojekten. Vöäle van disse grööi kümt van geld wat eygenlik bestemd was vöär gewone kenianen. Mär döär erichte fiskale en monetäre måtregelen en misbestüür, [[umkoperieje|ümköyperye]], wegslusen van publike fundsen en een slecht warkend rechterlik apparaat, belandt der weinig van de geldelike stüt by de gewone lüde en lokale underneamers in de knippe. In [[2014]] wör et land upny skatted en versköäv et Bruto Inlandsk Produkt når de ståtus van laege-töt-döärsneyde inkoamens.

Kenia hevt ne Menskelike Untwikkelings Index (MUI) van 0,555 en steyt dårmed up de 145. van de 186 in de wearld. In [[2005]] must 17,7% van kenianen sik redden med €1,12 up nen dag. In [[2017]] stünd Kenia 92. in de handelsgemaksindex van de wearldbanke, teagenoaver 113. in 2016 (up 190 landen).<ref>[http://www.doingbusiness.org/data/exploreeconomies/kenya doingbusiness.org. "Doing Business in Kenya – World Bank Group".] Bekeaken up 14 januåry 2017.</ref> De belangrykste, mär ouk slim underuntwikkelde en inefficiente handelstak is de landbow. Hyrin warket 75% van de lüde, teagenoaver 3% in [[untwikkelde landen]]. Kenia wördt vake anedüdet as ne ''grensmarkt'' of mangs [[upkoamende markt]], mär höyrt nit by de slechtst untwikkelde landen.

De ekonomy is flink uutebreidet, vöäral döär tooneamend tourisme, höyger underwys en [[telekommunikaty]], as ouk gode landbowresultåten nå de dröygte. Dat lätste med name in de vöärname [[tea]]-industry. In [[2007]] grööiden Kenia's ekonomy med meyr as 7% en losden et land vöäle skulden af. Nå de anevöchtene presidentsverkesingen van december 2007 slöäg dit dramatisk ümme en vervöl et land in chaos.

Telekommunikaty en financieel wark ümvattet nu 62% van et BIP. 22% van et BIP kümt noch altyd uut de unstabile landbow, wårin as noch 75% van et warkvolk warket (een kenteaken van underuntwikkelde ekonomyen wår as noch gin [[voodselseakerheid]] is - een belangryke grund vöär ekonomisken grööi). Een klein deyl van de bevolking müt et hebben van voodselhülpe.<ref>[https://www.usaid.gov/kenya/food-assistance usaid.gov. "Food Assistance Fact Sheet – Kenya".] Bekeaken up 13 mei 2016.</ref> Industry en fabrikswark vörmet de kleinste sektor, med 16% van et BIP. In deensten en maakindustry warket mär 25% van et warkvolk, mär se leyvert 75% van et BIP.<ref>[http://lcweb2.loc.gov/frd/cs/profiles/Kenya.pdf Library of Congress: Federal Research Division. "Country Profile: Kenya". Skreaven in juni 2007.]  Bekeaken up 23 april 2011.</ref>

Kenia voort jårliks oaver de €350 miljoon uut an linnengood.

Vöäle vrogere ståtsbedryve, so as de buten bedryv weasende Kenya Post and Telecommunications company, wördden privatiseerd. Dit tröäk nen machtigen houp private investering an, wårdöär as et hüdige [[Safaricom]] rechtevoort eyne van de suksesvulste bedryve in Oust-Afrika is.

[[File:Kenya, Trends in the Human Development Index 1970-2010.png|thumb|upright=1.6|Kenia's trends in de Menskelike Untwikkelings Index van 1970 töt 2010.]]

In maert [[1996]] vörmden de presidenten van Kenia, Tanzania en Uganda med mekander de [[Oust-Afrikaanske Gemeynskap]] (OAG). De OAG wil tariven en douanehandelingen lyktrekken en samenwarken an vrye döärgang vöär inwoaners en beatere weagen. In maert 2004 teakenden de drey landen een handelsverdrag.

===Tourisme===
[[File:Elephants at Amboseli national park against Mount Kilimanjaro.jpg|thumb|[[Nationaal Park Amboseli]]]]
[[File:Tsavo east panorama.jpg|thumb|[[Nationaal Park Oust-Tsavo]]]]

Nå de landbow is tourisme de gröätste brunne van butenlandsk inkoamen.<ref>de Blij, Harm. The World Today: Concepts and Regions in Geography 4th edition. Wiley Publishing: Hoboken, NJ</ref> Verantwoordelik vöär de informatyvöärsening vöär et tourisme is et Kenya Tourism Board.<ref>[http://www.ktb.go.ke/ Kenya KTB.go.ke. Tourism Board. Bekeaken up 2 maert 2017.]</ref> De vöärnaamste touristentrekkers sint fotosafari's döär de 60 nationale parken en wildreservaten. Andere trekkers sint de Groute Trek van de gnus in de [[Masai Mara]], wat te book steyt as et söävende wearldwunder, historiske moskeen en forten uut de koloniale tyd so as by [[Mombasa]], [[Malindi]] en [[Lamu]]. Dårnöäst is Kenia geleevd üm de wydske landskappen so as de witte töppe van de [[Kenia (barg)|Barg Kenia]], et groute [[Riftdal]], teavelden van [[Kericho]], koffyplantages van [[thika]] en et uutsicht up de [[Kilimanjaro]] vanuut et süden.<ref>[http://www.nationsencyclopedia.com/Africa/Kenya-TOURISM-TRAVEL-AND-RECREATION.html NationsEncyclopedia.com. "Tourism, travel, and recreation - Kenya - area".] Bekeaken up 2 maert 2017.</ref> Wydters hevt Kenia uutstrekkede stranden an de [[Swahiliküste]] an den Indisken Oceaan. Et gröätste andeyl touristen kümt uut [[Düütskland]] en et [[Vereynigd Köäningryk]]. See trekket meyst up de stranden en wilparken.

===Landbouw===
Lanbow is de eyn-nå-grötste bydraeger an et keniaanske Bruto binnenlandsk produkt (BBP), nå de deenstensektor. In 2005 was landbouw, med inbegrip van holtkap en viskerye, good vöär 24% van et BBP, vöär 18% van alle lounen en 50% van de uutvoorwinst. De belangrykste winstgewassen sint tea, blomen en planten en koffy. Tea en blomen en planten leyvert et meyste up van alle Kenia's uutvoor. Upbrengsten van belangryke voodselbrunnen as [[mais]] hangt stark af van et weader. As et mangs wat minder geyt, is et land deyls afhanglik van voodselhülpe. Byvöärbeeld in [[2004]] mislükkeden de ougst döär groute dröygte en satten 1,8 miljoon lüde sunder eaten.<ref>[http://wfp.org/news/news-release/drought-leaves-two-million-kenyans-need-food-aid wfp.org. "Drought leaves two million Kenyans in need of food aid". United Nations World Food Programme. Skreaven up 26 april 2005.] Bekeaken up 5 August 2016.</ref>

Een internationaal samenwarkingsverband vöär undersöök når gewassen in halv-dröyge tropenlanden hevt med redelik sukses een paar buren hülpen üm [[oranje linsen]] te verbowen in steyde van mais, vöäral in de dröygere steydes. Oranje linsen köänet heyl good teagen dröygte en wilt best gröien in streaken wår jårliks minder as 650 mm reygen valt. Volgende projekten jaagden de handel in pöälenvrüchten an. Hyrby wör vöäral insat up et upbowen van handelsnetwarken en de afstand verkörten tüsken vrüchtenkweakers en tüskenhandelaars. Hyrmed steyg de lokale produktyprysen med 20 - 25% in Nairobi en Mombasi. Döär de vermarkting van de oranje linse köänet wat buren nu investeren in masjines as mobile telefoons en beatere grund en deers.

In de vrüchtbåre houglanden verbowt se tea, koffy, sisal, chrysanten, mais en tarwe. Et is eyne van de meyst suksesvolle landbowstreaken van Afrika. In et halv-dröyge noordousten wördt der vöärnamelik med leavende deers ebuurd. In de laeger liggende deylen verbowt se [[kokosnoat|kokosnöäten]], [[ananas]] [[kasjewnöäten]], [[katoon]], [[sükerreed]], sisal en mais. Kenia hef noch gin sodöänige måte van efficienty en investeringen dat se voodselveiligheid köänet beden. In samengang med årmood (53% van de lüde leavet under de årmodegrense) sorget dit dat een flink deyl van de inwoaners regelmåtig hunger lidt en afhanglik is van voodselhülpe. Slechte weagen, een unbetrowbår spoarnetwark, verwårlousd waternetwark en vöäls te prysig luchtvervoor sorgt dervöär dat buren in dröyge en halv-dröyge deylen van et land öäre gewassen nit kwyt köänet. Dit was töt in 2011 noch so, wårup at et Roude Krüüs et hülpprogramma [[Kenyans for Kenya]] upsat.<ref>[http://conferences.ifpri.org/2020africaconference/program/day1summaries/kinyua.pdf Towards Achieving Food Security in Kenya]. Joseph Kinyua, Permanent Secretary, Ministry of Agriculture, Kenya; 1 April 2004, Kampala, Uganda.</ref>

[[File:Kapsowar1.JPG|thumb|Burenland in Kenia]]
Kenia's irrigatysektor is up drey wysen verdeyld: vöär kleine afneamers, centraal beheyrd publike irrigaty en private/kommerciele irrigaty. 

De kleine afneamers behelst alleyne warkende of grupen buren dee selv ouk water gebruket. Irrigeerd wördt der up eygene velden of grupsvelden van 0,1 töt 0,4 hektare grout. Der sint ungeveyr 3000 kleine afneamers oaver ne totale uppervlakte van 47.000 ha.

Dårnöäst hevt et land noch söäven groute, centraal beheyrde irrigatyprogramma's: in Mwea, [[Bura]], [[Hola]], [[Perkerra]], Westkano, Bunyala en Ahero. By mekander is dat ne uppervlakte van 18.200 ha med in döärsneyde 2600 ha per afneamer. Disse irrigatystreaken valt under de Nationale Råd vöär Irrigaty en sint good vöär 18% van alle irrigeerde land in Kenia.

Groutskålige privaat beheyrde buurderyen beslåt 45.000 hectare, good vöär 40% van al et irrigeerde land. See gebruket hougwaerdige technology en leyvert gewassen van houge kwaliteit vöär de uutvoormarkt, med name blomen en grööntes.<ref>Republic of Kenya, Ministry of Water and Irrigation (2009) ''National Irrigation and Drainage Policy'':3–4.</ref>

Kenia is de up twey nå gröätste uutvoorder van [[snydblomen]].<ref>[http://edition.cnn.com/2015/03/16/africa/kenya-flower-industry/ Veselinovic, Milena. "Got roses this Valentine's Day? They probably came from Kenya". Edition.cnn.com. Skreaven up 16 maert 2015.] Bekeaken up 17 juli 2016.</ref> Ungeveyr de hälvte van Kenia's 127 blomenkweakers sittet rund et [[Naivashamear]], 90 kilometer noorwestelik van Nairobi. Üm den uutvoor te versnellen hevt de luchthaven van Nairobi ne aparte halle speciaal vöär den döärvoor van blomen en grööntes.

===Industry===
[[File:Orrling of Nairobi.jpg|thumb|300px|Et höyvdkantoor van de [[Kenya Commercial Bank]] in [[KENCOM House]] (rechts) in Nairobi.]]
Al is Kenia een middellaege inkoamensekonomy, toch is fabrikswark good vöär 14% van et BBP. De gröätste industriäle centra sint [[Nairobi]], [[Mombasa]] en [[Kisumu]]. De belangrykste industryen sint voderverwarkingsbedryve so as grånmålers, beerbroweryen, sükerreedbreakers en makers van bruuksgoderen so as auto's.

Up industriäle skåle doot se in Kenia cement maken.<ref>[http://www.constructionkenya.com/2431/kenya-cement-industry-outlook/ constructionkenya.xom. "Cement production keeps pace with growing demand". Skreaven up 5 september 2015.] Bekeaken up 13 mei 2016.</ref> Dårnöäst hevt Kenia ne öälyverwarkingsindustry, wår ruwe petröäly töt gebruukspetröäly vöär de lokale markt verwarked wördt. Dårnöäst is der ne gröiende informele sektor under de name ''jua kali'', wår up kleine skåle huusholdgoderen maked wordt, so as auto-underdeylen en landbowwarktügen.<ref>http://www.ilo.org/global/about-the-ilo/newsroom/features/WCMS_075529/lang--en/index.htm ilo.org. "Kenya: Employers' organizations taking the lead on linking the informal sector to formal Kenyan enterprises". Skreaven up 2 augustus 2005.] Bekeaken up 13 mei 2016}}</ref><ref>[https://web.archive.org/web/20160610135631/http://www.mygov.go.ke/?p=5038|archive- mygov.go.ke (Archiveerd). "Jua Kali sector plays key role in economic development and job creation". Skreaven up 13 november 2015] Bekeaken up 13 mei 2016.</ref>

Döärdat Kenia de lätste jåren anslöäten is by de African Growth and Opportunity Act (AGOA) van de amerikaanske regeyring, gröit de industry de lätste jåren rapper. Seyt at de AGOA in warking tröäd in 2000, steag de uutvoor van kleyder når de [[Vereynigde Ståten|VS]] van € 39 miljoon når € 242 miljoon in 2006. Andere wysen van stüt vöär de maakindustry sint under meyr de günstige belastingsmåtregels van de nye regeyring, wåründer et wegneamen van tariven up kapitaalbesit en andere ruwe materialen.<ref>[https://2009-2017.state.gov/e/eb/rls/othr/ics/2010/138092.htm?goMobile=0. state.gov. "Kenya."] Bekeaken up 10 juni 2016.</ref>

===Vervoor===
Et land hevt een uutgebreid netwark van hardte en unverhardte weagen. Kenia's spoarlyne verbindet de havens en gröätste städen en löpt når et nåberland Uganda. Der sint 15 luchthavens med hardte banen.

De döär China betaalde spoarlyne van Mombasa når Uganda güng lös in [[2017]], wårmed in 2019 al meyr as 2,7 miljoon lüde reisd hebbet.<ref>[https://edition.cnn.com/2019/05/20/china/china-kenya-sgr-rail-africa-intl/index.html Cnn.com. "A legacy of lunacy haunts Kenya's old railway. Will China's $3.6B line be different?" Marsch, Jenni. 21 mei 2019.] Bekeaken up 15 augustus 2019.</ref>

===Energy===
Et grötste andeyl elektriciteit kümt van geothermiske energy.<ref>[https://web.archive.org/web/20180811133300/https://www.iea.org/statistics/statisticssearch/report/?country=Kenya&product=electricityandheat iea.org. (Archiveerd). "Electricity in Kenya".] 11 augustus 2018.</ref> As tweyde vöärnaamste energybrunne hebbet se hydroelektriske stations in dammen by de höygere [[Tanarivyr]] en de dam by de [[Turkwelkloov]] in et westen. De rest van de energy kümt van een petröälykrachtwark an de küste, geothermiske installatys by [[Olkaria]] en importeerd uut [[Uganda]]. Selv kun Kenia tüsken 2001 en 2003 1142 [[megawatt]] upwekken. Et ståtsbedryv [[Kenya Electricity Generating Company]] (KenGen), wat in 1997 uprichted wör under de name Kenya Power Company, geyt oaver et upwekken, terwyl as et bedryv Kenya Power oaver de verspreiding geyt. Et land hevt mangs te maken med uutval, vöäral as der döär dröygte te weinig water vöärby de dammen kümt.

Üm de groiende vråge by te beynen, wil Kenya in 2024 anvangen med de bow van een kernenergycentrale. In 2019 sint dårvöär al verskeidene lokatys bekeaken, under meyr an den Indisken Oceaan, et Turkanamear en et Viktoriamear. Vöär den bow kryget se hülpe uut [[Rusland]], [[Volksrippebliek China|China]] en [[Süüd-Korea]].<ref>[https://www.esi-africa.com/industry-sectors/generation/kenya-nuclear-electricity-board-evaluates-nuclear-sites/ Esi-africa.com. "Kenya Nuclear Electricity Board evaluates nuclear sites". Skreaven up 8 januåri 2019.] Bekeaken up 15 augustus 2019.</ref>

[[File:Worker in Olkaria Kenya.jpg|thumb|upright|Warklüde by de [[Geothermiske energycentrale van Olkaria]]]]

In de gråfskap Turkana sit öäly in de grund. Et yrske bedryv [[Tullow Oil]] skattet at der rund de 1 miljard vaten uut te halen sint.<ref>[https://www.bloomberg.com/news/2013-08-19/kenya-from-nowhere-plans-east-africa-s-first-oil-exports-energy.html Bloomberg.com. "Kenya From Nowhere Plans East Africa's First Oil Exports: Energy".] Bekeaken up 15 augustus 2019. </ref> Et land undersöcht noch of der anderswår noch öäly sit. Kenia importeert noch alle ruwe petröäly en is noch vulleydig afhanglik van de 21-daagse vöärråden dee as de öälymarkt vöärskrivt. Petröäly beslüt 20% töt 25% van de landelike uutgaven.<ref>[https://af.reuters.com/article/investingNews/idAFJOE74J0F220110520?pageNumber=1&virtualBrandChannel=0 Reuters.com. "Kenya plans strategic oil reserve"]. Reuters (10 November 2011).</ref>

===Chineeske investeringen en handel===
Up de websteyde van [[98.4 Capital FM]], een landelik radiostation, stünd te leasen dat [[Volksrippebliek China|China]]'s ambassadöör vöär Kenia, Liu Guangyuan, by president Kenyatta's besöök an Peking seade: "China hevt inmiddels € 425 miljoon investeerd. Dårmed sint se Kenia's gröätste brunne van butenlandske investeringen. Weadersydsen handel was good vöär €2,6 miljard in 2012. Med Kenyatta reisden noch 60 sakenlüde med, dee as €2,2 miljoon understöäning van China wullen krygen vöär ne spoarlyne van van Mombasa når Uganda en €1,6 miljard vöär nen dam."

In 2014 begün Kenia mineralen med China te verhandelen, so as [[ilmenyt]].<ref>[https://www.standardmedia.co.ke/business/article/2000104631/kenya-joins-mineral-exporters-as-first-titanium-cargo-leaves-port Standard Digital News. "Business – Kenya joins mineral exporters as first titanium cargo leaves port". Jackson Okoth, Philip Mwakio. Skreaven up 14 february 2014.] Bekeaken up 15 February 2015.</ref> 

De nye Mombasa-Ugandalyne is döär China betaald. Volgens een artikel up CNN sint der wal sorgen oaver chineeske inmenging in keniaanske saken. In de belangrykste banen, so as stationsbehear en treinmachinisten, ståt noch altyd chineeske warkers an de top. Döärdat de chineesken sik oaver et algemeyn nit buten öäre kantoren låt seen, unståt de lätste tyd raciale spanningen.<ref>Cnn.com.</ref> Ouk is der angst dat Kenia de skulden nit kan aflossen en China dårup beslag geyt leggen up belangryke havens.

===Vision 2030===
[[File:Vision2030 logo.svg|thumb|Et officiäle logo vöär [[Kenya Vision 2030|Vision 2030]].]]

In 2007 makeden de keniaanske regeyring et plan ''Vision 2030'' bekend, een ekonomisk untwikkelingsprogramma wårmed as Kenia in 2030 up denselvden voot hoapet te koamen as de Ekonomiske Tygers van Asie. In 2013 gavven et een Nationaal Klimaatveranderingsplan uut. In et warkplan van 200 bladsyden, untwikkeld med hülpe van de [[Clima & Development Knowledge Network]], beskrivt et land öäre visy vöär een 'klimaatvast untwikkelpad når laege koalstuvuutstoat'. By de uutgave in maert 2013 seade den sekretåris van et Ministery van Planning, Nationale Untwikkeling en Vision 2030 dat klimaat een middelpunt was in et vernyde Halverweags Termynplan wat in de månden dårup uut sul koamen. Dit sul een rechtstreyks en robüüst raamwark weasen vöär et warkplan en de seykerheid geaven dat klimaatverandering een ekonomybreyd punt wördt.<ref>[http://cdkn.org/2013/03/news-kenyas-national-climate-change-action-plan-is-officially-launched/ cdkn.org. Climate & Development Knowledge Network. "NEWS: Kenya's National Climate Change Action Plan is officially launched".] Skreaven up 28 March 2013.</ref>

===Öäly-undersöök===
[[File:Kenya Aerial 2009-08-27 14-26-44.JPG|thumb|upright=1.35|[[Lake Turkana]] borders Turkana County]]

Et is bekend dat Kenia öälyvöärråden hevt in de [[Gråfskap Turkana]]. President Mwai Kibaki makeden up 26 maert 2012 bekend at Tullow Oil een britsk-yrsk öäly-undersööksbedryv öäly vünden had, mär dat et noch drey jår duren sul üm te kyken of et genog was üm an te verdenen.<ref>[https://www.bbc.co.uk/news/world-africa-17513488 BBC News – Kenya oil discovery after Tullow Oil drilling]. BBC. 26 March 2012.</ref>

In 2006 teakenden den domåligen chineesken president [[Hu Jintao]] een öälykuntrakt med Kenia. Et was deyl van een ryge handelsoavereynkoamsten wårmed Afrika's natuurlike hülpstovven når China's rap groiende ekonomy musten blyven koamen. Med disse oavereynkoamst möäg China's nationale öäly- en gasbedryv vry når öäly boaren in Kenia. Inmiddels wördt der eboard by de grense med Süüd-Sudan, et betwiste land van de Noord-Oustelike Provincy up de grense med [[Somalie]] en in küstwateren.<ref>[http://www.ft.com/cms/s/0/a51a39d2-280c-11db-b25c-0000779e2340.html Financial Times. fy.com. Barber, Lionel, England, Andrew. "China's scramble for Africa finds a welcome in Kenya". Skreaven up 10 augustus 2006.] Bekeaken up 27 juni 2008.</ref>

===Kinderwark en prostituty===
[[File:Enfants Masai - Kenya décembre 1990.jpg|thumb|upright=1.35| De [[Maasai (volk)|Maasai]] woanet in Kenia en Tanzania.]]

Kinderarbeid is wydverbreid in Kenia. De meyste kinder warket in de landbouw.<ref>[http://www.unhcr.org/refworld/pdfid/4d4a6806d.pdf (PDF) UNHCR.org. "Country profile report – Kenya". (2009)].</ref> In 2006 skatten UNICEF dat ungeveyr 30% van alle meydkens in de küststreaken van Malindi, Mombasa, Kilifi en Diana med prostituty te maken kreagen. De meyste prostituees in Kenia sint tüsken de 9 en 18 jår old. Et Keniaanske Ministery vöär Kindersaken had in 2009 so'n 400 kinderbeskarmingsambtenaren in deenst. De reydenen vöär kinderwark sint årmode, gin togang töt underwys en nit good warkende regeyringsinstellingen. Kenia underskreav Konventy 81 up warkinspektys in de industry en Konventy 129 up kinderarbeid in de landbouw.<ref>[http://www.njas.helsinki.fi/pdf-files/vol10num2/suda.pdf Suda, Collette. "The Invisible Child Worker in Kenya: The Intersection of Poverty, Legislation and Culture". Nordic Journal of African Studies, 2010 vol 10 is 2.] p 163–175.</ref>
[[File:African Kids working in the family farm.jpg|thumb|Kinder an et wark in Kenia]]

==Volk==
[[File:Kikuyu woman traditional dress.jpg|thumb|upright|A [[Bantu peoples|Bantu]] [[Kikuyu (volk)|Kikuyu]]-vrowe in traditionele uutdossing]]

{|class="wikitable" style="float: right; margin-left: 10px"
! colspan="4"  style="text-align:center; background:#cfb;"|Bevolking|-
! style="background:#cfb;"|Jår
! style="background:#cfb;"|Miljoon
|-
|style="text-align:left;"|1950 ||style="text-align:right;"|6,1
|-
|style="text-align:left;"|2000 ||style="text-align:right;"|31,4
|}
Up 1 januåry 2017 had Kenia ungeveyr 48 miljoon inwoaners. Med 73% dårvan under de 30 jår old hevt Kenia ne junge bevolking. Ouk is et inwoanertal de lätste jåren hard egroid;<ref>[http://www.csmonitor.com/2008/0114/p17s01-wmgn.html Csmonitor.com. "Why a new president may slow population growth]". ''The Christian Science Monitor''. 14 january 2008. Bekeaken up 18 augustus 2018.</ref><ref>[http://cliodynamics.ru/index.php?option=com_content&task=view&id=360&Itemid=1 Zinkina J. en Korotayev A. "Explosive Population Growth in Tropical Africa: Crucial Omission in Development Forecasts (Emerging Risks and Way Out)". World Futures, vol 70,  is 2. (2014). p 120–139.]</ref> van 2,9 miljoon når meyr as 40 miljoon in hunderd jår tyd.<ref>[https://www.nytimes.com/2008/01/17/opinion/17iht-edheinsohn.1.9292632.html Exploding population]". ''The New York Times''. 7 January 2008.</ref>

By de höyvdstad van Kenia, Nairobi, ligt eyne van de gröätste [[sloppenwyk]]en van de wearld: [[Kibera]]. Når skatting woanet dår tusken de 170.000<ref>[http://www.nation.co.ke/News/Kibera%20numbers%20fail%20to%20add%20up/-/1056/1003404/-/13ga38xz/-/index.html Nation.co.ke. "Myth shattered: Kibera numbers fail to add up". Muchiri, Karanja. Skreaven up 3 September 2010.] Bekeaken up 4 September 2010.</ref> en 1 miljoon lüde.<ref>[http://news.nationalgeographic.com/news/2010/03/100322/swimming-in-sewage-for-world-water-day/ National Geographic. "World Water Day Focus on Global Sewage Flood". Skreaven up 22 maert 2010.] Bekeaken up 10 februåry 2012.</ref> By de UNHCR-basis in [[Dadaab]] in et noorden woanet ouk rund de 500.000 people.<ref>[http://www.unhcr.org/cgi-bin/texis/vtx/search?page=search&docid=4e579df59&query=dadaab The UN Refugee Agency]. Unhcr.org.</ref>

===Volker===
[[File:A woman wearing traditional tribal beads in Turkana, Kenya, October 2012 (8405274783).jpg|thumb|upright=0.75|A [[Nilotiske volker|Nilotiske]] [[Turkana (volk)|Turkana]]-vrouwe med traditionele nekkrallen]]

Kenia hevt ne verskeidene bevolking bestånde uut de meyste groute etniske en linguistiske grupen in Afrika. Der sint når skatting 47 verskillende gemeynskappen, wårvan [[Bantu (volk)|Bantus]] (67%) en Niloten (30%) de meyrderheid vörmet.<ref>Asongu, J. J. en Marr, Marvee (2007). "Doing Business Abroad: A Handbook for Expatriates. Greenview Publishing Co. ISBN 978-0-9797976-3-7. p 12 & 112.</ref> Minderheidsgrupen sint under meyr [[kusjitisk]]e grupen, [[arabisch|arabiske]], indiers en europeanen.<ref>[https://books.google.com/books?id=bfT2njyPThgC&pg=PA60 Okoth, A. en Ndaloh, A. (2006) ''Peak Revision K.C.P.E. Social Studies''], East African Publishers, p. 60–61. ISBN 9966-25-450-1.</ref>

Volgens et keniaanske Nationale Bureau vöär de Ståtistik (KNBS) hevt Kenia ne totale bevolking van 38.610.097 inwoaners. De gröätste inheymske grupen sint de [[Kikuyu (volk)|Kikuyu]] (6.622.576), [[Luhya (volk)|Luhya]] (5.338.666), [[Kalenjin (volk)|Kalenjin]] (4.967.328), [[Luo (volk)|Luo]] (4.044.440), [[Kamba (volk)|Kamba]] (3.893.157), [[Somaliers]] (3.510.757), [[Kisii (volk)|Kisii]] (2.205.669), [[Mijikenda (volk)|Mijikenda]] (1.960.574), [[Meru (volk)|Meru]] (1.658.108), [[Turkana (volk)|Turkana]] (988.592), and [[Maasai (volk)|Maasai]] (841.622). In de [[Noordoustelike Provincy (Kenia)|Noordoustelike Provincy]], vroger bekend as NFD, woanet vöärnamelik inheymske etniske [[somaliers]]. Volker med butenlandske afkoamst sint somailiers uut [[Somalie]], keniaanske arabyren, asiaten en europeanen.<ref>[http://knbs.or.ke/index.php?option=com_phocadownload&view=category&download=585:volume-2-population-and-household-distribution-by-socio-economic-characteristics&id=109:population-and-housing-census-2009&Itemid=599 Kenya National Bureau of Statistics (KNBS). "The 2009 Kenya Population and Housing Census Volume II – Population and Household Distribution by Social Economic Characteristics". p. 397-398.]</ref>

===Språken===
Binnen öäre eygene gemeynskappen spreaket de verskillende volker van Kenia meysttyds öäre moderspråke. De beide officiäle landsspråken, [[engels|engelsk]] en [[swahili]], gebruket se as uutwesselingsspråke tüsken verskillende gemeynskappen. Engelsk is wydverbreid in de handel, up skole en in de regeyring.<ref>Proquest Info & Learning (COR). "Culturegrams: World Edition".2009, Proquest/Csa Journal Div. p 98. ISBN 978-0-9778091-6-5.</ref> Lüde in minder groute städen en up den buur sint döär mekander minder meyrspråkig. See spreaket öäre lokale språke.<ref>Brown, E. K., Asher, R. E. en Simpson, J. M. Y. "Encyclopedia of language & linguistics, Volume 1, Edition 2". Elsevier, 2006. p 181. ISBN 978-0-08-044299-0.</ref>

[[Britsk engelsk]] is de modelspråke, mär under invlood van verskillende bantuspråken as swahili en [[kikuyu (språke)|kikuyu]].<ref>[https://web.archive.org/web/20161226102504/http://phdtree.org/pdf/24677752-cross-linguistic-influence-in-kenyan-english-the-impact-of-swahili-and-kikuyu-on-syntax/ (Archiveerd) Nyaggah, Lynette Behm. "Cross-linguistic influence in Kenyan English: The impact of Swahili and Kikuyu on syntax". University of California. Skreaven up 8 augustus 2014.]</ref> Et is seyt de kolonisaty in untwikkelng en bevattet ouk verskeidene elementen van [[amerikaansk engelsk]]. [[Sheng-slang]] is ne up swahili egrunde [[bargunsk]]e språke in een antal städelike deylen. Et besteyt vöäral uut ne mengeling van swahili en engelsk en is een vöärbeald van [[codewisseln|kode-switchen]].<ref>[https://www.google.com/books?id=M8cHBAAAQBAJ Derek Nurse, Gérard Philippson. "Bantu Languages". Routledge, 2006. p 197. ISBN 978-1-135-79683-9]. Bekeaken up 20 oktober 2014.</ref>

Allens by mekander wordet der so'n 69 verskillende språken in Kenia küred. De meysten behöyret by de twey groute afrikaanske språkenfamilys: [[Niger-Kongospråken]] (bantu-tak) en [[Nilo-saharaspråken]] (nilotisken tak). Kusjitiske en arabiske minderheden spreaket språken dee as by de [[afroasiatiske språken]] höyret. Indiaske en europääske inwoaners küret språken dee under de [[Indo-Uropeese taolen|Indo-Europääske språken]] valt.<ref>[http://www.ethnologue.com/show_country.asp?name=KE Ethnologue.com. "Languages of Kenya"].</ref>

===Gelöyv===

[[File:Catholic Church in Mombasa.JPG|thumb|Roumsk-katholike Katedrale van den Heiligen Geyst in Mombasa.]]
[[File:Mwingi mosque.JPG|thumb|Moskee in [[Mwingi]]]]
de meyste kenianen sint [[Christendom|kristelik]] (83%), wårvan 47,7% [[protestantisme|protestantsk]] en 23,5% [[Rooms-Katholieke Karke|roumsk-katholik]] is.<ref>[https://web.archive.org/web/20130810185221/http://www.knbs.or.ke/docs/PresentationbyMinisterforPlanningrevised.pdf (PDF) (Archiveerd) knbs.or.ke. Wycliffe Ambetsa Oparanya. "2009 Population & Housing Census Results". Ministry of State for Planning. Skreaven up 31 August 2010.] Bekeaken up 15 january 2013.</ref> De [[Oust-Afrikaanske Presbiteraanske Karke]] hevt 3 miljoon volgers in Kenia en ümliggende landen.<ref>[http://www.reformiert-online.net/adressen/detail.php?id=1390&lg=eng Address data base of Reformed churches and institutions]. Reformiert-online.net. Bekeaken up 16 april 2013.</ref> Der sint ouk kleinere konservative [[gereformeerd]]e karken, de Afrikaanske Evangelisk-Presbiteraanske Karke,<ref>[https://archive.today/20130416052147/http://www.wrfnet.org/c/portal/layout?p_l_id=PUB.1.24&p_p_id=62_INSTANCE_119G&p_p_action=0&p_p_state=maximized&p_p_mode=view&p_p_col_id=&p_p_col_pos=0&p_p_col_count=0&_62_INSTANCE_119G_struts_action=/journal_articles/view&_62_INSTANCE_119G_groupId=1&_62_INSTANCE_119G_articleId=479&_62_INSTANCE_119G_version=1.0 The World Reformed Fellowship – Promoting Reformed Partnerships Worldwide – News]. Wrfnet.org. Bekeaken up 16 april 2013.</ref> de Unafhanglike Presbiteraanske Karke in Kenia en de Reformeerde Karke van Oust-Afrika. et [[Orthodoks Christendom]] telt 621.200 anhangers.<ref>[https://web.archive.org/web/20080311215546/http://www.oikoumene.org/en/member-churches/regions/africa/kenya.html (Archiveerd). Oikoumene.org. "Kenya". Skreaven up 3 february 2008.] Bekeaken up 26 february 2013.</ref> Kenia hevt med afstand de meyste anhangers van de [[Quaker]]s wearldwyd, med rund de146.300 leyden.<ref>[http://www.quakerinfo.com/memb2012.shtml Samuel, Bill. "World Distribution of Quakers, 2012 - QuakerInfo.com".] Bekeaken up 24 december 2018.</ref> De eanigste [[Jeudendom|jöädske]] synagoge van et land steyt in Nairobi.

De tweyde-gröätste religy van Kenia is de [[Islam]], med 15% van de bevolking. Sestig percent van alle keniaanske moslims woant in de küstprovincy, wår se 50% van de totale bevolking dår uutmaket. Dårnöäst woanet noch 10% van de moslims in de Oustelike Provincy. In disse streaken sint de in de meyrderheid.<ref>[https://2001-2009.state.gov/g/drl/rls/irf/2008/108374.htm U.S. Department of State (2008). "Kenya: International Religious Freedom Report 2008".] Bekeaken up 16 april 2010.</ref> [[Afrikaansk traditioneel gelöyv]] are wördt döär 1,7% van de lüde beleyden, mär ouk lüde dee as sik kristelik of moslim nömet, holdet der een paar traditionele gebruken up nå. Nit-gelöyvige kenianen vörmet 2,4% van de bevolking.

Wyders hevt Kenya noch eyne van Afrika's gröätste [[Hinduisme|hindu]]-gemeynskappen (rund de 300.000 lüde), vöärnamelik van [[India|Indiaaske]] kumaf. Dårnöäst sint hyr de gröätste anhangers van et [[Baha'i]]-gelöyv (430,000). Der is ne kleine [[boeddhisme|buddhisten]]gemeynte.

===Gesundheid===

[[File:Kapsowarhospital1.jpg|thumb|Poliklinik van et AIC Sekenhuus in [[Kapsowar]].]]

Kenia's private sektor is når verholding untwikkeld in vergelyk med andere afrikaanske landen under den [[sahara]]. Private sorgverleaners sint de vöärnaamste doktoren in et land, selvs vöär de armsten. De private gesundheidssorg is grötter en hevt et better vöär mekander as de publike en non-profitorganisatys, wat behandelrüümtes en personeel angeyt. Volgens een rapport van de Wearldbanke geyt sowat de hälvte van de armste 20 percent van de kenianen når ne private sorginstelling as een kind seke is.<ref>[http://documents.worldbank.org/curated/en/434701468048274776/Private-health-sector-assessment-in-Kenya Barnes, Jeff. O'Hanlon, Barbara. Feeley, Frank. McKeon, Kimberley. Gitonga, Nelson. Decker, Caytie. "Private health sector assessment in Kenya". Skreaven up 7 juni 2010.]</ref>

Private sorgverleaners med vegünning warket meysttyds as kleine undernemmingen. De meyste kenianen gåt hyr et leevste hen ümdat se togankelik sint, herkenbår as mark, wår vöär et geld bedet en eyn-up-eyne behandelt. Dit steyt in starke teagenstelling töt de slim [[bureaukratie|burokratiske]] en groutskålige sorgverleaning van de groutendeyls verwaerlousde publike sorginstellingen. Döär disse inefficienty hebbet de regeyring en geldsketers meyr en meyr anstüürd up de wendböärdere en efficientere private dokters. Dit geyt via verskillende programma's med medisk-juridiske deenste, noudhülpe, vaksineren; en undersöök, behandeling en beparking van [[kanker]], [[HIV/AIDS]] en [[tuberkulose]]. Dårnöäst wördt insat up veilig moderskap.

Ydereyne kan by private instellingen terechte. Sekenhüse as et [[Universiteitsseknhuus Aga Khan]] in Nairobi en et Sekenhuus van Mombasa sint vergelykbår med vöäranstånde sekenhüse in et [[Westen]], mär sint düür en dårdöär enkel döär ryke lüde en verseakerden te betalen. 

Der is ne doudelike swarte markt van unregistreerde mediske instellingen, [[kwaksalver]]s en nepmedicynen. Dissen drayt vöäral up de unweatendheid, årmode en wanhoupe van patienten döär et heyle land. By alle registreerde mediske instellingen koamet regelmåtig gesundheidsbeambten vanuut de regeyring en andere nationale reguleringsorganisatys an vöär kontrole- en understüttingsbesöök. See kyket of vuldån wördt an juridiske eisen, so as upstelled in de ''Fair Administratie Action Act'' van 2015. Ouk köänet se kesen vöär wydere hülpe en kwaliteitsverbeateringsprocessen, döär samen te warken under ne sociale franchise, so as de [[Tunza Family Network]], wat geld krig van beide de regeyring en donoren.

Tosicht up mediske handelingen döär unkwalificeerden wördt vake hölden döär [[vennoutskap]]pen, lokale regeyringen en andere künstmåtige juridiske organisatys. Et wördt döär de vingers seen.<ref>[http://www.mbc.ca.gov/Licensees/Corporate_Practice.aspx Mbc.ca.gov. "Corporate Practice - Licensees - Medical Board of California".]</ref>

Wet- en regelgeaving vöär de gesundheidssorg is beparked. Dårümme wördt et vake slecht beheyrd en kryget gesundheidswarkers regelmåtig te maken med mundelike, emotionele en lichamelike mishandeling döär patienten en bestüürders.

Private sorginstellingen sint verskeiden, der sit vöäle verloup in en se låtet sik nit makkelik indeylen. Publike instellingen wordet meysttyds in gradatys indeyld: gemeynskapsinstellingen (Gråd I) wordet beheyrd döär gemeynskapswarkers, dispensäres (Gråd II) wordet beheyrd döär versorgers, gesundheidscentra (Gråd III) döär doktersassistenten, underlokale sekenhüse (Gråd IV) döär doktersassistenten of huusdokters, gråfskapssekenhüse (Gråd V) döär huusdokters en nationale verwysingssekenhüse (gråd VI) döär vulleydig kwalificeerde dokters en gesundheidswarkers.

[[File:Table rco co mo medical practitioners.png|thumb|Tabel med verskillende gråden assistenten, doktoren en chirurgenin Kenia's publike deenst]]
Verpleygers sint med afstand de grötste gruup gesundheidswarkers in alle sektoren. Dårnå koamet de [[clinical officer]]s (doktersassistenten), [[huusdokter]]s en [[medisk specialist]]en. Volgens et keniaanske Nationaal Bureau vöär Ståtistik warren der in 2011 65.000 kwalificeerde verpleygers in et land, 8600 assistenten en 7000 dokters vöär 43 miljoon lüde. By disse antallen sint ouk de oaverleadene of pensioneerde gesundheidswarkers medrekkend. Et warkelike antal kan dårümme laeger weasen.)<ref>[http://www.knbs.or.ke/index.php?option=com_phocadownload&view=category&download=587:kenya-facts-and-figures-2014&id=20:kenya-facts-figures&Itemid=595. Knbs.or.ke. "Kenya Facts". Bekeaken up 10 juni 2016].</ref>

Döär et heyle land sint traditionele geneasers te vinden ([[krüdendokter]]s, [[heks]]endokters en gebedsgeneasers). Se wordet vöäle besocht.

Undanks dat der al groute trädte maked sint, steyt Kenia noch vöär een paar flinke uutdagingen. De döärsneyde leavensverwachting is når 55 jår esakked in [[2009]]. Dat is vyv jår minder as in [[1990]].<ref>[http://www.unicef.org/infobycountry/kenya_statistics.html#85 UNICEF Statistics: Kenya]. Unicef.org.</ref> Kinderstarvte is houge, med in döärsneyde 44 up 1000 kinder in [[2012]].<ref>[https://www.cia.gov/library/publications/the-world-factbook/rankorder/2091rank.html?countryName=Kenya&countryCode=ke&regionCode=afr&rank=53#ke Infant Mortality ranks]. ''The World Factbook''</ref> De Wearldgesundheidsorganisaty skatteden in [[2011]] dat by mär 42% van de geboortes ne kwalificeerde gesundheidswarker by was.<ref>[http://www.who.int/gho/publications/world_health_statistics/EN_WHS2011_Part1.pdf WHO Health-Related Millennium Development Goals Report 2011].</ref>

Kenmarkende årmodeseektes sint ouk in Kenia wydverbreid: de hälvte van de kenianen leavet under de årmodegrense. Vöärkoambåre seektes, so as [[malaria]], HIV/AIDS, lungunstekking, diarree en undervoding sint belangryke kindermoordenaars. Dårnöäst sorget slecht beleid, [[umkeuperieje|ümköyperye]], inadekwate gesundheidswarkers, slecht behear en leiderskap vöär vöäle ellende. Volgens ne skatting uut 2009 had 6,3% van de vulwassenen HIV/AIDS.<ref>[https://www.cia.gov/library/publications/the-world-factbook/rankorder/2155rank.html?countryName=Kenya&countryCode=ke&regionCode=afr&rank=11#ke CIA World Factbook: HIV/AIDS – Adult Prevalence Rate Rankings]. Cia.gov. Bekeaken up 23 april 2012.</ref> Toch wist een UNAIDS-rapport van 2011 uut dat de HIV-epidemy händig-an wat verbettert. Minder junge lüde (tüsken 15 en 24 jår) en swangere vrouwlüde hebbet de seekte.<ref>[http://www.unaids.org/en/media/unaids/contentassets/documents/unaidspublication/2011/JC2216_WorldAIDSday_report_2011_en.pdf World AIDS Day Report 2011]. UNAIDS</ref> In [[2006]] wör rund de 15 miljoon mål malaria vünden.<ref>[http://www.who.int/malaria/publications/country-profiles/2009/mal2009_kenya_0025.pdf "Kenya"], p 111–113 in ''World Malaria report 2009''. WHO.</ref>

===Vrouwlüde===
[[File:Kenyan Women in Nairobi 01.jpg|thumb|Keniaanske vrouwlüde in Nairobi]]
Keniaanske vrouwlüde kreagen in 2012 in döärsneyde 4,49 kinder.<ref>[https://www.google.com/publicdata/explore?ds=n4ff2muj8bh2a_&ctype=l&strail=false&bcs=d&nselm=h&met_y=TFR&fdim_y=scenario:1&scale_y=lin&ind_y=false&rdim=world&idim=country:KE&ifdim=world&tstart=1106895600000&tend=2842498800000  IFs Forecast – Version 7.00 – Google Public Data Explorer.] Bekeaken up 15 february 2015.</ref> Volgens een regeyringsundersöök uut 2008 was de vrüchtbårheidsgråd 4,6% en et gebruuk van vöärbehoodsmiddelen was 46%.<ref>[http://statistics.knbs.or.ke/nada/index.php/catalog/23 Kenya – Kenya Demographic and Health Survey 2008–09]. Kenya National Data Archive (KeNADA)</ref> Moderstarvte is houge, deyls döär [[vrouwenbesnydenis]], wat 27% van de vrouwlüde undergån hebbet.<ref>[http://www.who.int/reproductivehealth/topics/fgm/prevalence/en/|title=WHO – Female genital mutilation and other harmful practices.] Bekeaken up 15 february 2015.</ref> Döär modernisering wördt dit gebruuk vöärdan minder uutvoord. Dårnöäst wör et 2011 by wet verböäden.<ref>[https://www.theguardian.com/society/sarah-boseley-global-health/2011/sep/08/women-africa The Guardian.com. Boseley, Sarah. "FGM: Kenya acts against unkindest cut"]. Skreaven up 8 september 2011.</ref>

Vöär de kolonisaty hadden vrouwlüde ne ekonomiske eygen seg. Döär koloniale landafname rakeden de vrouwlüde de seggenskap kwyt.<ref>[https://web.archive.org/web/20110111134944/http://www.cipe.org/essay/Women%27s%20participation%20in%20Kenyan%20Society%20-%20Claris%20Kariuki.pdf (Archiveerd) (PDF). Center for International Private Enterprise. "WOMEN'S PARTICIPATION IN THE KENYAN SOCIETY".] Bekeaken up 2 februåry 2018.</ref>

De döärsneyde trouwleavtyd neamt eavenreydig to med underwysgråd.<ref>[https://dhsprogram.com/pubs/pdf/fr308/fr308.pdf Kenya National Bureau of Statistics. "Demographic and Health Survey 2014".] Bekeaken up 2 februåry 2018.</ref>

Verkrachtig, misbruuk en mishandeling wordt nit altyd as misdåden seen.<ref>[https://ses.library.usyd.edu.au//bitstream/2123/15632/2/Kenya%20Summary.pdf (PDF) Sydney eScholarship Repository. MAKING JUSTICE WORK FOR WOMEN Kenya Country Report.] Bekeaken up 2 februåry 2018.</ref> Meldingen van seksueel misbruuk wordt nit altyd seriöös nöämen.

===Skolen===
[[File:Community work in Kenya DVIDS342488.jpg|thumb|Skoolkinder in de klasse.]]
[[File:MSc student at Kenyatta University.jpg|thumb|Ne MSc-student an de [[Kenyatta University]] in Nairobi.]]

Töt vyv jår old köänet kinder når de vöärskoolse upvang. Dat duret eyne töt drey jår en wördt uut eygene sak betaald, ümdat der töt vöär kört noch gin officiääl regeyringsbeleid vöär was.<ref>[http://www.standardmedia.co.ke/article/2000188257/government-to-review-early-childhood-development-policy Standardmedia.co.ke. "Government to review Early Childhood Development policy".] Bekeaken up 23 juni 2016.</ref>

Vanaf ses jår kryget kinder les up de laegere skole. Dår sittet se acht jår en dårnå noch veer jår up de middelbåre skole. Underwys is gratis in oapenbåre skolen. Dår köänet se kesen vöär ne tweyjöärige warkrichte upleiding, of selv ne learwarksteyde regelen vöär kleydermaker, timmerman, automontöör of metselder.<ref>[http://kenyapage.net/education/primary.html Kenyapage.net. "Primary School Education in Kenya". bekeaken up 10 juni 2016.</ref>

Dee wat de middelbåre skole afmaket köänet når ne techniske hougeskole of ander kollege vöär ne dreyjöärige upleiding, of medeyne döär når ne universiteit en dår veer jår studeren. Afstudeerden van de techniske upleidingen en kolleges köänet an et wark en later noch een diploma in een specialisme halen of når de universiteit. Dat doot se meysttyds nå et tweyde of darde jåren an de höygere skole. Een höyger diploma wördt döär de meyste warkgeavers aksepteerd.

[[File:Masai girl at school doing maths.jpg|thumb|Een Maasai-meydken up skole.]]

Keniaanske publike universiteiten sint slim verkommercialiseerd en mär een klein deyl van de kwalificeerde lüde med een diploma van de middelbåre skole kryget ne studyböörse van de regeyring. De meysten koamet in de geystesweatenskappen terechte ümdat dat goodkoup te understütten is. De meyste studenten dee in anmarking koamet mär nit tolåten wordet, keset vöär minder prominente lesryges in publike of private universiteiten, hougeskolen en techniske upleidingen.

Van de keniaanske vulwassenen kan 38,5 percent nit (good) leysen of skryven.<ref>[http://www.eldis.org/go/home&id=31868&type=Document Eldis.org. "Kenya National Adult Literacy Survey report".] Bekeaken up 27 juni 2016.</ref> Der sint groute verskillen når strekke. In Nairobi is 87,1% leyskündig. In de Nooroustelike Provincy mär 8 percent. 

Den vöärskoolsken upvang, vöär kinder tusken drey en vyv jår old, is verplicht üm tolåten te worden töt Standard One (de eyrste klasse). As se slaget, kryget se et Keniaanske Certifikaat vöär Laeger Underwys, wat bepålt wee når de middelbåre skole mag of når ne beroopsupleiding geyt. An et ende van de middelbåre skole kryget leyrlingen een landelik eksamen in acht väkke når köäse. Engelsk, Kiswahili en rekkenkünde sint verplicht.

De Keniaanske Centrale Plaatsingsdeenst vöär Universiteiten en Hougeskolen bepålt welke studenten by de publike universiteiten magt. Nöäst de publike skolen gevt et noch nen houp priveeskolen, vöärnamelik in städelike gebeyden. Wydters sint der noch een antal internationale skolen dee verskillende butenlandske underwysstelsels volget.

Undanks de kommerciäle benöädering is Kenia's höygere upleidingsstelsel berücht star en steyt wyd af van wat der nöydig is up de lokale arbeidsmarkt. Der besteyt vöäle unvreade oaver de untopasbårheid van de kennis dee afstudeerden hebbet.<ref>[http://www.businessdailyafrica.com/news/Varsity-expansion-blamed-for-half-baked-graduates/539546-3354256-108r90o/index.html Businessdailyafrica.com. "Varsity expansion blamed for half-baked graduates".]</ref>

== Kultuur ==

[[File:Kenyan dancers.jpg|thumb|Keniaanske kinder voort nen traditionelen dans uut]]
[[File:Nation media house.jpg|thumb|De [[Nation Media Group]] sit in et Nation Media House]]

De keniaanske kultuur besteyt uut meyrdere traditys. Ümdat der verskillende volker in Kenia leavet, is der ginne eyndüdig keniaanske kultuur an te wysen. 

De meyrderheid besteyt uut Swahili-lüde an de küste en verskillende bantuvolker in et midden en westen. In et noordwesten woanet vöärnamelik nilotiske volker. De [[Maasai (volk)|Maasai]] sint een bekend volk döär tourisme, mär se vörmet mär een klein deel van de heyle bevolking. Se sint bekend üm öäre uutvorige boavenkleyder en [[opsmuk|upsmük]].

Ouk hevt Kenia een uutebreid musik-, televisy- en teaterweasen. 

===Media===
Kenia hevt een antal mediakanalen dee as binnenlandsk en wearldwyd uutsendet. See behandelt et nys, sakengeböären, sport en vermaak.
De belangrykste keniaanske kranten sint under meyr:

*  ''[[Daily Nation|The Daily Nation]]'';
*  ''[[The Standard (Kenya)|The Standard]]''
*  ''The Star''
*  ''The People''
*  ''East Africa Weekly''
*  ''[[Taifa Leo]]''

Keniaanske televisystations sint under meyr:
* [[Kenya Broadcasting Corporation]] (KBC)
* [[Citizen TV]]
* [[Kenya Television Network]] (KTN)
* [[NTV (Kenya)|NTV]]
*  Kiss Television
* [[K24 (Kenya)|K24 Television]]
*  Kass-TV

===Skryverye===
[[File:Ngũgĩ wa Thiong'o (signing autographs in London).jpg|thumb|Den keniaansken skryver [[Ngũgĩ wa Thiong'o]].]]

[[Ngũgĩ wa Thiong'o]] is eyne van de bekendste skryvers van Kenia. Syn book ''[[Weep Not, Child]]'' (''Stille mär myn kind'') gevt ne beskryving van et leaven in Kenia under britske oaverhearsking. Et verhaal löt seen wo as de Mau Mau-upstand et leaven van kenianen beïnvloded hevt. De thema's in et book, [[kolonialisme]], underwys en leevde, maket et eyne van de bekendste afrikaanske böker.

[[M.G. Vassanji]]'s book uut 2003, ''The In-Between World of Vikram Lall'' (''De tüskenwearld van Vikram Lall'') wün de [[Scotiabank Giller Prize|Giller Prize]] in 2003. Et is een fiktyf dagbook van nen keniaan med indiaske wörtel en syne family, terwyl as se proberet ümme te gån med de politike veranderingen in vöär- en nå-koloniaal Kenia. 

Seyt 2003 besteyt der een literaer tydskrivt ''[[Kwani?]]'' oaver hüdigendaagse keniaanske literatuur.

===Musik=== 
[[File:Juacali 2.jpg|thumb|Den populaeren keniaansken musikant [[Jua Cali]].]]

Kenia hevt een breyd musikaal anbod, boavenup de meyrdere soorten volksmusik dee meysttyds med de meyr as 40 lokale språken in verband eseen wordet.<ref>[http://www.wipo.int/wipo_magazine/en/2007/04/article_0001.html On the Beat – Tapping the Potential of Kenya's Music Industry], [[WIPO]] Magazine (juli 2007).</ref>

[[Drums|Trummen]] sint et vöärnaamste musikinstrument in keniaanske popmusik. De trumritmes sint ingewikkeld en beståt vake uut beide inheymske en importeerde ritmes, vöärnamelik et [[Demokratiese republiek van de Kongo|Kongolese]] [[cavacha]]-ritme. In keniaanske popmusik wordt meyrdere deylen med mekander afwesseld en hebbet de lätste tyd ouk vaker upvallerige gitaarsolo's. Wyders sint [[hiphop]] en lokale genres as [[benga]] populaer.

Teksten wordet meysttyds in kiswahili of engelsk esüngen. Med toneamende regelmåt wordet ouk [[lingala (språke)|lingala]]-elementen gebruked, eleynd van kongolese musikanten. Der wordt ouk wal teksten in lokale språken eskreaven, mär gröttere radiostations drayet meysttyds alleyne engelske musik. Toch sint der wal wat lokale radiostations dee lokaal wark drayet.

Nen slim uutbündigen dans is de isukuti, dee vöäral döär de verskillende [[Luhya (volk)|Luhya]]-stammen edansed wördt by geleygenheden as geboortes, trouweryen en groves. Andere traditionele dansen sint under meyr de [[Ohangla]] van de [[Luo (volk)|Luo]], [[Nzele]] van de [[Midjikenda (volk)|Midjikenda]], [[Mugithi]] van de [[Kikuyu (volk)|Kikuyu]] en de [[taarab]] van de swahili.

== Brunnen ==
<references />

[[Kategorie:Tweants artikel]]
[[Kategorie:Afrika]]
