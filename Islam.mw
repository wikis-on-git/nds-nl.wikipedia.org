De '''islam''' is ien van de drie [[monotheïstische]] wereld[[godsdienst]]en.

Et [[Arabisch]]e woord ''islam'' betekent letterlik ''overgave'' of ''onderwarping'' (an [[God]] of [[Allah]]) en wiest op et principe dat een anhanger van de islam (een [[moslim]]) him overgeft aan Gods wil en wetten.

==Ontstaon==
De islam is ontstaon in de 7e ieuw. 
Neffens de moslims ontvong de bosschopper en [[profeet]] [[Mohammed]] van de aartsengel [[Gabriël]] eupenbaoringen van God, waorin hi'j opreupen wodde et geleuf van [[Adam]] en [[Abraham]] opni'j te introduceren. 
Et heilige boek veur moslims is de [[Koran]], waarvan as zi'j geleuven dat God de tekst deur Gabriël an Mohammed deurgaf. 

==Verspreiding==
De islam verspreidde him al rap. Mohammed vlocht in 622 van [[Mekka]] naor [[Medina]], wat andudet wodt mit de [[hidjra]], waormit de islamitische jaortelling begint.
Nao Mohammeds dood in 632 veroveren zien opvolgers veul gebieden, binnen 100 jaor is hiel [[Arabië]], Noord-[[Afrike]] en [[Spanje]] islamitisch.
Rond 1100 wodt ok [[Jeruzalem]] veroverd, dit resulteert in verscheidene [[Kruustochten]].
In disse tied ontstaot ok et [[Turki'je|Ottomaonse]] Riek, dat in 1453 [[Constantinopel]] verovert.
In [[1492]] wodt et leste islamitische riek uut Spanje verjagd.
Begin zestiende ieuw bin d'r drie grote moslimrieken: et Ottomaonse Riek, de Safawiden in Iran en de Mogoels in [[India]].
In [[1529]] wodt Wenen veur de eerste keer belegerd. De hiele [[Balkan]]  is dan [[Turki'je|Turks]].
Op et aende van de 19e ieuw verdwienen de Turken uut [[Europa]].

==Now wereldwied==
Et antal moslims wodt op dit mement wereldwied schat op goed 1 miljard meensken oftewel 20 procent van de wereldbevolking (2006).

[[Afbeelding:Islam by country.svg|thumb|450px|Landen met een moslimbevolking van minimaal 10% (groen is [[soennisme|soennitisch]], rood is [[sjiisme|sjiitisch]])]]

==Nederlaand==
Nao de [[Twiede Wereldoorlog]] kwammen de eerste moslims, veurnaemelik uut [[Nederlaands-Indië]].
In de [[1960-70|jaoren '60]] van de 20e ieuw kwammen de eerste [[Turks]]e en [[Marokko|Marokkaans]]e gastarbeiders. In de [[1970-80|jaoren '70]] kwammen ok heur gezinnen naor Nederlaand.
Nao 1975 kwammen ok moslims uut [[Suriname]]. En nao verschillende (burger)oorlogen ok meensken uut [[Bosnië]], [[Iran]], [[Irak]], [[Somalië]] en [[Afghanistan]].
Daordeur kwammen d'r ok (zoas dat in et verzuilde Nederlaand paste) moskeeën, islamitische schoelen en zo meer.
Et antal moskeeën lag in 2005 zo rond de 300.

Et [[Centraal Bureau voor de Statistiek|CBS]] verwaacht dat et antal moslims in Nederlaand de greens van 1 miljoen in 2006 haelen zal.
Daorvan bin d'r dan zoe'n 6.000 autochtone Nederlaanders en ongeveer 40.000 westerse moslims.

==Nedersaksië==
In oons gebied staon d'r krapan 30 moskeeën.
Et tal moslims is onbekend, mar wel is dudelik dat et d'r verhooldingsgewies roem minder binnen dan laandelik. En dan nog veurnaemelik in Twente.

[[de:Islam]]
[[en:Islam]]
[[nds:Islam]]
[[nl:Islam]]

[[Kattegerie:Stellingwarfs_artikel]]
