Et '''Twoalfjoarig Bestaand''' of '''Treves''' was ne tied van 12 joar van [[woapenstilstaand]] in den [[Tachtigjoarigen Oorlog]] woarin neet of hoast neet deur de opstaandelingen in de [[Republiek der Zeuven Veraenigde Nederlaanden|Republiek]] en de Spanjoarden evochten wodden. Et bestaand duurden van [[1609]] tot [[1621]].

De eerste bespreakingen begonnen in [[1606]]. In april [[1607]] wodden n staakt-et-vuurn uut-eropen, noadat [[Jacob van Heemskerk]] in den [[Slag bi-j Gibraltar]] was um-ekommen. Spanje eisten van de Republiek dat den handel op Zuud-Amerika zol wödden op-egeaven, de veurenommen [[West-Indiese Companjie]] mocht neet tot staand kommen. Bi-j et vredesoaverleg in [[Antwarpen (stad)|Antwarpen]] wodden beslotten den stried tiedelek te staken. Et bestaand ging in op [[9 april]] [[1609]]. Hiermet begun de rolle van de Republiek as ne feitelek erkende unofhankeleke meugendheid; Engelaand en Frankriek kreggen Nederlaandsen verteggenweurdegers, mit Venetië (verdrag eslotten 31 december 1619), Marokko (verdrag eslotten 24 december 1610) en et Ottomoanse Riek wödden diplomateke betrekkingen an-egoane. Under vrömde vlagge is mit Zuud-Amerika handel edreaven. 

In [[1621]] bunt de vi-jandelekheden wier begunnen en de oprichting van de [[WIC]] kump ok uut dat joar. 

==Politeke onröst==
Tiedens dit Twoalfjoarege Bestaand kwam der n ende an de eenheid binnen de Republiek der Zeuven Veraenigde Nederlaanden. De spanningen tussen [[Maurits van Oranje|prins Maurits]] en [[Johan van Oldenbarnevelt]] lepen rap wieter op. Al in [[1600]] was prins Maurits teggen et sturen van et leager noar Duunkarken ewest; n besluut dat deur [[Johan van Oldenbarnevelt]] was deur-edrukt. Den [[Slag bi-j Ni-jpoort]] den volgden wodden zowat deur prins Maurits ewonnen, moar prins Maurits en Van Oldenbarnevelt waren veur altied teggenpolen. Van Oldenbarnevelt was ok nen warm veurstaander van et staakt-et-vuren, waor Maurits lever deur-evochten had.

[[Ofbeelding:De zielenvisserij - Fishing for souls (Adriaen Pietersz. van de Venne).jpg|thumb|400px|''De zelenvisseri-je'', [[Adriaen Pietersz van de Venne]], [[1614]].<br />
[[Allegorie (beeldende kunst)|Allegorie]] op den iever van de geleuven tiedens den Treves. De riviere tekkent de vanof noo dudeleke scheiding tussen noord en zuud. Links de protestanten mit de prinsen [[Maurits van Oranje|Maurits]] en [[Frederik Hendrik van Oranje-Nassau|Frederik Hendrik]], [[Frederik V van de Palts]], [[Jacobus I van Engeland]] en den jungen [[Lodewiek XIII van Frankriek]] mit zien moder [[Maria de' Medici]]. Op de veurgroand vist prottestanten, eure netten bunt emarkt mit [[Fides (godheid)|Fides]], [[Spes]] en [[Charitas]]. Rechts de kattelieken mit eertshartogen [[Albrecht van Oostenriek|Albrecht]] en [[Isabella van Spanje|Isabella]], [[Ambrogio Spinola|Spinola]] en [[paus Paulus V]] edreagen deur kardinalen. Nen biskop mit ziene priesters vist in et kattelieke bootjen noar mensen.]]
Toon Van Oldenbarnevelt an et lange leste ruumte vroog veur de [[remonstranten|remonstrantse]] leer van den [[Leiden|Leidsen]] hoogleraar [[Jacobus Arminius]], leep den stried uut de hand. Maurits zag in de remonstrantse leer ne verzwakking van de karke, en had skrik veur et weerummekommen van de [[Rooms-Katholieke karke|kattelieke karke]]. Hi-j slot zich doarum an bi-j de [[kontra-remonstranten]], dee de leer van den (ok Leidsen) hoogleraar [[Franciscus Gomarus]] anhingen. 

In [[1619]] verboad de [[Synode van Dordrecht]] de remonstrantse leer. De (remonstrantse) regenten in [[Hollaand (gewest)|Hollaand]] hadden in tussentied de [[Scharpe Resolusie]] an-enommen. Dizze resolusie, an-enommen op [[4 augustus]] [[1617]], gaf de steadn in Hollaand de meugelekheid um eigenhandeg weerdgelders (huurtröppe) an te nemmen um onlusten te veurkommen. Prins Maurits zag in dizze resolusie ne antasting van zien gezag as kriegsleider en leet Johan van Oldenbarnevelt, [[Hugo de Groot]] en twee andere medestaanders inrekkenen. Veur n biezunder tribunaal wodden Johan van Oldenbarnevelt ter dood vereurdeeld. Op [[13 mei]] [[1619]] wodden hi-j op et Binnenhöf untheufd. Mit den dood van Van Oldenbarnevelt en et verbod op de remonstrantse leer was den stried in et veurdeel van Prins Maurits beslist. 

In [[1621]] begonnen de vi-jandelekheden mit de Spanjoarden ovverni-js, noadat den laandvoogd van de Zudeleke Nederlaanden, [[Albertus van Oostenriek]], zunder kinder oaverlead en de Zudeleke Nederlaanden doardeur wier rechtstreaks under den Spoansen könning velen.

Et Bestaand was in esteld um op blievende vrea uut le lopen. Moar waren deepgoande meaningsverskillen tussen de Nederlaandse Republiek en de Spaanse regiering, dee unoplosboar blekken te wean en dertoo leidden dat in 1621 de vi-jandegheden ovverni-js begonnen. Dizze gingen ovver den handel van Nederlaand mit Oost-Indië, den volgens de Spanjoarden vort mös goan, en de plaatse van de kattelieken in de Republiek.
De Spaanse regiering vond dat de kattelieken hier volleadege godsdienstvri-jheid mössen kriegen. De leiders van de Republiek antwoordden doarop dat de protestanten in et zuden krap an et recht op oaverleaven hadden en wezzen dus dizzen eis of. Et antal kattolieken in et Noorden was namelek nog zo groot dat de prottestantse, kleine beslotten gröppe van veuraanstoande, beveurrechte leu skrik had dat bi-j volleadege godsdienstvri-jheid den oppermacht van de [[calvinist]]en in gevoar zol kommen.

[[Kattegerie:Achterhooks_artikel]]
[[Kattegerie:Gelderlaand]]
[[Kattegerie:Tachtigjoarigen Oorlog]]

[[en:Twelve Years' Truce]]
[[es:Tregua de los doce años]]
[[fr:Trêve de douze ans]]
[[fy:Tolvejierrich bestân]]
[[nl:Twaalfjarig Bestand]]
[[pt:Trégua dos doze anos]]
[[vls:Twoalfjoarig Bestand]]
