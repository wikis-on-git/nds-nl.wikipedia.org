Et '''Twoalfjoarig Bestaand''' of '''Treves''' was nen tied van 12 joar van [[woapenstilstaand]] durende den [[Tachtigjoarigen Oorlog]] woarin neet of bi-jnoa neet deur den opstaandelingen in den [[Republeek der Zeaven Vereanigden Nederlaanden|Republeek]] en den Spanjoarden wöd evochten. Et bestaand duurden van [[1609]] tot [[1621]].

Den eersten bespreakingen begonnen in [[1606]]. In april [[1607]] wöd men stoakt-et-vuurn uut-eroopen, noadat [[Jacob van Heemskerk]] in den [[Slag bi-j Gibraltar]] was um-ekommen. Spanje eisten van den Republeek dat den handel op Zuud-Amerika zol wödden op-egeaven, den geplanden [[West-Indiesen Companjie]] mochten neet tot staand kommen. Bi-j et vredesoaverleg in [[Antwarpen (stad)|Antwarpen]] wöd beslotten den stried tiedelek te stoaken. Et bestaand ging in op [[9 april]] [[1609]]. Hiermet begun den rolle van den Republeek as nen feitelek erkanden unofhänkeleken meugendheid; Engelaand en Frankriek kreggen Nederlaandsen verteggenweurdigers, mit Venetië (verdrag eslotten 31 december 1619), Marokko (verdrag eslotten 24 december 1610) en et Ottomoansen Riek wödden diplomateeken betrekkingen an-egoan. Under vrömden vlagge is mit Zuud-Amerika handel edreaven. 

In [[1621]] wödden den vi-jandelekheden wier begunnen en den oprichting van den [[WIC]] kump dan ok uut dat joar. 

==Politeeken onrust==
Tiedens dit Twoalfjoarigen Bestaand kwam doar nen ende an den eenheid binnen den Republeek der zeaven vereanigden Nederlaanden. Den spanningen tussen [[Maurits van Oranje|prinse Maurits]] en [[Johan van Oldenbarnevelt]] leepen rap wieter op. Al in [[1600]] was prinse Maurits teggen et sturen van et leager noar Duunkarken ewest; nen besluut dat deur [[Johan van Oldenbarnevelt]] was deur-edrukt. Den [[Slag bi-j Ni-jpoort]] dee volgden wöd bi-jnoa deur prinse Maurits ewonnen, moar prinse Maurits en Van Oldenbarnevelt waren veur altied teggenpolen. Van Oldenbarnevelt was ok men warm veurstaander van et stoakt-et-vuren, waor Maurits leever deur-evochten had.

[[Ofbeelding:FishersOfMen.jpg|thumb|400px|''Den zeelenvisseri-je'', [[Adriaen Pietersz van de Venne]], [[1614]].<br/>
[[Allegorie (beeldende kunst)|Allegorie]] op den iever van den geleuven tiedens den Treves. Den riveer tekkent den vanof noo duudelieken scheiding tussen noord en zuud. Links den protestanten mit den prinsen [[Maurits van Oranje|Maurits]] en [[Frederik Hendrik van Oranje-Nassau|Frederik Hendrik]], [[Frederik V van de Palts]], [[Jacobus I van Engeland]] en den jungen [[Lodewiek XIII van Frankriek]] mit zien mooder [[Maria de' Medici]]. Op den veurgroand vissen protestanten, hun netten bunt emarkt mit [[Fides (godheid)|Fides]], [[Spes]] en [[Charitas]]. Rechts den katholeeken mit eertshartogen [[Albrecht van Oostenriek|Albrecht]] en [[Isabella van Spanje|Isabella]], [[Ambrogio Spinola|Spinola]] en [[paus Paulus V]] gedroagen deur kardinoalen. Nen biskoppe mit zien priesters vist in et katholeeken bootjen noar mensen.]]
Toon Van Oldenbarnevelt tenslotte ruumte vroog veur den [[remonstranten|remonstrantsen]] leer van den [[Leiden|Leidsen]] hoogleroar [[Jacobus Arminius]], leep den stried veur altied uut den hand. Maurits zag in den remonstrantsen leer nen verzwakking van den karke, en vreesden veur nen trögkeer van den katholeeke karke. Hi-j slot zich doarum an bi-j den [[contra-remonstranten]], dee den leer van den (ok Leidsen) hoogleroar [[Franciscus Gomarus]] anhingen. 

In [[1619]] verbod den [[Synode van Dordrecht]] den remonstrantsen leer. Den (remonstrantsen) regenten in [[Hollaand]] hadden inmiddels den [[Scharpen Resolusie]] an-enommen. Dizzen resolusie, an-enommen op [[4 augustus]] [[1617]], gaf den steedn in Hollaand den meugelekheid um eigenhandig weerdgelders (huurtröppen) an te nemmen um onlusten te veurkommen. Prinse Maurits zag in dizze resolusie nen antasting van zien gezag as kriegs leider en leet Johan van Oldenbarnevelt, [[Hugo de Groot]] en twee andere medestaanders inrekkenen. Veur nen biezunder tribunoal wöd Johan van Oldenbarnevelt ter dood vereurdeeld. Op [[13 mei]] [[1619]] wöd hi-j op et Binnenhöf untheufd. Mit den dood van Van Oldenbarnevelt en et verbod op den remonstrantsen leer was den stried in et veurdeel van Prinse Maurits beslist. 

In [[1621]] wödden den vi-jandelekheden mit den Spanjoarden wier an-evangen, noadat den laandvoogd van den Zuudeleken Nederlaanden, [[Albertus van Oostenriek]], zunder kinder oaverlead en den Zuudeleken Nederlaanden doardeur wier rechtstreakse under den Spoansen könning veelen.

Et was anvankelek den bedooling ewest dat et Bestaand op nen vrede veur altied zol uutlopen.
Doar waren echter deepgoande meaningsverskillen tussen den Nederlaandsen Republeek en den Spoanse regiering, dee unoplosboar blekken te wean en doartoe leidden dat in 1621 den vi-jandigheden wier zollen wödden hervat. Dizzen betroffen den handel van Nederlaand mit Oost-Indië, dee volgens den Spanjoarden vort mös goan, en den ploatse van den katholeeken in den Republeek.
Den Spoansen regiering vond dat den katholeeken hier volleadigne godsdienstvri-jheid mössen kriegen. Den leiders van den Republeek antwoordden doarop dat den protestanten in et zuuden nauweleks et rechte op oaverleaven hadden en wezzen dus dizzen eis of. Et antal katholeeken in et Noorden was noamelek nog zo grote dat den protestantsen kleinen, beslotten gröppe van veuraanstoanden, beveurrechten leu bange was dat bi-j volleadigen godsdienstvri-jheid den oppermachte van den [[calvinist]]en in gevoar zol kommen.

[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Gelderlaand]]
[[Kattegerie:Belegeringe]]
[[Kattegerie:Tachtigjoarigen Oorlog]]

[[ca:Pax Hispànica]]
[[en:Pax Hispanica]]
[[es:Pax Hispánica]]
[[fy:Tolvejierrich bestân]]
[[nl:Twaalfjarig Bestand]]
[[zh:西班牙治下的和平]]
