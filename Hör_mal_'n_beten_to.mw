'''Hör mal 'n beten to''' (ondertitel: ''plattdeutsche Morgenplaudereien''; ok wal: ''Alldagsgeschichten op Platt opgaabelt'') is een radioprogramma van de [[Duutslaand|Duutse]] zender [[NDR]] mit körte [[Platduuts]]e vertellegies en veuredragen literaire stokkies. De eerste oflevering wördden uutezunden op 3 november 1954. Sinds 3 april 1956 is 't programma onofebreuken alle wörteldagen te beluustern. 't Wördt in mekaar ezet deur de NDR Zentralredaktion Niederdeutsch vanuut [[Kiel (Duutslaand)|Kiel]]. Elke uutzending duurt een paar minuten; de schrievers zölf leest heur wark veur.

Luusteraars bint drok op de weerummekerende schrievers en sprekers. Mitwarkers van 't eerste ure waren onder meer [[Rudolf Kinau]], die 't programma ok hölp opzetten, [[Fritz Specht]], [[Günter Harte]] en [[Ohnsorg-Theater]]-speulster en schriefster [[Irmgard Harder]]. Vandage de dag doet onder aandern [[Gerd Spiekermann]], [[Jan Graf]] en [[Yared Dibaba]] mit.

In 2006 kreeg Hör mal 'n beten to de Nederduutse Literatuurpries van de Sleeswiek-Holstiense stad [[Kappeln]].

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Radiopregramma]]
[[Kategorie:Nedersaksiese kultuur]]
