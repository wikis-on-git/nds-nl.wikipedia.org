'''Borklo''' ([[Nederlands]]:  ''Borculo'') is een [[stad]] in de gemeente [[Berkelland]] in de previnsie [[Gelderland]] in [[Nederland]]. Dwars deur de stad streumt ut riviertjen de [[Berkel]], woar de gemeente noar enuumd is.

Tot [[1 januari]] [[2005]] was Borklo een zelfstandige gemeente. Op 1 januari van dat joar ging Borklo samen met de vroggere gemeentes [[Eibergen]], [[Nee]] en [[Reurle]] samen in de ni-je gemeente [[Berkelland]]. Noast Borklo heurden ok [[Geesteren]], [[Gelster]], [[Haarlo]] en [[Leo-Stichting]] bi-j de vroggere gemeente [[Borklo]]. 

Borklo besteet al sinds de [[12e eeuw]]. Het heuren toen toe an de Heren van Borklo. De nederzetting bi-j ut [[kasteel]] Borklo kreeg in [[1375]] stadsrechten. Disse rechten bunt allene bekend van een document uut [[1590]], umdat ut originele document bi-j de grote stadsbrand op 5 september van dat joar verloren was egoan. In [[1777]] kocht [[Prins Willem V]] stad en heerlijkheid Borklo. Vandoar, dat [[Koningin Beatrix]] nog eengaals de titel van "Vrouwe van Borculo" hef. In [[1795]] onstond tegeliek met de gemeente [[Geesteren]] de gemeente Borklo. In [[1817]] bunt de twee gemeentes samen-evoegd tot de gemeente Borklo. Op [[10 augustus 1925]] wodden Borklo etroffen deur een heavigen [[cycloon]], d√®n een groot deel van de stad verwoest hef. In Borklo is nog altied een museum ter noagedachtenis an dissen ramp.
[[Categorie:Achterhooks_artikel]]
