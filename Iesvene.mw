'''Iesvene''' ([[Nederlaans]]: ''Eesveen'') is een [[dÃ¶rp]]ien in de [[gemiente (bestuur)|gemiente]] [[Stienwiekerlaand]], in de [[Nederlaand|Nederlaanse]] perveensie [[Overiessel]]. 
Et leit in de [[Kop van Overiessel]] langes de [[N855]] (plaetselik bekend as de Iesveenseweg), in et noorden van [[Stienwiek]] kotbi'j de perveensiegreens mit [[Drenthe]].
Iesvene is in de wiede omgeving bekend, veural bi'j jongeren, deurdat d'r een [[diskotheek]] zit (''Smithy's Palace'').

In et westen van Iesvene leit et laandgoed [[De Iese]], gedieltelik in pattekeliere hanen en gedieltelik in hanen van Staotsbosbeheer, bestaonde uut laandbouwgebied en bossen. In et oosten liggen de Iesveense hujlanen. Disse vri'j leeglegen gronden (tussen de 0 en 1 meter boven [[Normaol Amsterdams Peil|NAP]], liggen in de naobi'jhied van de [[Stienwieker Aa]]. Heur naeme daanken ze an et feit dat ze in vroggere tieden te nat weren veur beweiding en daoromme as hujlaand in gebruuk weren.

In 1914 wodde de tramliende Stienwiek - Hoek [[Makkinge]] van de NTM eupend, waoran in Iesvene een tramstesjon eupend wodde. In 1947 wodde et personevervoer op disse liende stopzet, mar de NTM gong deur mit et vervoer van spul op disse liende die in 1959 overneumen wodde deur de [[Nederlaanse Spoorwegen|NS]]. In 1962 wodde ok et vervoer van spul stopzet en wodde de liende opbreuken.

[[Kategorie:Stellingwarfs_artikel]]
[[Kategorie:Plaatse in Oaveriessel]]
