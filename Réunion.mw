'''Réunion''' ([[Fraans]]k: ''La Réunion'', [[Internasjonaal Klaankenskrift|IPA]]: {{IPA|la ʁeynjɔ̃}}, vroger ''Île Bourbon'', wat Boerboneilaand beduudt) is een [[eilaand]] in den [[Indiesen Oseaan]]. Et eilaand heurt bie [[Fraankriek]]. Et ligt op et oosten van [[Madagaskar]] en ongevear 175 km op et zuudwesten van [[Mauritius]], wat et kortstbie liggende eilaand is. In [[2014]] wonden der 844.994 leu.

Der wont al leu seend et [[17e eeuw|17de joarhoonderd]], toen as leu oet [[Europa]] (vuural Fraansken), Madagaskar en [[Afrika]] der hen treuken. Op den [[20 december|20sten desember]] [[1848]] wör de [[slawenhoolderieje]] of eskaft. Dit viert Réunion nog alle joaren. Doarnoa wörden der woarkers oet oonder mear et zuden van [[India]] haald. Et eilaand wör een Fraansk [[oawerzeegebeed]] in [[1946]].

De lokale [[kreoolsproake]] dee de meeste leu kuiert het [[Réunionkreool]]. De offisjele sproake is Fraansk.

In de beuke is Réunion ene van de oawerzeese gebeden van Fraankriek. Liek as de aandere veer oawerzeese gebeden is het ook ene van de 27 [[Strekken van Fraankriek]], met de an epaste stoatus van Oawerzees gebeed. Doarmet zeent ze vast oonderdeel van de Fraanske Republiek, met dezelfde stoatus as de strekken op et Fraanske vastelaand.

Réunion is et [[Spesjale lidmoaten van de Europese Unie|meest of eleagene]] gebeed van de [[Europese Unie]]. Umdet et bie an Fraankriek heurt, is het ook deel van de [[Eurozone]]. Réunion steet oonderan op de achterkaante van alle [[Euro-biljetten]], rechts nöast et [[Grieks]]e ΕΥΡΩ (EURO)

== Verleden ==
[[Bestaand:10-cent-1816-Isle-Bourbon.jpg|thumb|meunte van 10 seant oet 1816, van et Boerboneilaand]]
Vuur at de [[Portugal|Portugezen]] der in et [[16e eeuw|16de joarhoonderd]] kömmen, is der weanig bekeand van et eilaand.<ref>[https://books.google.com/books?id=WVmqM7F-J4QC&pg=PA9 Slaves, freedmen and indentured laborers in colonial Mauritius By Richard Blair Allen. pg. 9]</ref> Arabiese haandelsleu keanden et as ''Dina Morgabin''.<ref>[https://books.google.com/books?id=BmgwAAAAYAAJ Tabuteau, Jacques. Histoire de la justice dans les Mascareignes. Océan éditions, Paris (1987). ISBN=2-907064-00-2. p13.] Bekekken op 11 juni 2006.</ref> Et eilaand steet meugelik op ne kaarte oet 1153 [[Jezus Kristus|noa Kristus]], van [[Muhammad al-Idrisi|Al Sharif el-Edrisi]]. Et eilaand kan ook good bezocht wean duur [[Swahili]]-sprekkende leu en [[Maleisië|Maleise]] zeeleu.

De eerste Europese oontdekking van et gebeed was in [[1507]], duur den Portugesen ontdekkingsreaiziger [[Diego Fernandez Pereira]]. Mer et hoo en wat blif onwis. Et onbewoonde eilaand wör wellicht vuur et eerste zeen bie nen tocht van [[Pedro Mascarenhas]], den as zinnen naam gavven an et köppelke eilaanden roond Réunion, de [[Maskarenen]].<ref>[https://books.google.com/books?id=-NmhAAAAMAAJ&pg=PA269 Moriarty, Cpt. H.A. Islands in the southern Indian Ocean westward of Longitude 80 degrees east, including Madagascar. Londen, United Kingdom Hydrographic Office, 1891. p 269.]</ref> Réunion wör Santa Apolónia deupt, noar [[Sunte Apollonia]], woer as oet of te leaden vaalt at de Portugezen et op [[9 febrewaori|9 februwoari]] oontdekten. Van [[Diogo Lopes de Sequeira]] wörd emeand at den in [[1509]] op Réunion en [[Rodrigues]] anköm.

Mear as hoonderd joar later was der op Santa Apolónia hoaste niks veraanderd, want de Portugezen deden der niks met. Doarnoa nömmen de Fraansken et in en besteurden et vanof [[Port Louis]] op [[Mauritius]]. De Fraansken verkloarden et al in [[1638]] as Fraansk groondbezit, toen as GFrançois Cauche en Salomon Goubert der in juni van det joar kömmen,<ref>[http://www.clicanoo.re/index.php?page=imprimer&id_article=97540 Clicanoo.re - Journal de l'île de la Réunion. Bekekken op 12 meart 2013.]</ref> mer et eilaand wör offisjeel opeist duur Jacques Pronis van Fraankriek in [[1642]], toen as hee der nen koppel [[muiterieje|muiters]] hen ofvoorden vanof Madagaskar. De gevangenen wörden een poar joar later terugge haald noar Fraankriek en et eilaand wör umme deupt noar ''Île Bourbon'' (Boerboneilaand), noar et Fraanske [[keuninkshoes Bourbon]]. In [[1665]] vungen ze an met koloniseren, toen as de [[Fraanske Oost-Indiese Kompanjie]] de eerste intrekkers steurden.

[[Bestaand:MaheDeLaBourdonnais 2.JPG|thumb|Staandbeeld van [[Mahé de La Bourdonnais]] in [[Saint-Denis (Réunion)|Saint-Denis]]]]
In [[1793]] ordeneerden et Fraanske [[Convention Nationale]] at et eilaand "Île de la Réunion" zol heten, toen as et Hoes van Boerbon völ. Den naam verwis noar et treffen (de reunie) van de [[Fraanske Nasjonale Garde]] en de opstaandigen oet [[Marseille]], op [[10 augustus]] [[1792]].  In [[1801]] leut [[Napoleon Bonaparte]] et noar zikzelf neumen, as ''Île Bonaparte''. Tiedens Napoleon zinne regearing wör et eilaand in [[1810]] in enömmen duur de [[Groot-Brittanje|Britse]] [[Britse Marine|Marinevloot]] oonder [[Kommandaant (rang)|kommandaant]] [[Josias Rowley]], den as den oolden naam Bourbon wier gebreuk, töt de in eare hersteelde Bourbons tiedens de [[Fraanske Revolusie van 1848]] wier völlen. Doarnoa gebreuken ze de oolde naam "Île de la Réunion" wier.

Tusken et 17de en et [[19e eeuw|19de joarhonoderd]] kömmen der tiedens de Fraanske kolonisering Afrikaanse slawen, [[Sjina|Sjinese]] en [[India]]se woarkers noar et eilaand hen, woerduur as der ne grote verskeadenhead in volker ontsteund. Vanof [[1690]] warren de meeste leu dee as neet Europees warren, slawen. Op [[20 desember]] [[1948]] wör de slawenhoolderieje der achterhen edoan. De meeste oawerzeese woarkers kregen een kontrakt. Duurdet in [[1869]] et [[Suezkanaal]] lös gung, wör et eilaand meender belangriek as tuskenstop vuur vuurroaden op de voarweagen noar Oost-Indie.

[[Bestaand:Fete des travailleurs indiens.jpg|thumb|[[Hindoe]]-festival in et negenteende joarhoonderd]]
In den [[Tweeden Wearldoorlog]] völ Réunion oonder et [[Vichy-regime]] töt [[30 november]] [[1942]], toen as vrieje Fraanske soldoaten et eilaand innömmen met öaren torpedoboot ''Leopard''. Doarop wör Réunion een oawerzees departemeant, op [[19 meert|19 meart]] [[1946]].

In ongevear twentig joar tusken [[1963]] en [[1982]] wörden ongevear 1630 keender van Réunion noar et Fraanske vastelaand ehaald en vuural in [[Creuse]] oonderbracht. Et doel hiervan was um ze bettere skole en woarkgeleagenheaid te gewen. Et programma wör an evoord duur den bekeanden politieker [[Michel Debré]], den as Minister-Presideant vuur Réunion was in dee tied. Völle van disse keender wörden misbroekt of oet ebuitt duur de families bie wee as ze plaatst warren. Et lot van disse "[[Keender van Creuse]]" köm pas an et licht in [[2002]], toen as ene van dee keender, Jean-Jacques Martial nen rechtzaak anspön tegen den Fraansken stoat vuur et [[kidnappen]] en ofvoren van nen onmoondigen.<ref>[https://books.google.com/books?id=nYEMAQAAMAAJ Jean-Jacques Martial. Une enfance volée. Les Quatre Chemins, 2003. ISBN 978-2-84784-110-7. p 113.]</ref> Vergeliekboare anklachten volgenden de joaren doarop, mer wörden allemoal duur et Fraanske rechtshof of ewezen en later duur et  [[Europese Hof vuur Meanskenrechten]] in 2011.<ref>Géraldine Marcon: [http://www.francebleu.fr/societe/chronologie-les-demraches-judiciaires-des-enfants-reunionnais-de-creuse-1230798 CHRONOLOGIE : L'histoire des enfants réunionnais déplacés en métropole] on francebleu.fr.</ref>

In [[2005]] 
In 2005 and 2006 wör Réunion tröffen duur ne [[chikungunya]]-epidemie, ne zeekte dee verspreadt wörd duur [[mugge]]n. Volgens de [[BBC]] warren 255.000 leu op Réunion besmet roond [[26 april]] [[2006]].<ref>[http://news.bbc.co.uk/1/hi/world/europe/4674376.stm BBC.com. Island disease hits 50,000 people. Eskrewen op 2 februwoari 2006.] Bekekken op 18 augustus 2007</ref> Ook de umliggende eilaanden Mauritius en Madagaskar harren te lieden van disse zeekte.<ref>[http://wwwnc.cdc.gov/eid/article/14/2/07-1024_article.htm wwwnc.cdc.gov]</ref><ref>[http://news.bbc.co.uk/1/hi/world/africa/4777530.stm BBC.com. Madagascar hit by mosquito virus. Eskrewen op 6 meart 2006.] Bekekken op 18 augustus 2007.</ref> Ook op et Fraanske vastelaand kömmen der een antal besmette leu vuur den droad, dee as met een vleegtuug oawer ekömmen warren. De Fraanske regearing steurden 36 miljoen euro an hulpmiddelen en ongevear viefhoonderd Fraanske soldoaten um de muggen van et eilaand te verdriewen.

In [[juli]] [[2015]] speulden een oonderdeel van ne [[Boeing 777]] an op et straand Réunion. Et stukke puun was volgens de [[Maleisië|Maleise]] Regearing van [[Malaysia Airlines Vlocht 370]], den as in meart [[2014]] verdween.<ref>Innis, Michelle and Clark, Nicola, [http://www.nytimes.com/2015/08/06/world/asia/mh370-wing-reunion.html?emc=edit_na_20150805&nlid=68634180&ref=cta&_r=0 Malaysian Prime Minister Says Réunion Debris Is a Part of Flight 370]'', ''[[New York Times]]'', 5 augustus2015</ref>

== Politiek ==
[[bestaand:EU OCT and OMR map en.png|thumb|right|Wearldkaarte van de EU met oawerzeese laanden en gebeden]]
In de [[Fraanske Nasjonale Vergoaring]] zitt zeuwen ofgeveardigden en in de [[Fraanske Senoat]] zitt dree senatoren.

== Besteurlike verdeling ==
In de beuke is Réunion verdeeld in veer [[Arrondissemeanten van Fraankriek|arrondissemeanten]], 49 [[Kantons van Fraankriek|kantons]] en 24 [[Gemeentes van Fraankriek|gemeentes]].<ref>[http://www.insee.fr/fr/nom_def_met/nomenclatures/cog/CarteD.asp?numreg=04&numdep=974#res Insee.fr. Insee - Code Officiel Géographique.] bekekken op 6 mei 2009.</ref> et is een Fraansk oawerzees ''département'' en doarmet een Fraansk oawerzees gebeed. Et kleane antal gemeentes is uniek, in vergeliek met aandere Fraanske departments van vergeliekboare grötte en inwonning: de meeste gemeentes van Réunion besloat meardere wonsteas, met mangs nog nen besten ofstaand der tusken.

=== Boetenlaandse zaken ===
Fraanske oonderhaandel- en leagerzaken wordt duur de regearing in [[Paries]] of ehaandeld. Toch is Réunion lid van de Fraanssprekkende [[Indiese Oseaanroad]], [[ITUC]], [[UPU]] en de [[Wearldfederasie van Haandelsverboonden|WFH]].

=== Distrikten ===
[[File:Re-map.png|300px|left|Kaarte van Réunion]]
{{Div col|3}}
* [[Les Avirons]]
* [[Bras-Panon]]
* [[Cilaos]]
* [[Entre-Deux]]
* [[L'Étang-Salé]]
* [[La Plaine-des-Palmistes]]
* [[Petite-Île]]
* [[La Possession]]
* [[Le Port, Réunion|Le Port]]
* [[Saint-André, Réunion|Saint-André]]
* [[Saint-Benoît, Réunion|Saint-Benoît]]
* [[Saint-Denis, Réunion|Saint-Denis]]
* [[Saint-Joseph, Réunion|Saint-Joseph]]
* [[Saint-Leu, Réunion|Saint-Leu]]
* [[Saint-Louis, Réunion|Saint-Louis]]
* [[Sainte-Marie, Réunion|Sainte-Marie]]
* [[Saint-Paul, Réunion|Saint-Paul]]
* [[Saint-Philippe]]
* [[Saint-Pierre, Réunion|Saint-Pierre]]
* [[Sainte-Suzanne, Réunion|Sainte-Suzanne]]
* [[Sainte-Rose, Réunion|Sainte-Rose]]
* [[Salazie]]
* [[Trois-Bassins]]
* [[Le Tampon]]
{{div col end}}

== Laandbeskriewing==
Réunion is 63 km laank en 45 km breed. Et beslöt ne vlakte van 2512 kilometer in et veerkaant. Et lig boawen ne stea in de [[eardkorst]] woer as völle seismologies geburen is. De meest oostelike [[vulkaan]] op et eilaand is de [[Piton de la Fournaise]]. Hee is mear as 2631 meter hoge. Dissen vulkaan wörd vake vergelekken met de vulkanen van [[Hawaii]], umdet hee et op dezelfde wieze angeet en een soortgeliek klimaat hef. Hee is seend [[1640]] al 100 moal oet ebörsten en wörd verdan in de gaten eheulden. De leste oetbörsting was op [[31 juli]] [[2015]].<ref>[http://www.volcanodiscovery.com/piton_fournaise/news.html Piton de la Fournaise] on volcanodiscovery.com</ref> Bie ne vuurgoande oetbörsting, in april 2007, wör de lavastreum eskatt op 3.000.000 m3 op nen dag.<ref>Thomas Staudacher. [http://news.yahoo.com/s/afp/20070407/wl_afp/francereunionvolcano |archiveurl=https://web.archive.org/web/20070409021223/http://news.yahoo.com/s/afp/20070407/wl_afp/francereunionvolcano archiveerdoatum: 9 April 2007  Reunion sees 'colossal' volcano eruption, but population safe.] [[Agence France Presse|AFP]]. 7 April 2007. Bekekken op 18 August 2007 (Webarchief</ref> De Piton de la Fournaise wörd  emaakt duur een [[hettepeunt (vulkaan)|hettepeunt]], dee as ook de [[Piton des Neiges]] en de eileande [[Mauritius]] en [[Rodrigues (eilaand|Rodrigues]] evörmd hef.

De [[Piton des Neiges]]-vulkaan, met 3070 meter et heugste peunt van et eilaand, ligt op et noordwesten van de Piton de la Fournaise. Op et zuudwesten gef et in estörte kraters en [[canyon]]s. Net as  de [[Kohala (boarg)|Kohala]] op et [[Grote Eilaand van Hawaii]], is de Piton des Neiges oet estörven. Ondaanks den naam (''neige''), vaalt der feaitelik nooit [[snee]]. Op de waanden van beaide vulkanen gröait dicht woold. Broekboar laand en steaden, zo as de heuwdstad [[Saint-Denis (Réunion)|Sunt-Denis]] ligt heuwdzakelik roond de lege kuststreppels. Net oet de westkuste ligt et [[Koraalrif van Réunion]]. Réunion hef ook dree [[vulkaankraters]], den [[Salaziekreenk]], de [[Cilaoskreenk]] en de [[Mafatekreenk]]. In den lesten kö'j allene lopende of met nen [[hellikopter]] kommen.

<gallery>
Bestaand:Ppalmistes2.jpg|[[Plaine-des-Palmistes]]
Bestaand:Reunion 21.12S 55.51E.jpg|Oetzicht van nen satelliet
Bestaand:La Réunion from space.jpg|Réunion oet de [[ruumte]]. (foto van NASA). De dree kringe, dee met mekoar nen klawerblad vörmet, kö'j zeen in et mid-noordwesten van de foto. Piton de la Fournaise, in et zuudoosten, zit oonder ne wolke.
Bestaand:Volcanreunion.jpg|Lavastreum in [[2005]] vanoet de [[Piton de la Fournaise]]
Bestaand:L'Ermitage beach, Réunion.jpg|"Plage de l'Ermitage" straand
</gallery>

=== Klimoat ===
Réunion hef een [[tropies klimoat]], mer wo heuger a'j komt, des te keulder et wörd. Van mei töt november is et koel en dreuge, mer van november töt april hete en nat. Nearslagheugte verskilt van stea töt stea. Et oosten is luk natter as et westen. Der vaalt mear as 6 meter reagen per joar op sommige oostelike stukke en meender as 1 meter per joar an de westkuste.<ref>Jacques Libert. [http://pedagogie2.ac-reunion.fr/cotamarp/calliopee/general/pluie.html la pluviométrie Pedagogie2.ac-reunion.fr]. Bekekken op 12 meart 2013</ref> Réunion hef de wearldrekords vuur meeste nearslag in tiedsspannes van 12, 72 en 96 uur.<ref>[http://wmo.asu.edu/ World Meteorological Organization: Global Weather & Climate Extremes. Arizona State University.]</ref>

== Umgewing==
Seend [[2010]] steet ongevear 40% van et hele eilaand oonder beskoarming van [[UNESCO]]'s [[Wearldoarfgoodlieste]]. Et beslöt ongevear etzelfde oppervlak as et [[Nasjonaalpark Réunion]].<ref>[http://whc.unesco.org/en/list/1317 [[UNESCO]]. Pitons, cirques and remparts of Reunion Island.] Bekekken op 30 juli 2015.</ref>

=== Weelde deers ===
Op Réunion tref iej ne lieste van veugel as de [[witstartkeerkreenkvogel]]. Et grötste laanddeer is de [[panterkameleon]] (''Furcifer pardalis.'') Tusken et koraalrif um de westkuste zwemt oonder mear [[Zeeëgels]], [[Kongeroale|kongeroalen]] en [[papegaaiviske]]n. [[zeeskeeldpedde]]n en [[dolfien]]en zwemt ook mangs vuur de kuste. [[Pokkelwalviske]]n trekt vanoet den [[Atlantiesen Oseaan]] tusken juni en september (de zudelike weentertied) op et noorden an. Vanof et eilaand zeent ze dan regelmoatig te zeen. Duur de kolonisasie van Réunion zeent meenstens 19 deersoorten oet estörven. 

Tusken [[2011]] en [[2015]] wörden 17 leu bie Réunion duur ne [[haaie]] greppen, woervan as der zeuwen et neet noavertellen köant.<ref>http://www.lemonde.fr/biodiversite/article/2015/04/17/comment-la-reunion-lutte-contre-les-requins-bouledogue-apres-une-nouvelle-attaque-mortelle_4618200_1652692.html</ref> Den besteurder van Réunion, Michel Lalande kondigden in juli 2013 een zwem- [[surfen (sport)|surf-]] en bodyboardverbod roond mear as de helfte van Réunion. Hee zea ook at 45 [[Bollenhaaie]]n and 45 [[tiegerhaaie]]n of ezeunderd zollen worden, bie op de 20 dee as al dood doan warren vuur oonderzeuk noar de zeekte [[ciguatera]].<ref>[http://www.news.com.au/travel/news/big-read-reunion-island-beset-by-shark-controversy/story-e6frfq80-1226707678565 News Corp Australia. Big Read: Reunion Island beset by shark controversy]. Bekekken op 30 meart 2013</ref>

<gallery>
Bestaand:FurciferPardalisMale.JPG|A [[paanterkameleon]]
Bestaand:Pomacanthus imperator juvénile.JPG|Ne jonge [[keazersviske]]
Bestaand:Idole des Maures (Zanclus cornutus).jpg|Ne [[Maskerweempelviske]]
Bestaand:White-tailed tropicbird.jpg| Nen witstartkeerkreenkvogel
Bestaand:Eretmochelys imbricata 01.jpg|A [[Hawksbill-zeeskeeldpedde]]

</gallery>

=== Hofhoolderieje- Bourbonrozen ===
De eerste leden van de [[Bourbonrozen]]familie ontsteunden op Réunion (toen as et nog ''Île Bourbon'' heetten). Dit köm van spontane [[Hybridisasie (biologie)|hybridisasie]] van de [[Damascena-roze]] en de [[Rosa chinensis]],<ref>ADUMITRESEI,LIDIA en STĂNESCU, IRINA. Theoretical Considerations upon the origin and nomenclature of the present rose cultivars. Journal of Plant Development. 2009, vol. 16.</ref> dee doarhen ebracht warren duur de kolonisten. De eerste Bourbonrozen wörden in [[1817]] oontdekt.<ref>[http://www.rose.org/wp-content/uploads/2012/01/History-of-Roses-Bourbon-Roses2.pdf American Rose Society. History of Roses: Bourbon Roses. (PDF)]</ref>

== Volk ==
[[Bestaand:Manapany.jpg|thumb|[[Manapany]]]]

De volker van [[Réunion]] komt oorsproonkelik oet [[Afrika]], [[India]], [[Europa]], [[Madagaskar]] en [[Sjina]]. Lokaal neumt ze zik Yabs, [[Cafres]], [[Malbars]] (volker met Indiaas blood) en [[Chinois (Réunion)|Chinois]]. Al disse volker zeent der hen ekömmen. Der is gin inheems volk. Et was oorsproonkelik löag.<ref>Bollée, Annegret. French on the Island of Bourbon (Réunion). Journal of Language Contact. 2015. vol. 8, 1.p 91.  bekekken op 29 juli 2015.</ref> Vanof et begin zeent al disse groepen oonderling trouwd. De eerste intrekkers trouwden al met vrouwleu van Madagaskar en Indo-Portugezen. De mearderheaid van de leu is dus van gemengden ofkomst.

Umdet et Fraanske volksregister neet vrög noar volksofkomst, is et neet dudelik wovölle volker of der korrekt wont. Dan nog zol et lastig noagoan wean, duur de hoonderden joaren van mengen. Volgens skattingen zeent ongevear nen kwart van de leu blaank. Indiaërs zeent ongevear 25% van et volk en ongevear 3 % is van oorsproonk Sjinees. 

De meeste leu met Indiaas blood hebt vuuroolden in et zuden van India, met de [[Tamil (volk)|Tamil]] as grötste andreagers. Doarnoa komt de Goedjarati, Bihari en aandere volker. De Moslimgemeenskop op et eilaand keump oet noord-west India, vuurnamelik oet [[Goedjarat (India)|Goedjarat]]. Zee wordt ''Zarabes'' neumd. 

De meeste leu dee as geboren zeent op et eilaand, neumt zik Kreools. Niejkommers van et Fraanske vastelaand wordt ''zoreils'' eneumd, aanderen komt van [[Mayotte]] en de [[Komoren]].

===Geleuf===
[[Bestaand:Cilaos kirche.jpg|thumb|Katholieke koarke van Oonze-Vrouwe-van-de-Sniej in [[Cilaos]]]]

Et meest anwezige geleuf is et [[Kristendom]], vuural [[Rooms-Katholieke Karke|Rooms-Katholiek]], met ene diocese: de Rooms-Katholieke Diocese van Sunt-Denis-van-Réunion. Volgens skattingen is 84,9% Katholiek, 6,7% [[Hindoeïsme|Hindoeïsties]] en 2,15% [[Islam|Mohammeddaans]].

Ook [[Sjinees volksgeleuf]] en [[Boeddhisme]] komt vuur, nöast aanderen. De meeste grote steaden hebt ne [[Hindoeteampel]] en nen [[moskee]].<ref>[https://books.google.com/books?id=Tsqua-r16i4C&pg=PA412 Marshall Cavendish. Peoples of Africa: Réunion-Somalia.2001. ISBN. 978-0-7614-7166-0. p 412.]</ref>

==Kultuur==
De Réunionese kultuur is ne samensmeelting van Europese, Afrikaanse, Indiase en Sjinese tradisies. De meest ekuierde sproake is [[Réunionkreool]], ne ofleading van et [[Fraans]]k.

=== Sproake ===
Fraansk is de ennigste offisjele sproake van Réunion. Réunionkreool is van völle inwonners de [[modersproake]]. Et wörd nöast Fraansk ekuierd en is de "vrieje tiedssproake". Fraansk wörd op skole en in de regearing ekuierd.<ref>[http://www.ethnologue.com/show_language.asp?code=rcf Ethnologue.com -Ethnologue report (language code:rcf).] Bekekken op 16 april 2010.</ref> De euldere gennerasies Sjinezen kuiert ook [[standaard Sjinees|Mandarien]] , [[Hakka]] en [[Kantonees]]. De jungere Sjinezen kuiert Kreool en Fraansk. Et gef ook nen hoop sprekkers van Indiase sproaken, vuural [[Tamil (sproake)|sproake]], [[Goedjarati (sproake)|Goedjaraties]] en [[Oerdoe]]. In de moskeeën wörd [[Arabies]] eleard en wörd duur ne kleane groep Moslims ekuierd. English is ne verplichte tweede sproake in et Fraanske skoollearplan, mer net as in Fraankriek keant der neet völle good Engels. Doarnöast kö'j der in de skolen nog [[Duuts]] en [[Spaans]] learen. In wat skolen kö'j ook les in Tamil kriegen.

== Media ==
Op et eilaand is ene [[kraante]] te kriegen: de [[Journal de l'Île de la Réunion]]. Et eilaand is te zeen in den Amerikaansen film [[Mississippi Mermaid]] oet [[1969]].
