n [[Konstelloatsie]] is n groep van steerns dij vanôf t [[Eerde]] zain, soamen n figuur vörmen. 

[[Claudius Ptolemaeus]], n [[Griekenlaand|Griekse]] wetenskopper, har in de eerste ieuw noa Kristus de eerste lieste môkt van konstelloatsies. De maiste van dizze konstelloatsies kennt man nog aal. Toch wuiren konstelloatsies al veul eerder heerkend deur mìnsken. De Egyptenoaren zagen in bepoalde konstelloatsies heur goden. Ook de [[Romeinen|Reumer]] meuken gebruuk van de steernshemel. 

Elk steernsbeeld het, dankzij Ptolemaeus, noast de noam in de aaigense toal, ook n Griekse noam. Bieveurbeeld [[Lutje beer]] hait hiernoast ook offisjeel ''Ursa Minor''. De noamen van de steerns van n konstelloatsie kriegen noast heur aaigense noam, ook nog n Griekse letter om heur helderhaid aan de duden. Alfa is de kloarste steern en hou wieder t [[Griekse alfabet]] in, de minder kloar t steern wordt. 

[[Steern]]s dij soamen n konstelloatsie vörmen stoan in t echt nait zo dicht bie mekoar as dat wie dat zain. Sommege steerns van ain konstelloatsie stoan doezenden lichtjoar bie mekoar vot. 

De vernuimdste konstelloatsie is de [[grode beer]], ''Ursa Major''. Dizze is simpel te heerkennen aan zien steelpanvörm. t Is ook ain van de ainege konstelloatsies dij in [[Nederlaand]] t haile joar deur te zain is. 

[[Kategorie:Grunnegs artikel]]
