n [[Konstelloatsie]] is n groep van steerns dij vanôf t [[Eerde]] zain, soamen n figuur vörmen. 

De vernuimdste konstelloatsie is de [[Grode Beer]], ''Ursa Major''. Dizze is simpel te heerkennen aan zien steelpanvörm. t Is ook ain van de ainege konstelloatsies dij in [[Nederlaand]] t haile joar deur te zain is. n Aandere is de [[Lutje Beer]], woar de [[Poolsteern]] dichtbie ligt. 

== Körte historie == 
[[Claudius Ptolemaeus]], n [[Griekenlaand|Griekse]] wetenskopper, har in de eerste aiw noa Christus de eerste lieste môkt van konstelloatsies. De maiste van dizze konstelloatsies kennt man nog aal. Toch wuiren konstelloatsies al veul eerder heerkend deur mìnsken. De Egyptenoaren zagen in bepoalde konstelloatsies heur goden. Ook de [[Romeinen|Reumer]] meuken gebruuk van de steernshemel. 

== Noamen van konstelloatsies en steerns ==
Elk steernsbeeld het, noast de noam in de aaigense toal, ook n Latainse noam. Bieveurbeeld [[Lutje beer]] hait hiernoast ook offisjeel ''Ursa Minor''. Ook het elk konstelloatsie zien aaigense internatsjonoale kode, bieveurbeeld ''Ursa Minor'' het as kode ''UMi'' 

De noamen van de steerns van n konstelloatsie kriegen noast heur aaigense noam, ook nog n Griekse letter om heur helderhaid aan de duden. Alfa is de kloarste steern en hou wieder t [[Griekse alfabet]] in, de minder kloar t steern wordt. 

[[Steern]]s dij soamen n konstelloatsie vörmen stoan in t echt nait zo dicht bie mekoar as dat wie dat zain. Sommege steerns van ain konstelloatsie stoan doezenden lichtjoar bie mekoar vot. 

== Liest mit vernuimde konstelloatsies ==
{|
| '''Grunnegse noam'''
| '''Latainse noam'''
| '''Kode'''
|-
| [[Andromeda]]
| Andromeda
| And
|-
| [[Woaterman]]
| Aquarius
| Aqr
|-
| [[Ram (sterrenbeeld)|Ram]]
| Aries 
| Ari
|-
| [[Kreeft (sterrenbeeld|Kreeft]]
| Cancer
| Cnc
|-
| [[Stienbok (sterrenbeeld)|Stainbok]]
| Capricornus
| Cap
|-
| [[Cassiopeia]]
| Cassiopeia
| Cas
|-
| [[Droak (sterrenbeeld)|Droak]]
| Draco
| Dra
|-
| [[Tweeling (sterrenbeeld)|Twailen]]
| Gemini
| Gem
|-
| [[Leeuw (sterrenbeeld)|Laif]]
| Leo
| Leo
|-
| [[Weegschaal (sterrenbeeld)|Schoal]]
| Libra
| Lib
|-
| [[Orion]]
| Orion
| Ori
|-
| [[Vissen (sterrenbeeld)|Viske]]
| Pisces
| Psc
|-
| [[Boogschutter (sterrenbeeld)|Boogschutter]]
| Sagittarius
| Sgr
|-
| [[Skorpioen (sterrenbeeld)|Skorpioen]]
| Scorpius
| Sco
|-
| [[Bolle (sterrenbeeld)|Bolle]]
| Taurus
| Tau
|-
| [[Grote Beer|Grode Beer]]
| Ursa Major
| UMa
|-
| [[Kleine Beer|Lutje Beer]]
| Ursa Minor
| UMa
|-
| [[Moagd (sterrenbeeld)|Moagd]]
| Virgo
| Vir 
|}

[[Categorie:Grunnegs artikel]]

[[af:Sterrebeeld]]
[[ar:أبراج]]
[[bg:Съзвездие]]
[[ca:Constel·lació]]
[[cs:Souhvězdí]]
[[da:Stjernebillede]]
[[de:Sternbild]]
[[el:Αστερισμός]]
[[en:Constellation]]
[[eo:Konstelacio]]
[[es:Constelación]]
[[et:Tähtkuju]]
[[fa:پیکرهای آسمانی]]
[[fi:Tähdistö]]
[[fr:Constellation]]
[[gu:નક્ષત્ર]]
[[he:קבוצת כוכבים]]
[[hr:Zviježđe]]
[[hu:Csillagkép]]
[[id:Rasi bintang]]
[[io:Stelaro]]
[[it:Costellazione]]
[[ja:星座]]
[[ko:별자리]]
[[la:Sidus]]
[[lv:Zvaigznājs]]
[[nl:Sterrenbeeld]]
[[nn:Stjernebilete]]
[[pl:Gwiazdozbiór]]
[[pt:Constelação]]
[[ru:Созвездие]]
[[scn:Custiddazzioni]]
[[sl:Ozvezdje]]
[[sv:Stjärnbild]]
[[th:กลุ่มดาว]]
[[vi:Chòm sao]]
[[zh:星座]]
