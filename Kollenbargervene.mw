[[Ofbeeling:Gekroesde melkdistel 17-06-2006 10.02.40.JPG|thumb|Ne gekroesden melkdistel in et Kollenbargervene.
Et '''Kollenbargervene''' is ne natuurreservaat noordwestelek van [[Wenterswiek]]. Et grenst an et Meddosche Vene, et [[Vroagender Vene]] en et Kollese Vene en besteet uut hoogvene, brookwoold, [[heide]] en voedselarme grüslaande mit wollegrüs, venemos en venepluus.  

==Plaanten en dieren==
Ett Kollenbargervene hef et uuterlek van ne brookgebeed en is in feite ne venekom, deurdat et laeger eleagen is dan den umrengende stukken laand. Wieter besteet et veurnamelek uut blaauwgrüslaand en blaauwe zegge en den hiermet soamengoande bi-jzundere plaanten, zoas zünnedaauw, [[orchidee]]ën, [[Parnassia palustris|parnassia]] en lavendelheide. Könningsvaarn, gagel en riesbeze greujt op den venedieken.

Dee bi-jzundere plaanten, zoas nectarplaanten, trekt zeldzoame zommervoggels an en wieter wödt et gebeed bevolkt deur onder aanderen dne kleinen bonten spechte en havik, wezel, ringslange en heikikker.

==Natuurherstel==
Et Kollenbargervene en den umreggende venegebeeden bunt ontstoan noa den letsten iestied en strekten zich ooit uut oaver ne grootn dele van den [[Achterhook]] en et angrenzenden [[Duutslaand]]. Dee gebeeden wierden noa turfofsteaken in den middeleeuwn bedreigd deur verdröging en bemesting, mit noame deur vervuuld oppervlaaktewoater dat deur et gebeed streumden en ok den snelle streum van dit waoter. 

Natuurmonumenten koft in 1918 94 bunder van et Kollenbargervene en later den dree umrengende venen. Noe hef zi-j, soamen mit den [[wenterswiek]]sen Stichting Marke Vroagendervene, 288 bunder in eigendom. Natuurmonumenten is den uutvoerende parti-j en mit geldeleken steune van den Europese Gemeenschop (den Europesen LIFE-natuurreageling) hef zi-j tussen 2000 en 2005 zich inezet veur moatregelen um den anweazige zeldzoame plaanten- en diersoorten te beholden en um den voortgang van den vörming van hoogvene wier in warking te loaten wean.

==Uutgoande verwiezing==
*[http://www.natuurmonumenten.nl/natmm-internet/natuurherstel_in_nederland/korenburgerveen/projectinformatie.htm Geskiednis van et Kollenbargervene]

[[Kattegerie:Achterhooks_artikel]]
[[Kattegerie:Gelderlaand]]
[[Kattegerie:Plaotse in Gelderlaand]]
[[nl:korenburgerveen]]
