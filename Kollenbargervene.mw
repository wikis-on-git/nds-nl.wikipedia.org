Et '''Kollenbargervene''' is ne hoogvene en bescharmd natuurgebeed eleagen in et midden van den liene [[Wenterswiek]]-[[Lechtenvoorde]] en wödt deurkruust deur de spoorliene Wenterswiek-[[Zutfent]] woar zeldzoame dieren en plaanten bunt dee nargens in Nederlaand leaft. Et gebeed is ontstoan in den letsen iestied.  


In den 14den eeuwe wierd dit hoogvene gebeed of-egraoven. In dee olde veneputten heft zich ni-j hoogvene doen onstoan. Umdat et gebeed gans kwetsboar is kuj doar allenig wean oaver an-egoaven wandeltochte. Umdat et nen brook is hebt zie doar nen zogeneumden vlonderpad an-elegd um te veurkommen (zoggeneumden knuppelpeade van beumstemmekes) dat bezookers in den drek wegzakt.
 
==Ingriepen==
Hoogvene blef allenig stark als doar good wödt umegoan mit et gebeed. Neet lang eleden ging et bargafweerts mit dit natuurgebied. Zeldzoamen hoogveneplanten en zeldzoame dieren gingen vort. Dat kwamen deur verdröging en vermesting. Mot doadkraftig ingriepen hef Natuurmonumenten het Kollenbargervene van den undergäng gered. Vervoeld oppervlaktewoater kan neet langer et Kollenbargervene in streumen. Mit nen Europesen subsidie hef Natuurmonumenten damwende eploatst dee ok et reagenwoater vasteholden en doarmet verdröging teggengoan.
 
==Plaanten en dieren==
In et Kollenbargervene leaft biezundere vöggels, zoogdieren, amfibieën en reptielen. Doar is bieveurbeeld den kleinen bonten spechte en havik, wezel, rengslange en heikikker. Noast veenmös en wöllegrös greujt hier ok lavendelheide. Den veendieken bunt begreujd mit könningsvoaren, gagel en riesbes. Et zogeneumde blauwgröslaand dankt zien name an den blauwe zegge dee doar greujt. Ok greujt doar nectarplanten dee zeldzoame zommervöggelkes antrekt.

==Uutgoande verwiezing en bronne==
*[http://www.natuurmonumenten.nl/natmm-internet/natuurherstel_in_nederland/korenburgerveen/projectinformatie.htm Geskiednis van et Kollenbargervene]

[[Kattegerie:Achterhooks_artikel]]
[[Kattegerie:Plaotse in Gelderlaand]]

[[nl:korenburgerveen]]
