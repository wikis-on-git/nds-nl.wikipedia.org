n '''Studìntenkörps''' of körtweegs ''körps'' (ook '''sjörps''') (deur studìnten zulf as ''[koor]'' (schreven: ''corps'') oetsproken) is n traditsjonele [[studentenvereniging|studìntenverainen]] dij maisttieds verbonden is aan n [[universiteit|akademie]]. Ook mout man, om zokzölf offisjeel körps te nuimen maggen, aansloten wezen bie de [[ASG]] (''Algemene Senaten Vergadering''). Veur boetenders stoan korpora bekìnd as eliteklubs woar allìnd môr ''kakkers'' bie zitten. Dit is natuurlieks puur subjektief.  

Ien Nederlaand binnen der negen offisjele korpora:

* [[GSC Vindicat atque Polit]] - Grunnen stad, oprichten ien 1815 en doarmit de oldste van Nederlaand
* [[LSV Minerva]] - Laaiden, oprichten ien 1839
* [[USC]] - Oetrìcht, oprichten ien 1848. Allìnd veur manluu
* [[DSC]] - Dèlft, oprichten ien 1848
* [[ASC/AVSV]] - Amsterdaam, oprichten ien 1851
* [[WSV Ceres]] - Woageningen, oprichten ien 1878
* [[UVSV/NVVSU]] - Oetrìcht, oprichten ien 1899. Allìnd veur vraauwluu
* [[RSC]] - Rötterdaam, oprichten ien 1913. Allìnd veur manluu
* [[RVSV]] - Rötterdaam, oprichten ien 1915. Allìnd veur vraauwluu

== Schiednis ==
t Eerste körps wör vörmd ien [[Grunnen (stad)|Stad]] ien 1815, môr veur t echte begun mout man trugge goan noar t openen van de [[Rieksakademie Grunnen]], twijhonder joar eerder. Ien dij tied waren der [[helstersenoaten]] of ''groensenaten'' dij de studìnten [[ontgroening|behelsterden]], woarnoa zai bie n ploug terecht kwammen noar heerkomst (pervìnzie) of fakulteit. 
Noa n schietinsidìnt op de Vismarkt, woarbie n studìnt deur n stadjer neerschoten wör, gongen dizze klaine plougkes zok verainen in wat tegenswoordeg [[GSC Vindicat atque Polit|Vindicat]] is. Zai wilden heur verainegen om soamen staark te stoan en as ain lichoam, ain orgoan heur rìchten te verdedegen. t Woord ''corps'', platgrunnegs dus ''körps'', komt van t [[Latains]]e woord ''corpus'', wat ''lichoam'' betaikent. Noa Grunnen volgden ook de aander steden mit n studìntenkörps. Ien t begun wazzen zai apmoal schaaiden, manluu en vraauwluu apaart. Summege korpora binnen al gemengd, môr der binnen nog n poar dij schaaiden binnen.

== Onderschaaid van aander verainens ==
Korpora kìnmaarken zok deur n hierarchie op leeftied, ook wel ancienniteit nuimd. As aine laanger lid is, krigt er meer rìchten. Dizze regels kinnen per körps verschillen. De eerstejoars leden hebben dus waaineg rìchten en worden voak aanduud as ''foet'' (oetsproak: ''[veut]''). Bie korpora hest den ook nog behelstern. Pas noa dizze behelstern is dijgene volweerdeg lid. Ook hest n hail ìnde onschreven regels dij ''mores'' (enkelvold ''mos'') nuimd worden. 

Doarnoast is t toalbroeken ook typisch körpreel. Ien Grunnen hest den aigelks ook drij verschillende toalen. t [[Stadsgrunnegs|Stadjeder Grunnegs]], t [[Nederlaands|Hollaands]] van de studìnten en t [[studìntentoal|Studìntengrunnegs]] van de körprele studìnten. 

[[Kategorie:Grunnegs artikel]]
[[Kategorie:Onderwies]]
[[Kategorie:Vereniging]]
[[Kategorie:Jongerenkultuur]]

[[de:Corps]]
[[en:Fraternities and sororities]]
[[nl:Studentencorps]]
[[pl:Corps (korporacja akademicka)]]
