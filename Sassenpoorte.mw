[[Ofbeelding:Zwolle poorte.jpg|thumb|200px|right|Sassenpoorte]]
De '''Sassenpoorte''' in de [[Stadsmure|stadmure]] van [[Zwolle]] is ne [[stadspoorte]] dee wierd ebouwd an et ende van de 14de en beginne van de [[15e eeuw|15de eeuwe]] as underdeel van de stadsverdeadegingswarken. Den untwarper is unbekend. Veur den bouw is völle natuursteen ebruukt, mit name [[trachiet]] en [[tufsteen]]. De Sassenpoorte beheurt tot den [[Top 100 der Nederlaandsen UNESCO-monumenten]].

==Geskiedenisse==
De [[hanzestad]] Zwolle was beginne 15de eeuwe in heure bleujtied as handelsstad. In [[1407]] wödden Zwolle as volweerdeg lid van et machtige [[steadnverboand]] van de [[Hanze]] too-eloaten. Den groten umväng van dizze stadspoorte stoand veur den riekdom van Zwolle in dee tied. In [[1893]] schonk de gemeente Zwolle de Sassenpoorte an et [[Riek (stoat)|Riek]], um doar et rieks[[archeef]] in under te bringen.

==Kenmarken==
Tussen [[1894]] en [[1897]] wodden de poorte restaurierd en wödden dakkapellen en n neogoties spits klökketöarntjen an-ebrach. Hierveur wodden et 18de eeuwse klökketöarntjen of-ebrokken. Tussen de hooktoorns bevindt zich nen [[mezekouw]]. Vanuut geate in de vloere van dizzen uutbouw kon kokkende pek oaver binnendringende vi-janden egotten wodden.

==Tookomst==
De poorte steet in den top 100 van [[Monument|monumenten]] mit eerste arfgoodanduding. Den Rieksgebouwendienst dealt de poorte in under "kattegerie I". Dizze kattegerie umvat dee monumenten van butengewoon (inter)nationaal kultuurhistories belang.

==Wettensweerdegheden==
*In [[2006]] brach [[TPG Post]] nen [[postzeagel]] uut in de riege ''Mooi Nederlaand'' mit doarop nen ofbeelding van de poorte.

==Uutgaonde verwiezing==
De Sassenpoorte kö'j bekieken op n filmpken van den stea Hollaand in Video.<br /> 
* [http://www.hollandinvideo.nl/index.html?deeplink=10&provincie=overijssel Sassenpoorte op video]

{{coordinate|NS=52/30/35.8/N|EW=6/5/43.8/E|type=landmark|dim=20|region=NL-OV}}

[[Kategorie:Achterhooks artikel]]
[[Kategorie:Poorte]]
