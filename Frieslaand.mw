{{Zie dv|Zie [[Fraislaand (regio)]] veur een aandere betekenisse van '''Frieslaand'''}}
{{Pervincietabel
| titel          = Provinsje Fryslân<br />Perveensie Frieslaand
| vlag           = Frisian flag.svg
| waopen         = Friesland wapen.svg
| kaort          = Friesland-Position.png
| region         = NL-FR
| taolen         = [[Freesk|Fries]], [[Nederlaands|Nederlaans]], [[Nederfrankies|Nederfrankiese dialekten]] ([[Stadsfries]], [[Amelaands]], [[Bildts]] en [[Midslaands]]) en [[Nedersaksies]] ([[Westerkertiers]] en [[Stellingwarfs]])
| heufdstad      = [[Liwwadden (stad)|Liwwadden]]
| geleuf         = [[Protestantisme|Protestaans]] 30%<br />[[Rooms-Katholieke Karke|Katteliek]] 6%<br />[[Islam|Moslim]] 2%
| geleuf_jaor    = 2005
| volksleeid     = [[De âlde Friezen]]
| opprange       = 5.748,74 
| opp            = 3.341,70
| opp_waoter     = 2.407,04
| inwoner_totaol = 646.324
| inwoner_totaol_jaor = jan 2015
| bevolkingsdichtheid = 193
| breedtegroad   = 53/11/44/N
| lengtegroad    =  5/42/31/E
| webstee        = http://www.fryslan.frl
}}
[[Bestaand:Friesland-5.62E-53.13N.jpg|thumb|Satellietfoto van Frieslaand]]
'''Frieslaand''' ([[Freesk|Fries]]: ''Fryslân'', [[Nederlaands|Nederlands]]: ''Friesland'') is een perveensie in et noorden van [[Nederlaand]]. Mit 3.349 km² is et nao [[Gelderlaand]] en [[Noord-Braobant]] de grootste perveensie van Nederlaand. De perveensie greenst an [[Grunnen (provìnzie)|Grunningen]], [[Drenthe]], [[Overiessel]], [[Flevolaand]] en is via de [[Ofsluutdiek]] mit [[Noord-Hollaand]] verbunnen. Frieslaand is een waeterrieke perveensie en leit an et Iesselmeer (vrogger: [[Zuderzee]]) en de [[Waddenzee]]. 

In de Waddenzee liggen de Friese [[waddenaailanden|waddeneilanen]] [[Terschelling]], [[Amelaand]], [[Vlielaand]] en [[Schiermonnikoog]], disse eilanen beheuren tot Frieslaand en bin beriekber per [[veerboot]] vanof et vaastelaand. De veerboten veren vanuut [[Harlingen (stad)|Harlingen]] naor Vlielaand en Terschelling, vanof [[Holwerd]] naor Amelaand en vanof [[Laauwersoog|Lauwersoog]] naor Schiermonnikoog. Frieslaand het omdebi'j 643.000 inwoners. De heufdstad d'r van is [[Liwwadden (stad)|Liwwadden]] (Fries: ''Ljouwert''). De officiële taelen bin Nederlaans en Fries.

In et vleden het Frieslaand vaeke konflikten mit Grunningen had. Dat levert tot op 'e dag van vandaege spanningen op tussen de twie groepen, bi'jgelieks in uutgaonsgelegenheden of mit voetbal.

Historisch zien kan Frieslaand verdield wodden in 3 gewesten:
* [[Oostergo]]
* [[Westergo]]
* [[Zeuvenwoolden]]

== Naeme ==
Sund [[1 jannewaori]] [[1997]] is allienig et [[Freesk|Friestaelige]] ''Fryslân'' in Nederlaand de officiële naeme van de perveensie. In [[november]] [[2004]] het et [[Ministerie van Binnenlaanse Zaeken en Keuninkrieksrelaosies]] besleuten d'r op toe te zien dat de officiële naeme in overheidsstukken ok konsekwent bruukt wodt. In et daegelikse spraokgebruuk in de rest van Nederlaand en in et Nederlaans taelgebruuk wodt liekewel vri'jwel altied de Nederlaanstaelige naeme ''Friesland'' bruukt.

Om de perveensie te onderscheiden van [[Noord-Frieslaand|Noord-]] en [[Oost-Frieslaand]] en de [[Laandkreis|Kreis]] [[Frieslaand (distrikt)|Frieslaand]] in [[Nedersaksen]] wodt de perveensie in wetenschoppelike kringen ok wel anduud as ''Westerlauwers Frieslaand''.

== Tael ==
De taelen die et meest praot wodden in de perveensie bin et [[Nederlaands|Nederlaans]] en et [[Freesk|Fries]] (''Frysk''). Et Fries het een staotus as minderhiedstael en wodt naost et Nederlaans as een officiële laanstael erkend. In veul Friese steden praoten de meensken gien (of minnig) Fries mar [[Stadsfries]], een Nederlaans dialekt mit starke Friese invloeden. Ok in [[Midslaand]], op [[Amelaand]] en in [[Et Bildt]] wodden verwaante dialekten praot.

Deur de officiële staotus van et Fries hebben de meeste plakken in de perveensie zowel een Nederlaanse as een Friese benaeming. Pattie plakken hebben allienig een gebruukte Nederlaanse benaeming omdat ze buten et officiële Friese taelgebied valen. Van de plakken in de gemienten [[Tietjerksterediel]], [[Ferwerderediel]], [[Boornsterhem]] en [[Littenserediel]] bin sund jaoren allienig de Friese benaemingen officieel, zoas [[Hardegeriep|Hurdegaryp]] (''Hardegeriep''), [[Bargum|Burgum]] (''Bargum''), [[Grouw|Grou]] (''Grouw''), [[Irnsum|Jirnsum]] (''Irnsum'') en [[Rauwerd|Raerd]] (''Rauwerd'').

In et oosten van de gemiente [[Kölmerland en Nijkruusland|Kollumerlaand]] wodt et Grunnegse dialekt et [[Westerkertaaiers|Westerkertiers]] praot. In et centrum praoten nog zoe'n 200 meensken et [[Pompsters]], dit is een overgaanksdialekt tussen et [[Wooldfries]] en et [[Westerkertaaiers|Westerkertiers]]. In de [[Stellingwarven]] (de gemienten [[Weststellingwarf]] en [[Ooststellingwarf]], in et zuudoosten van de perveensie Frieslaand) wodt een [[Nedersaksisch]] dialekt praot, et [[Stellingwarfs]]. Ok buten disse greenzen wodt et Stellingwarfs praot, bi'jveurbeeld krek over de greens mit [[Lemsterlaand]], ok wodt vermoedt dat et Stellingwarfs deur inkelde duzende meensken in de rest van Nederlaand en daorbuten praot wodt.

== De 10 grootste plakken ==
De tien grootste woonplakken in de perveensie naor et antal inwoners op [[1 jannewaori]] [[2006]] bin:
{| class=prettytable
!'''Nr.'''||'''Plaknaeme'''||'''Antal'''
|-
|ALIGN="right"|1||[[Liwwadden (stad)|Liwwadden]]||91.770
|-
|ALIGN="right"|2||[[Drachten]]||44.270
|-
|ALIGN="right"|3||[[Sneek (stad)|Sneek]]||32.160
|-
|ALIGN="right"|4||[[Et Vene (plak)|Et Vene]]||28.470
|-
|ALIGN="right"|5||[[Harlingen (stad)|Harlingen]]||15.020
|-
|ALIGN="right"|6||[[Franeker]]||13.210
|-
|ALIGN="right"|7||[[Dokkum]]||13.150
|-
|ALIGN="right"|8||[[De Jouwer]]||12.930
|-
|ALIGN="right"|9||[[Wolvege]]||12.110
|-
|ALIGN="right"|10||[[De Lemmer]]||10.220
|}

== Gemienten en heufdplakken ==
''(Op de Nedersaksische Wikipedie wodden de Stellingwarfse namen bruukt)''

De perveensie Frieslaand het 24 gemienten en heufdplakken:

{|
|
# [[Achtkarspelen]] ([[Butenpost]])
# [[Amelaand]] ([[Ballum]])
# [[Dantemediel]] ([[Damwoolde]])
# [[De Friese Meren]] ([[De Jouwer]])
# [[Dongerediel]] ([[Dokkum]])
# [[Et Bildt]] ([[Sunt Anneperochie]])
# [[Et Vene (gemiente)|Et Vene]] ([[Et Vene (plak)|Et Vene]])
# [[Ferwerderediel]] ([[Ferwerd]])
# [[Franekerediel]] ([[Franeker]])
# [[Harlingen (gemiente)|Harlingen]] ([[Harlingen (stad)|Harlingen]])
# [[Kölmerlaand en Nijkruuslaand|Kollumerlaand en Ni'jkruuslaand]] ([[Kollum]])
# [[Littenserediel]] ([[Wommels]])
|<ol start="13">
<li> [[Liwwadden (gemiente)|Liwwadden]] ([[Liwwadden (stad)|Liwwadden]])
<li> [[Liwwadderediel]] ([[Stiens]])
<li> [[Menaldumediel]] ([[Menaldum]])
<li> [[Ooststellingwarf]] ([[Oosterwoolde]])
<li> [[Opsterlaand]] ([[Beetsterzwaog]])
<li> [[Schiermonnikoog]] ([[Schiermonnikoog (plak)|Schiermonnikoog]])
<li> [[Smallingerlaand]] ([[Drachten]])
<li> [[Terschelling]] ([[West-Terschelling]])
<li> [[Tietjerksterediel]] ([[Bargum]])
<li> [[Vlielaand]] ([[Oost-Vlielaand]])
<li> [[Weststellingwarf]] ([[Wolvege]])
<li> [[Zuudwest-Frieslaand]] ([[Sneek]])
|}

== Zie ok ==
* [[Fraizenkuur]]

== Nedersaksisch ==
* [[Grunnegs]]: ''Fraislaand'' of ''Vraislaand''
* [[Tweants]]: ''Freeslaand''
* '''Overig:''' ''Frieslaand'' of ''Frieslan(g)d''

== Uutgaonde verwiezing ==
{{Commonscat|Friesland}}

{{Frieslaand}}
{{NederlaandsePrevinsies}}

[[Kategorie:Stellingwarfs artikel]]
[[Kategorie:Frieslaand]]
