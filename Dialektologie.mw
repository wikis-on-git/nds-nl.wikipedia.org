'''Dialektologie''' (van t [[Oudgrieks]]e ''διάλεκτος'' (dialect) en ''-λογία'' "logica/kunde") is de studie van [[dialekt]]en. Tegenswoordig wörden t ezien as n subdissipline binnen de [[sosiolinguïstiek]].

== Geschiedenisse ==
Dialektologie is in de [[19e eeuw]] as amparte dissipline ontwikkeld deur de Duutse taalkundige [[Georg Wenker]], die eschreven zinnen in t [[Standardduuts]] vergeleek mit vertalingen in plaotselike Noord-Duutse dialekten. Eén van de eerste echte publikasies op t gebied van dialektologie was t ''[[English Dialect Dictionary]]'' van [[Joseph Wright (taalkundige)|Joseph Wright]]. De meest gebruukten methode is t verzamelen en uutbrengen van plaotselik materiaal in woordeboeken, grammatika's en [[taalatlas]]sen.

In t begin was dialektologie zwat allinnig mer ericht op [[isoglosse]]n, dat betekent t aofbakenen van bepaolde gebiejen waorbinnen spesifieke taalverschiensels optrejen. Laoter gungen ze der eigen alsmer meer interesseren veur de sosiale faktoren die veur bepaolde taalvormen de baosis vormden. Hierdeur wördden dialektologie oek n [[sosiale wetenschap]].

== Heufdonderwarpen ==
Dialektologie is meestentieds veural ericht op [[synchrone taalkunde|sychrone]] variasie binnen n taal en de overeenkomsten en verschillen tussen verschillende nauw verwaante dialekten, der gemeenschappelike oorsprong en de maniere waorop nieje taalvormen ontstaon as gevolg van [[taalkontakt]]. Oek wörden bepaolde kriteria ehanteerd um te bepaolen of twee taalvariaanten as dialekten van dezelfde taal of as twee amparte talen ezien mutten wörden. De volgende zaken staon daorbie mit name sentraal:

=== Onderlinge verstaonbaorheid ===
Volgens sommigen kunnen twee taalvariaanten die onderling goed verstaonbaar bin - zo as bieveurbeeld [[Nedersaksies]] en [[Nederlaands]], [[Zeeuws]] en [[Nederlaands]] of [[Spaans]] en [[Portugees]] - as dialekten van dezelfde taal ezien wörden, mer dit is liekewels gien eendujig kriterium, umdat der nooit ene op t idee zal koemen um bieveurbeeld t Spaans en t Portugees as dialekten van dezelfde taal te zien. Allereerst mut daorumme ekeken wörden naor zaken as [[grammatika]] (spraakleer), [[klankleer]] (fonologie) en [[woordeschat]]. In dit opzicht steet t [[Nederduuts]], dat in gien enkel opzicht as n Nederlaands dialekt ezien wörden, niet of nauweliks veerder aof van t Standardnederlaands as veur t Nedersaksies t geval is.

=== Diglossie ===
Diglossie ontsteet as twee nauw verwaante talen of dialekten op t zelfde grondgebied naost mekaar espreuken wörden. In zo'n geval is de kans arg groot dat één taalvariaant - over t algemeen de [[standardtaal]] - t meest an anzien wint. Disse taal wörden dan oek wel de [[daktaal]] eneumd. Dit verschiensel kömp aordig vake veur in alle delen van de wereld.

=== Dialektkontinuüm ===
n Dialektkontinuüm is n netwark van dialekten waortussen de [[onderlinge verstaonbaorheid]] aofnimp wanneer de aofstaand toenimp. n Soortgeliek kontinuüm is bieveurbeeld arg goed te zien in de maniere waorop de dialekten van [[Limburg (Nederlaand)|Nederlaands-Limburg]] en [[Limburg (België)|Belgies-Limburg]] in mekaar overgaon, of bie de overgang tussen de verschillende [[Nedersaksies]]e dialekten, zo'n overgang geet meestentieds zeutjes an.

=== Diasysteem ===
De term diasysteem verwis naor n taal die meer as één standardvorm hef. Veurbeelden bin t Engels dat uuteenvuilt in verschillende standardvormen zo as t [[Amerikaans-Engels]], en t Noors dat uuuteenvuilt in t [[Bokmål]] en [[Nynorsk]], mer toch beien as standardvormen van t [[Noors]] ezien wörden. As dit begrip toe-epast wörden op dialekten, dan geet t um de "onderliggende" standardtaal die in beie dialekten op n iets aandere maniere erealiseerd wörden, zo as t espreuken Nederlaands in [[Noord-Braobaant]], [[Vlaanderen]] of de provinsie [[Grunnen (provìnzie)|Groningen]]. Der wörden in dit verbaand meestentieds espreuken van aksenten (n Gronings/Braobaants aksent, enz.). t Begrip plurisentriese taal hangt hier arg nauw mee samen.

== Uutgaonde verwiezingen ==
* {{Commonscat|Linguistic maps}}

{{Dialekt|wvel|Nunspeet|Algemene Nedersaksiese Schriefwieze}}

[[Kattegerie:Taolkunde]]

[[ar:علم اللهجات]]
[[be:Дыялекталогія]]
[[be-x-old:Дыялекталёгія]]
[[bg:Диалектология]]
[[bn:উপভাষাতত্ত্ব]]
[[ca:Dialectologia]]
[[cs:Dialektologie]]
[[cv:Диалектологи]]
[[cy:Tafodieitheg]]
[[de:Dialektologie]]
[[dsb:Dialektologija]]
[[en:Dialectology]]
[[es:Dialectología]]
[[et:Dialektoloogia]]
[[fa:گویش‌شناسی]]
[[fi:Dialektologia]]
[[fr:Dialectologie]]
[[gl:Dialectoloxía]]
[[hi:उपभाषा विज्ञान]]
[[hr:Dijalektologija]]
[[hsb:Dialektologija]]
[[hy:Բարբառագիտություն]]
[[it:Dialettologia]]
[[ja:方言学]]
[[ka:დიალექტოლოგია]]
[[kk:Диалектология]]
[[lb:Dialektologie]]
[[mk:Дијалектологија]]
[[mrj:Диалектологи]]
[[pl:Dialektologia]]
[[pt:Dialetologia]]
[[ru:Диалектология]]
[[sh:Dijalektologija]]
[[sl:Dialektologija]]
[[sv:Dialektologi]]
[[uk:Діалектологія]]
[[wa:Diyalectolodjeye]]
[[zh:方言学]]
