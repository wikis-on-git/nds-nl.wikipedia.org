'''Dortmund''' ({{IPA|[ˈdɔɐ̯tmʊnt]}}; [[Nedersaksies|Plat]]: ''Düörpm''; [[Latien]]: ''Tremonia'') is nen grootn stad in [[Duutslaand]]. t Lig in t [[Boondsleande van Duutslaand|Boondslaand]] [[Nordrhein-Westfalen|Noordrein-Westfaaln]]. Met 571.403 ([[2011]]) inwonners is t de op zeuwn noa grötste stad van Duutslaand. Dortmund is de grötste stad van t [[Roergebeed]] wat inwonnertal en oppervlak angeet. Dortmund heurt ook too t grote versteadelikte [[Rein-Roer]]gebeed, woer't mear as 12 miljoen leu wont.

De rivier de [[Roer (rivier)|Roer]] streumt bezuudn van de stad, en de kleaindere rivier de [[Emsker]] löp duur de gemeente. Wieders keump t [[Dortmund-Emskanaal]] oet in de haawn van Dortmund, wat de grötste binnlaandse haawn van Europa is.

Dortmund steet bekeand as de [[ekologisme|greune]] wearldstad van Westfaaln. Zowat de helfte van de gemeente besteet oet waterweagn, bos, laandbouwgroond en greun in erichte stukke, zo as t [[Westfaalnpark]] en t [[Rombergpark]]. Hier steet teegnoawer det dr in dit gebeed ook al nen beheurliken tied kolnmienbouw en stoalmakerieje bedreewn wörd.

== Geskiedenisse ==
In geskriftn van tusken 880 en 885 noa Kristus wörd n döarpken ''Throtmanni'' neumd, wat op de stea lea woer't non Dortmund is.
Tusken 1150 en 1152 gung t hele städken in vlamn op. [[Keaizer Frearik I]] (Barbarossa) van t [[Healige Roomse Riek]] leut t in [[1152]] helemoal vanniejs optrekn en wonn dr twee joar. in [[1220]] wör t ne [[Keaizerlike Vriestad]]. In disse tied was t de vuurnaamste stad van de [[Haanzetied|Haanze]] an n Westfaalsen Rein. 

Vanof [[1320]] wörd de stad in de geskriftn aait "Dorpmunde" neumd. In [[1661]] störtn de [[Reinoldikoarke]] in duur de [[eardbewing]]. In de [[Pruussen|Prusiese tied]] was Dortmund de distriktsheuwdstad van t Regearingsbereik Arnsberg töt an [[1875]], woernoa at t n steadelik distrikt wör. Doo't Pruusn met industrialiseern begun, oontwikkeln zik Dortmund as belangriek centrum vuur koln en stoal.

In [[1920]] was Dortmund ene van de bolwoarkn vuur opstaand teegn de [[Kapp Putsch]], nen [[rechts (politieke orientasie)|rechtsen]] militearen stoatsgreep teegn de sosjaaldemokratiese regearing. Arbeiders vereanigden zik en vöchten teegn n Rood Leager van [[Freikorps]]eenheedn dee't de stoatgreep organiseern.

In 1938 wör de [[synagoge]] of ebrökn, oonder [[Nazi-Duutslaand]]. Mentaal en lichamelik beheenderden wördn vuur [[euthanasie|ne spöaite]] oawerbracht van t Aplerbeck-zeeknhoes noar t Hadamartehoes, as deel van de T4-Aksie. Hierbie wördn 229 keender ummebracht in op de "Spesjale Keenderofdeling", dee't vanoet Marburg in [[1941]] wördn oawerbracht.

Tiedns de [[Tweede Wearldoorlog]] warn Hoesch-Westfalenhütte AG, de "Hoesch-Benzin GmbH" synthetiese ölliefabriek en de Zeche Hansa kokkerfabriek belangrieke doeln vuur bombardemeantn.  Tiedns disse bombardemeantn wördn ongevear 66% van de Dortmundse huuze platgooid en ongevear 98% van de binnstad. De allieerdn kömn in april [[1945]] bie Dortmund. De Amerikaanse 95ste Infanteriedivisie völ an op 12 april, mer wördn fanatiek bevöchtn. De divisie kreegn hulpe vanoet de locht. De stad wör in enömn op [[13 april]] 1945.
Noa n oorlog wördn belangrieke gebouwn zo as de Reinoldikoarke en de Marienkoarke woer op ebouwd. Ook wördn dr oetgebreaide pärke en heuwe an elegd.﻿ 

In [[1969]] wör t [[LWL-Industriemuseum]] op ericht, woernoa't de stad heanig an n centrum vuur hi-techindustrie is ewördn.

[[Kategorie:Tweants artikel]]
[[Kategorie:Stad in Duutslaand]]
