n '''Biebel in de Twentse sproake''', den't ook wal in t kort '''Tweantsen Biebel''' wörd eneumd, is ne oawerzetting van n algemenen [[Biebel]], mear in de [[Tweants]]e sproake. Hee is in t noajoar van [[2009]] in zien geheel ebeundeld oet ekömmen.

n Biebel is oonder toozicht van de ''Stichting Twentse Bijbelvertaling'' oet de oorspronkelijke talen oawerzat in de Tweantse sproake deur dr. [[Anne van der Meiden]] met hölp van ne begeleidingsgroep.<ref>Stichting Twentse Bijbelvertaling. 'Biebel in de Twentse sproake'. Uitgeverij Jongbloed, Heerenveen. 2008. blz. 1. ISBN 978-90-8912-010-6</ref>

Disse begeleaidingsgroep besteund oet zowal [[protestantisme|protestaantn]] as [[Rooms-Katholieke Karke|roomsken]]. t Is doarumme nen [[eucomenisch|eukomenies]]en Biebel, wat inhoold det t van beaide kaanten good te leazen is.

n Biebel is eskrewen in t Tweants van [[Eanske]], umdet Van Der Meiden doar zelf wegkeump. t Is volledig in de skriefwieze van de [[Kreenk vuur de Tweantse Sproake]] eskrewen.

Der bestoat twee oetvoerings van n Tweantsen Biebel: nen "kalen" met eankelt tekst, en nen "oetgebreaiden" met verskillende plaatjes dr in van geleufszaken dee't met Tweante te doon hebt, zo as bv. de [[Plechelmus]]-basiliek oet [[Oldenzel]].

==Vrogere Tweantse vertalings==
Der hadden al wal earder leu, zo as [[Joh. Buursink]], [[Willem Jan Christiaan van Wijngaarden|W.J.C. van Wiengoardn]] en [[Koarel van n Notoaris]], probeerd um n Biebel op Tweants oawer te zetten, mear vearder as n kleain stukken warren ze nog nit ekömmen. n Eersten den at echt woark van zinne oawerzettings maken, was 'meaister' [[G.B. Vloedbeld]] oet [[Boarne]], met zinne 'De veer Eawengellies' oet 1984, wat vanoet de Canisiusbiebel van 1940 was oawer ezat.<ref>Stichting Twentse Bijbelvertaling. 'Biebel in de Twentse sproake'. ''Veurwoord''. Uitgeverij Jongbloed, Heerenveen. 2008. blz. 3. ISBN 978-90-8912-010-6</ref>

==Stukken==
Hier is n stukken oet [[Exodus]] 20, de [[tien geboden]]:  
<poem>
''12 Hoaldt diene vaar en moder in ere, want dan leaf iej langer in ’t laand dat HEE owwen God, ow geaven zal.''
''13 Doodsloan, dat doo’j nich.''
''14 ’n Echt brekken, dat doo-j nich.''
''15 Stellen, dat doo-j nich.''
''16 Valse verkloaring ofleggen teagenoawer wel ow ’t nöagste is, dat doo-j nich.''
''17 Iej mot nich zitten te speensen op ’t hoes van owwen noaber en ok nich op ziene vrouw, zienen knecht of ziene meide, zienen os of zienen ezzel, op niks wat van owwen noaber heurt.''
</poem>

==Kritiek==
Toch was der nit iederene wies met det n biebel in t Tweants besteet. t Geet dan vuural um [[gerefformeerde]] leu, dee't meant det t zo verwoorden van t Healige Woord van God feaitelik spotten is, en det iederene genog Hollaands keant um n Hollaandsen Biebel te leazen. Op de webstea van de [[De Twentsche Courant Tubantia|Tubantia]] steund oonder mear disse reaksie:

<blockquote>"[...]Oonze sproake is good en begriepelijk, mear...oawerdriewd het neet. Zoals wiej kuiert in 't hoes, kuiert wiej neet biej de koninginne. Ofstaand mut er bliewn. Da's better... duch miej ! <br>
Anne, een mooi en priezenswearig stuk waark. Good vuur de Tweantse Sproake, mear als anvullige op 'n Biebel in 't Hollaands, wat betreft het geleuve : neet neudig !
Mear vuur 't behoolt van oonze sproake : een proonkstukke !"<ref>http://www.tctubantia.nl/regio/5735561/Twentse-Biebel-als-schoefkoare-naar-achterdeur.ece</ref><br> 
- Willem - 30-10-2009 | 21:11</blockquote>

{{Bron|<references/>}}

{{DEFAULTSORT:Biebel Twentse Sproake}}
[[Kategorie:Tweants artikel]]
[[Kategorie:Literatuur]]
[[Kategorie:Tweants|Biebel]]
