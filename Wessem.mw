[[Ofbeelding:LocatieWessem.png|thumb|Wessem]]
'''Wessem''' ([[Limburgs]]: ''Wisheim'' of ''Wèssem'') is ne kleine [[Stad (woonstee)|stad]] in de gemeente [[Maasgouw (gemeente)|Maasgouw]], in de Nederlaandse previnsie [[Limburg (Nederlaand)|Limburg]] met ruum 2.200 inwonners. Zoas völle kleine plaetskes in Limburg hef Wessem ne laandeleke uutstroaling en ne rieke historie. 

== Geskiedenis ==
Wessem verkreg in [[1150]] steadeleke rechten dee uutendelek bunt umgezet noar [[stadsrechten]]. Wanneer Wessem noo stadsrechten verkreg is neet gans dudelek. Zi-j mochten al rap nen eigen munt sloan, dus wöd doar mangs vanuut egoan dat Wessem al rap stadsrechten had. De veurzichtege historici holdt ''veur 1329'' an.

Wessem kent n rösteg verleaden, wa-j nog könt zeen an den [[vesten|vestingachtigen]] opbouw en de steadeleke uutstroaling van et olde centrum met n uutzunderlek net van ströate, verhard mit maaskeien. Een groot deel van de olde bebouwing is bewoard ebleaven. Bezeensweerdeg is et plein veur et veurmoalegen gemeentehuus, noo n bookholders-kantoor, woarop ze met maaskeien et gemeentewoapen van de veurmoalegen [[gemiente (bestuur)|gemeente]] Wessem loat zeen.

Wessem was ne zelfstaandege gemeente tot de gemeenteleke herindealing van 1991, woardeur et tot de ni-je gemeente [[Heel (gemeente)|Heel]] ging beheuren, wat destieds n groot verzet van de plaatseleke bevolking gaf. Vanof 2007 mek et deel uut van de gemeente Maasgouw.

Wessem heurden bi-j et Oaverkwarteer of [[Opper-Gelre]] en was dus achter mekare [[Spaanse Nederlanden|Spaans]] en [[Oostenrieks Gelre|Oostenrieks]] (of ''Belgies'').  In de [[Franse tied in Nederland|Franse tied]] heurden et ok bi-j et Belgiese [[departement (Nederlaanden)|departement]] van den [[Nedermaas]].

== Bezeensweerdeg ==

Wessem kent n tröpken bezeensweerdegheden, woaronder de [[Sint-Medarduskarke (Wessem)|St. Medarduskarke]]. Dizze [[gotiek|gotiese]] karke wodden eurspronkelek ebouwd rundumme et joar 946. Noadat de karke in 1944 grotendeels verwoost wodden, wodden zee in 1948-1949 wier hersteld. Den toorn wodden in 1950-1951 wat meters meer noar et westen en iets hoger opni-j ebouwd.

Wat noordelek van de stad, an de oaverkante van et Kanaal Wessem-Nederweert, ligt [[Pol (Limburg)|Pol]], n tröpken van 15 huze dat bi-j Wessem heurt.

==OLS==
In 2004 hef de [[schutteri-je]] van Wessem, [[St. Joris (schutteri-je)|St. Joris]], et [[Old Limburgse Schuttersfeest]] in [[Opglabbekke]] ewonnen. As winnoar had et de ere um et OLS in 2005 in Wessem te organisieren.

[[Kategorie:Achterhooks_artikel]]
[[Kategorie:Ploatse in Limburg (Nederlaand)]]
