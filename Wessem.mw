[[Ofbeelding:Plaatje3.jpg|thumb|250px|Den karke van Wessem]]
'''Wessem''' ([[Limburgs]]: ''Wisheim'' of ''Wèssem'') is nen kleinen [[stad]] in den gemeenten [[Maasgouw (gemeente)|Maasgouw]], in den Nederlaandsen proveensie [[Limburg (Nederlaand)|Limburg]] met ruum 2.200 inwonners. Zoas völle kleine plaetskes in Limburg hef Wessem nen laandeleken uutstroaling en nen rieken historie. 

== Geskiedenis ==
Wessem verkreg in [[1150]] stedeleke rechten dee uutendelek bunt umgezet noar [[stadsrechten]]. Oaver wanneer Wessem noo stadsrechten verkeeg is neet gans duudelek. Zi-j mochten al rap nen eigen munt sloan, dus wödt doar mangs vanuut egoan dat Wessem al rap stadsrechten had. Den veurzichtigen historici hold ''veur 1329'' an.

Wessem kent nen röstig verleaden, wa-j nog künt zeen an den [[vesten|vestingachtige]] opbouw en den stedeleken uutstroaling van et olde centrum met nen uutzunderlek net van stroate, verhard mit maaskeien. Nen groot deel van den olde bebouwing is bewoard ebleaven. Bezeensweerdig is et plein veur et veurmoaligen gemeentehuus, noo nen bookholders-kantoor, woarop ze met maaskeien et gemeentewoapen van den veurmoaligen [[gemeente]] Wessem loat zeen.

Wessem was nen zelfstaandigen [[gemeente]] tot den gemeenteleken herindealing van 1991, woardeur et tot den ni-jen gemeente [[Heel (gemeente)|Heel]] ging beheuren, wat destieds nen groot verzet van de ploatseleken bevolking gaf. Vanof 2007 mek et deel uut van den gemeente Maasgouw.

Wessem heurden bi-j et Oaverkwarteer of [[Opper-Gelre]] en was dus achterens [[Spoansen Nederlaanden|Spoans]] en [[Oostenrieks Gelre|Oostenrieks]] (of ''Belgisch'').  In den [[Fraansen tied in Nederlaand|Fraansen tied]] heurden et ok bi-j et Belgischen [[departement (Nederlaanden)|departement]] van den [[Nedermaas]].

== Bezeensweerdig ==

Wessem kent nen tröpken bezeensweerdigheden, woaronder den [[Sint-Medarduskarke (Wessem)|St. Medarduskarke]]. Dizze [[gotiek|gotischen]] karke wöd eurspronkelek ebouwd rundumme et joar 946. Noadat den karke in 1944 grotendeels verwoost wöd, weöd et in 1948-1949 wier hersteld. Den toorn wöd in 1950-1951 wat meters meer noar et westen en iets hoger opni-j ebouwd.

Wat noordelek van den stad, an de oaverkante van et Kanoal Wessem-Nederweert, ligt [[Pol (Limburg)|Pol]], nen gröppe van 15 huze dat biij Wessem heurt.


==OLS==
In 2004 hef den [[schutteri-je]] van Wessem, [[St. Joris (schutteri-je)|St. Joris]], et [[Old Limburgsen Schuttersfeest]] in [[Opglabbekke]] ewonnen. As winnoar had et den eer um et OLS in 2005 in Wessem te organisieren.


[[Kattegerie:Achterhooks_artikel]]
[[Kattegerie:Ploatse in Limburg (Nederlaand)]]

[[en:Wessem]]
[[fr:Wessem]]
[[li:Wèssem]]
[[nl:Wessem]]
