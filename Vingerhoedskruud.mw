[[Ofbeelding:Digitalis Purpurea.jpg|thumb|250px|Vingerhoedskruud]]
'''Vingerhoedskruud''' ([[Latien]]: ''Digitalis purpurea'') is een [[tweejaorige plaante]] dee vake in [[tune|siertunen]] gebruuk wonnen. De witbloemige variant ''Digitalis purpurea'' 'Alba' hef op de Nederlaanse Rooie lieste van plaanten estaon.

==Botanische beschrieving==
Vingerhoedskruud wonnen dartig tot hondervuuftig centimeter groot. De plaante hef eironde tot lancetvormige [[blaojen]], dee an de onderzied gries behaord bin. Op de [[stengel]] en bloemstelen zitten korte, zachte haoren. Vingerhoedskruud bleuit van [[mei]] tot [[oktober]] mit meestentieds donkerrood evlekken [[bloeme]]n. Der bin dreje kleuren: donkerrood (hardroze), lochpaors en wit. Um de rooie vlekke zit een witte raand. De witbleuiende plaanten wonnen soms as een amparte soorte ezien. De [[bloemkrone]] is vier tot vuuf centimeter lange. De [[hommels]] mutten in de bloemkrone krupen um bie de [[nectar]] te kunnen koemen, mar soms wonnen der een gaotjen in de bloemkrone ebeten um zo bie de nectar te kunnen. Een plaante kan meer as negentig bloemen hemmen en duzenden [[zaod (plaante)|zaod]]jes.

==Ho as 't deruutziet==
De plaante kump verbreid over 't hele laand veur in de [[bos]]sen, op plekken in de bos mit schaoduw, waor de bomen ekap bin en waor de grond los-emaak is. Of 't um wilde of verwilderde tuunplaanten geet is eigenlijks neet vas te stellen. In [[Limburg (Nederlaand)|Limburg]] en de [[Achterhoek]] zo-j de wilde plaante nog kunnen vienen. In de aandere gebiejen van Nederlaand koemen dan verwilderde plaanten veur.

==Ondersoorten==
Der bin dreje ondersoorten:
*''Digitalis purpurea'' subsp. ''purpurea'' – grootste gedeelte van Europa
*''Digitalis purpurea'' subsp. ''heywoodii'' – Iberisch Schiereilaand
*''Digitalis purpurea'' subsp. ''mariana'' – Iberisch Schiereilaand

==Gebruuk==
===Medisch===
De plaante bevat de [[glycoside]]n: [[digoxine]], [[gitoxine]] en [[gitaline]]<ref>Furlenmeier, M. (1978) ''De wonderlijke wereld der geneeskruiden.'' Antwerpen/Amsterdam: Uitgeverij C. de Vries-Brouwers p.v.b.a. ISBN 9061741432</ref> en is iezig giftig. Digoxine zit in de blaojen van tweejaorige plaanten en wonnen gebruuk bie de behaandeling van bepaolde hartritmestoornissen ([[atriumfibrilleren]]) en (alsmar minder) bie de behaandeling van [[hartfaolen]]. Disse toepassing is veur 't eers beschreven deur de Engelse dokter [[William Withering]] uut [[Birmingham]], hij zag dat bepaolde krujenmengsels van een krujengenezeres uut de buurte iezig goed warken bie hartfaolen mit slim oedeem van de benen. Hij ontdekken welk kruud 't beste warkende bestanddeel in 't mengsel was en broch disse beviending uut in [[1785]].

Symptomen van vingerhoedskruudvergiftiging bin een lege polsslag, misselijkheid, spiejen, en ongecoördineren samentrekkingen van verschillende delen van 't hart, dat uuteindelijk leit tot hartstilstaand en de dood.

===Heksenkruud===
De plaante wonnen erekend tot de zogenaamde heksekrujen, umdat ze gebruuk wönnen in heksezalven.

==Ofbeeldingen==
<gallery>
Ofbeelding:Digitalis purpurea alba 270604.jpg|''Digitalis purpurea'' 'Alba'
Ofbeelding:Digitalis purpurea4.jpg|Vingerhoedskruud
Ofbeelding:Digitalis-stora hultrum.sweden-25.jpg
Ofbeelding:Digitalis purpurea8.jpg
</gallery>

==[[Nedersaksisch]]==
*[[Veluws]]:
**''vingerhoedskruud''
**''vingerhoed'' ([[Waopenvelde]], [[Vaossen]])
**''vingerhoeden'' ([[Heerde]], [[Une]])
**''pupekoppen'' ([[Putten]], [[Voorthuzen]], [[Nunspeet]])
**''pupekop'' ([[Armelo]], [[Garder]])
**''pupekruud'' ([[Garder]])
**''gifpötjes'' ([[Elburg]])
*'''Overig:''' [http://www.meertens.nl/pland/woordenboekartikel.php?term=Vingerhoedskruid opzeuken]

==Rifferenties==
<references />

==Uutgaonde verwiezing==
*[http://www.soortenbank.nl/soorten.php?soortengroep=flora_nl&id=1528&menuentry=soorten Vingerhoedskruud op SoortenBank.nl]

{{Commons|Digitalis purpurea}}
{{Dia|Disse pagina is eschreven in 't [[Nunspeets]]}}

[[Kattegerie:West-Veluws_artikel]]
[[Kattegerie:Plaante]]

[[ca:Digital (botànica)]]
[[co:Arba ditali]]
[[cs:Náprstník červený]]
[[cy:Ffïon]]
[[da:Almindelig Fingerbøl]]
[[de:Roter Fingerhut]]
[[en:Digitalis purpurea]]
[[es:Digitalis purpurea]]
[[et:Verev sõrmkübar]]
[[fi:Rohtosormustinkukka]]
[[fr:Digitale pourpre]]
[[gl:Dedaleira]]
[[he:אצבעונית ארגמנית]]
[[hsb:Čerwjeny naporst]]
[[hu:Piros gyűszűvirág]]
[[it:Digitalis purpurea]]
[[lt:Paprastoji rusmenė]]
[[nl:Vingerhoedskruid]]
[[nn:Revebjølle]]
[[no:Revebjelle]]
[[nrm:Digitalis purpurea]]
[[pl:Naparstnica purpurowa]]
[[pt:Dedaleira]]
[[ro:Degeţel roşu]]
[[ru:Наперстянка пурпурная]]
[[sq:Luletogëza e purpurtë]]
[[sv:Fingerborgsblomma]]
