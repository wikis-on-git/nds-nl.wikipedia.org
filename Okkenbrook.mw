'''Okkenbrook''' of ''Okkenbroek'' is een döarpken in de [[Sallaand]]se [[gemeente]] [[Deawenter]], in de [[proveensie]] [[Oaweriessel]]. Der wont 620 leu. Töt an [[1999]] heurden Okkenbrook bie de doomoalige gemeente [[Depenvenne]].

Okkenbrook was in de [[Middeleeuwen]] ene van acht [[boerskop]]pen dee met mekaar de [[Goijermaarke]] warren. et lea in et [[skoltenambt]] [[Kolmskoate]]. Et zoompige deel langs de [[Soestwetering]] op et westen van de [[Sallaandse Heuwelrugge]] was aait al weust. Oet de groond köm [[iezeroer]], wat noar de iezergeteriejen in Deawenter gung. Et Middeleeuwse Okkenbrook besteund oet een antal boerderiejen op et zuden van et hudige Okkenbrook.

Nen pensioneerden [[Officier der Huzaren]], [[Adam IJssel de Schepper]] ([[1812]] - [[1890]]) zag kaansen met et gebeed. Duur völle te ruilen kreeg he oardig wat groond langs den Oerdiek, de weg noar Deawenter. Hee leut der ne [[mölle]] en ne [[smederieje]] bouwen. In [[1863]] gavven he geeld um ne [[Nederlands Hervörmde Karke|Hervörmde Kaarke]] te bouwen. Ok wör der völle weuste groond umme zat in laandbouwgroond. Der ontsteund een doarp, met ne legere skole, twee bakkeriejen en aandere weenkels.

De kaarke wör pas in 1904 of ebouwd. Protestaanten oet [[Lettele]] komt hier ook, terwiel as de [[Rooms-Katholieke Karke|Roomsken]] oet Okkenbrook in Lettele noar de kaarke mut.

In Okkenbrook steet seend 2006 een [[kulturhus]]. Dit wörd vuur verskillende zaken ebroekt, zo as ne ofveardiging van de Openbare Bibliotheek van Deawenter.

Op et westen van Okkenbrook lig et laandgood [[Oostermaat]], wat net as de monumentale boerderieje [[De Grote Brander]] duur de Stichting IJssellandschap beheard wörd.

[[Kategorie: Tweants artikel]]
[[Kategorie: Plaatse in Oaveriessel]]
