[[Ofbeelding:Overdinkel, Roomskatholieke Kerk.jpg|thumb|Roomske Koarke Oaverdinkel]]
[[Ofbeelding:Overdinkel, Protestantse Kerk.jpg|thumb|Protestaantse Koarke Oaverdinkel]]
'''Oaverdeenkel''' is n doarp in t zuud-oostn van [[Tweante]] teegn de [[Duutslaand|Duutse]] greanze, in de gemeente van [[Losker]]. t Ligt an de [[Deenkel]] en hef ongevear 3760 inwonners.

==Geskiedenisse töt 1890==
Op t dreeleandepeunt van [[Nedersaksen]], [[Westfalen]] en Tweante ligt Oaverdeenkel. t Is umgeewn duur [[heed (vegetasie)|heed]] en bos. Teegn de greanze an lear t ''Tieknvenne'' met nen plas den at vol egröaid was met reet, en den at in latere joarn dreuge is elegd. Kort oawer de greanze lear n groot zaandgebeed. An de Ruhenbergerbekke, den at [[Neerlaand]] binn keump, lignt n antal boernoarvn: Welpelo, Beernink, Luijerink en Nijland.

An de aandere kaante, woer at n Deenkel löp, he'j oonder mear de oarven Roterink, Lakerink, Elferink en Ter Denge. Disse oarven wordt al eneumd in t Moarkebook van Losker in [[1533]], woerin al edoan wörd van Oaverdeenkelse boern. Um [[1200]] steet n naamn Oaverdeenkel of Oaverdeenkelseveald al in de beuke. t Was n verdichte [[noaberskop]], net as op zovölle plaatsn in Tweante.

In Oaverdeenkel löp de Invalsweg. Den wörd zo eneumd umdet in t vuurjoar van [[1672]] [[Bernhard van Galen]], [[Bisskop]] van [[Bisdomme Münster|Meunster]] ([[Bomnbearnd]]) met n leager [[Oaveriessel|Oaweriessel]] binn treuk, woerbie at ze oonderwiel Oaverdeenkel en Losker löagreuwdn. Ze zatn kaamp op op de kruusing Invalsweg-Welpeloweg, woer at t machtig oolde veeldkruus van oawerdeenkel steet. Hier is nog n busken, en wörd alle joarn nog t Skuttersfeest eheuldn.

==Geskiedenisse noa 1890==
Noa [[1890]] wördn in [[Gronau]] textielfabriekn ebouwd. [[Pastoor]] Roberink van [[Stienwiekerwoold|Steenwiekerwoold]], den at in Losker geboorn was, spoerdn völle leu oet n [[Kop van Overiessel|Kop van Oaweriessel]] an um noar Oaverdeenkel te goan, umdet doar woark was en zinne parochiaann in oarmood leawdn. [[Freeslaand|Freeskn]] en [[Drenthe|Dreantn]] kreegn dr ook locht van en kömn ook met.

In [[1907]] har Oaverdeenkel al 1600 inwonners, en wör van ne kleaine noaberskop n kleain doarp. In detzelfde joar wör dr ne [[Rooms-Katholieke Karke|roomske]] koarke ebouwd. Twee joar later, in [[1909]] wör vuur de [[protestantisme|protestaantse]] immigraantn ne Protestaantse koarke ebouwd.

==Bekeande inwonners==
*[[Gert Timmerman]] (oold-muzikaant)
*[[Fred Rutten]] (oold-trainer van [[FC Twente]] en [[Schalke '04]], rechtevoort van [[PSV (voetbal)|PSV]])

[[Kategorie:Tweants artikel]]
[[Kategorie:Plaatse in Oaveriessel]]
