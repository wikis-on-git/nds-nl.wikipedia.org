[[Ofbeelding: Freya and Heimdall by Blommer.jpg|thumb|right|300px|Heimdallr brech n oarmbaand ''Brísingamen'' terugge noar Freia. Skilderd duur n Zweed [[Nils Blommér]]]]

'''Freia''' (Ook wal eskreewn as '''Freja''', '''Freya''' of '''freyja''') is ne godin in t [[Germaans|Germaanse]] [[Hedendom|Heedndom]]. Duurdet de verslage van dit geleuf in t verleedn duur [[Kristelik|kristelike]] geskiedenisoonderzeukers is an epast, is neet helemoal dudelik wodöanig of Freia anbeedn wör, of wat vuur gebroekn dr warn ter eare van um.

In de [[Edda's]] wörd Freia of ebeeldt as ne godin van [[leefde]], [[skoonheaid]], en [[vruchtberheaid]]. Freia wörd beskreewn as n meuistn oonder de godinn, met bloonde höare en blaauwe oogne. De leu bidn tot um vuur geluk in de leefde, hulpe bie bevallingn, en vruchtbere tiedn.

Van de aandere kaante Freia in verbaand ebracht met [[oorlog]], [[stried]], [[dood]], [[magie]], [[vuurspelling]] en [[riekdom]]. Van um wör ezegd det hee de helfte van de doodn kreeg dee at umme ekömn warn in gevechtn dee at dan noar zinne halle [[Fólkvangr]] (''volkvanger'') gungn, terwiel as de aandere helfte noar [[Wodan|Odin]] zin [[Walhalla]] gung. Ook wörd van Freia ezegd det de [[Seid]]-magie van um köm.

[[Frigg]] en Freia warn de twee belangriekste godinn van de [[Asynjur]], de belangriekste godinn t [[Germaans]]e geleuf, mear van dee beaide wördt an enömn det Freia mear andacht kreeg. In de ''[[Droplaugarsona Saga]]'' steet det bie Ölvusvatn in [[Ieslaand]] twee standbeeldn van disse twee godinn teegnoawer dee van [[Thor]] en [[Freyr|Freir]] steundn. Ze warn riek versierd met goold en zilver. 

In de ''[[Heimskringla]]'' (vrie ummezat: n ''Eardskreenk'') wördt Freia beskreewn as n [[mythologie|mythologise]] Prinsesse van [[Zweden|Zweedn]]. Öaren vaa [[Njord]]  was n tweedn keuning van Zweedn en öaren breur Freir is n doardn. Freia en Freir öare moo was n zuster van Njord. Dit köm wal vakerder vuur bie de [[Wanen|Waann]] (ook wal ''Vanir'' eneumd), wat ook in öare wetn steun.

Vearder steet r in de ''Heimskringla'' det [[Olaf Tryggvason]] en [[St. Olaf]] völle oolde heednse heligdomn verweustn, tiedns n geweelddoadigen [[kirstening van Skandinavië]]. Noa at det kloar was, kreegn de gebroekn dee wat met Freia te maakn hadn nen kladn an t gat en wördn verböadn. Noa at toew nen kristeliken wet was op esteeld, wör de verearing van Freia terugge drungn tot n betjen op t plattelaand en moderne [[germaanse folklore]]. Rechtevoort beent de gebroekn wier zo en zovölle in eare hersteld in t [[Nieje Heedndom]].

==Naamnherkomst==
De naamn Freir en Freia komt van de [[Germaanse Sproakn|Germaanse]] wöarde vuur "t hearskop" en "de hearinne". (Germaanse anverwaantn beent t [[Goties|Gotiese]] Fráuja "hearskop, meaister", Fráujo "hearinne, meaisteres", [[Oold-Noors]] Frú "meaisteres, hearinne, vrouwe", [[Deens]] Frue, [[Zweeds]] Fru, [[Duuts]] Frau, Oold Hoog-Duuts Frouwa, [[Nedersaksisch|Neersassies]] Vrouwe. Net zo as bie t [[Fraans]]ke woard "Dame", wat van [[Latiens]] "domina" keump en woervan n mannelikn vörm (Latiens: dominus) neet mear besteet, wördt n mannelikn vörm van Freia (Freir) neet mear gebroekt, terwiel at verskeaidene vörme van Vrouwe nog aait in völle germaanse sproakn wordt gebroekt. 

Freia zinn naamn hef wellicht wat van doon met Frigg zinn naamn (den at anverwaant is met t Zweedse woarkwoard ''att fria'', wat "huweliksanzeuk doon" beteeknt), umdet "vrouwe" en "huwelik/leefde" aait met mekoar in verbaand stoat, en Freia en Frigg aait noar mekaander verwiest (kiekt mear is noar t verleup van disse naamns: Frigg, Frige, Fri-je, Fri-ja, Freja, Freia).



[[Kattegerie: Tweants artikel]]
[[Kattegerie: Geleuf]]

[[ca:Freya]]
[[cs:Freya]]
[[da:Freja]]
[[de:Freya]]
[[el:Φρέγια]]
[[en:Freyja]]
[[es:Freyja]]
[[et:Freya]]
[[fi:Freija]]
[[fr:Freyja]]
[[fy:Frija]]
[[he:פריה]]
[[hr:Freyja]]
[[id:Freyja]]
[[is:Freyja]]
[[it:Freyja]]
[[ja:フレイヤ]]
[[ko:프레이야]]
[[lmo:Freyja]]
[[lt:Frėja]]
[[lv:Freija]]
[[nl:Freya]]
[[nn:Gudinna Frøya]]
[[no:Frøya (mytologi)]]
[[pl:Freja]]
[[pt:Freya]]
[[ro:Freya]]
[[ru:Фрейя]]
[[sh:Freya]]
[[simple:Freyja]]
[[sl:Freyja]]
[[sr:Фреја]]
[[sv:Freja]]
[[tr:Freyja]]
[[uk:Фрейя]]
[[vi:Freyja]]
[[zh:弗蕾亚]]
