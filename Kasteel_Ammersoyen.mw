[[Ofbeelding:Ammerzoden kastele.jpg|thumb|right|250px|Kasteel Ammersoyen, achterkante.]]
[[Ofbeelding:Ammerzoden_veur.jpg|thumb|right|250px|Veurkante van et kastele.]]

'''Kasteel Ammersoyen''' is nen kasteel in [[Ammerzoden]], [[Gelderlaand]]. Het kastele ligt in et noorden van et hearte van et darp en ok, angezeen et darp veural in westeleken richting is uutgebreid, an dem raand van Ammerzoden.

==Geskiednis==
===Tot den 19den eeuwe===
Het is ene van den best bewoarde middeleeuwsen [[Kasteel|woaterburchten]] in Nederlaand. Den eurspronkeleken opzet deur 'n [[Van Herlaer]] van umstreaks 1350 is good beholden, ondanks verbouwingen in den 17den eeuwe. Ammersoyen is mit ziene veerkanten plattegroand mit veer hooktoorns nen veurbeeld van et deur [[Floris V van Hollaand|grave Floris V]] ingevoerden kasteelsoorte. Dit soorte is deur den goodn verdeadigboarheid vaker toogepast. uutzunderlek is dat Ammersoyen as ene gehele is ebouwd, umdat de meesten middeleeuwsen kastele in verskillenden bouwtieden deur uutbreiding en anbouw tot staand kwamen.  Bi-j den bouw lag et kastele in of an den Moas, moar rap doarnoa, in [[1354]], veraanderden den löp van dee rivere. De heufdburcht van Ammersoyen is vanof toon bi-jnoa altied umrengd ewest deur ne grachte, net as den veurburg.

Nen beleagering in 1513 richtten veul schaa an, moar nen zwoarder lot trof Ammersoyen in 1590, toon braand et kastele zwoarn schaa brecht. Pas noa et ende van den [[Tachtigjoarigen Oorlog]] wierd tot herstel oaver egoan. Twee geavelstenen mit den joartallen 1648 en 1667 maken duudelek dat den herbouw in dee tied plaetse vond. Opvallend doarbi-j is dat Thomas Walraven van Arkel, den toonmoaligen kasteelhere, Ammersoyen in middeleeuwsen stiel wier trög had ebrecht. Et kastele kreg wier ziene eurspronkeleken umtrekken, moar et inwendige wödden anepast an den eisen dee in den 17den eeuwe an gemak wödden gesteld.

===Et kastele as klooster===
In 1873 wierd Ammersoyen et tweeden [[clarissen]]klooster in Nederlaand. Umstreaks 1893 hebt den clarissen den grachte rundumme et kastele loaten dempen, um zo den anbouw van nen kapelle an den westkante van et kastele meugelek te maken. Deur et dempen van den grachte wierd nen veiligen dekken uutgespreid oaver alle veurwarpen dee vanof den 14den eeuwe in et woater waren belaand.

In 1944-1945 leep et kastele zwoare kriegsschaa op.

===Naoorlogsen restaurasie===
In 1957 kwam et Kasteele Ammersoyen in bezit van den stichting [[Geldersche Kasteelen]]. In 1959 ging de restaurasie anvangen, dee 16 joar duurden.

Tiedens dizzen restaurasie is den opvulling van den grachte dee den kloosterzusters hadden loaten anbringen verwiederd. Den groand is veurzichtig uutegroaven en gezeafd. Doarbi-j kwamen enormen hooveulheid vöndsten uut vief eeuwen tied teveurskien. Dit vöndstgebeed beheurt tot den grootsten van Nederlaand.

Bi-j et beginne van den kasteelbrugge steet nen uutzunderlek grootn [[mispel]]. Dizzen in Nederlaand zeldzoame soorte kump bi-jnoa allenig in [[Twente]], in den umgeaving van [[Wenterswiek]] en in [[Zuud-Limburg]] veur. Den hoogn stroeke, woarvan den vrögten noa nen gistingsproces van enkele moanden eetboar bunt, kump van eursprong uut Zuudwest-Azië en Zuudoost-Europa. Den Romienen hebt dee stroeke noar Nederlaand ebracht. Den graven van [[Hartogdom Gelre|Gelre]] vuuren den mispelbloom in hun woapenskild. Den ‘Geldersen Roos’ dee in et logo van Geldersch Landschap steet is eigenlek ok nen mispel. Aj den mispel in bleuj wil zeen moj good uutkieken: den stroeke bleujt moar éne weake in den eersten helfte van mei.

==Gebruuk==
Tot et vortgoan van de gemeente Ammerzoden in 1999 was et kasteel in gebruuk as [[gemeentehoes]]; sindsdeen is doar nen restaurant, moar et kastele is wal nen veul gebruukten [[brulfte|trouwlokasie]] ebleaven.

==Uutgoande verwiezing==

* [http://www.kasteel-ammersoyen.nl/ Webstee Kasteel Ammersoyen]

[[Kattegerie:Achterhooks_artikel]]
[[Kattegerie:Kastele in Nederlaand]]

[[nl:Kasteel Ammersoyen]]
