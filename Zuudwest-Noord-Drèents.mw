{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Zuudwest-Noord-Drèents</big>
|-
|Naeme
|Zuudwest-Noord-Drèents
|-
|Wiedere naemen
|Stellingwarfs, Zuudwest-Drèents
|-
|Nederlaandse naeme
|Zuidwest-Noord-Drents
|-
|Espreuken ien
|[[Nederlaand]]
|-
|Taelgebied
|Grootste diel van de gemiente [[Westerveld]], kleine stokken van de gemientes [[Midden-Drenthe]] en [[Noorderveld]] en een smalle strepe van de gemiente [[Möppelt]]
|-
|Antal sprekers
|?
|-
|Dialecten
|Ofzunderlijke plaatsen
|-
|Taelclassificaotie
|
*[[Indo-Europees]]
**[[Germaanse sproaken|Germaons]]
***[[West-Germoanse toalen|West-Germaons]]
****[[Nederduuts]]
****[[Nedersaksisch]]
*****[[Drèents]]
******[[Zuud-Drèents]]
*******Zuudwest-Noord-Drèents
|-
|Schrift 
|[[Latainse alfabet|Latiense alfabet]] 
|-
|Taelstaotus
|'t Zuudwest-Noord-Drèents rekent ze töt 't Drèents asok töt 't Stellingwarfs.
|-
|Taelcode ISO 639-1 
|n.v.t. 
|-
|Taelcode ISO 639-2 
|n.v.t. 
|-
|Taelcode ISO 639-3/DIS 
|n.v.t.
|}

't '''Zuudwest-Noord-Drèents''' (ok '''[[Stellingwarfs]]''' enuumd) is íén van de dialectgroepen die as ze binnen 't [[Drèents]] onderscheidt (waorbi'j 't Drèents wördt eziene as 't gehiel van [[Nedersaksisch]]e dialecten binnen [[Drenthe]]).

==Verspreiding==

't Zuudwest-Noord-Drèents praot ze ien 't grootste diel van de gemiente [[Westerveld]], kleine stokken van de gemientes [[Midden-Drenthe]] en [[Noorderveld]] en een smalle strepe van de gemiente [[Möppelt]]. 't Gebied omvat dizze plaetsen:

{|
|-----
|
* [[Bovensmilde]]
* [[De Smilde]]
* [[Olde Smilde]]
* [[Dever]]
* [[Deverbrogge]]
* [[Gouwenbrogge]]
* [[Waetern]]
* [[Leggel]]
|
* [[Wapse (Drenthe)|Wapse]]
* [[Doldersum]]
* [[Vledder]]
* [[Wilhelminaoöord]]
* [[Frederiksoord]]
* [[Dwingel]]
* [[Wapservene]]
* [[Uffelt]]
|}

Ien de [[Frieslaand|Friese]] gemientes [[Weststellingwarf]] en [[Ooststellingwarf]] en de [[Oaveriessel]]se gemiente [[Stienwiekerlaand]] praot ze vörms van 't Nedersaksisch die as, samen mit 't Zuudwest-Noord-Drèents, Stellingwarfs enuumd wördt.

==Kenmaarken==

===De 'ae'-klaank===
Ien 't Zuudwest-Noord-Drèents gebruukt ze de klaank ''ae'' (langrekte èè) ien bepaolde woorden, waor ze ien 't noorden van Drenthe ''ao'' zegt en ien de rest van 't zuden ''aa''. Een paer sjibbolets bint: ''Mit de bokkewaegen hen De Smilde jaegen'' en '' 't Waeter klaetert tegen de glaezen det 't zo daevert''. Toch bint d'r - zoas ien de aandere Nedersaksische dialecten - veule woorden mit de ''ao''-klaank, zoas ''gaon, staon, raod, taofel, vraoge''.

===Waarkwoordsuutgangen===
Ien de Smildes ien de gemiente Midden-Drenthe is de waarkwoordsvervoeging zoas ien de Stellingwarven en Stienwiekerlaand: gien Saksisch ienhiedsmeervold op ''-t'', mar ''-en'' (''wi'j, ie, zi'j jaegen'') en ''-en'' bi'j de twiede persoon enkelvold (''ie jaegen''). Et voltooid dielwoord hef daor gien e- (''hef jeugen''). Ien 't grootste diel van 't Zuudwest-Noord-Drèentse taelgebied gebruukt ze 't Saksisch ienhiedsmeervold wal (''wi'j, ie, zi'j jaegt''), en he'j ''-t'' bi'j de twiede persoon enkelvold (''ie jaegt''). 't Voltooid dielwoord hef daor een ''e-'' (''hef ejeugen, ejacht'').

==Bronnen==
* Darwinkel, Abel, Jan Germs en H. Slot (2005), ''Moi! Taalgids Drenthe'', Assen: In Boekvorm Uitgevers bv

[[Kategorie:Drèents artikel]]
[[Kategorie:Drèents|*]]
[[Kategorie:Stellingwarfs|*]]
