{{Provinzietabel |
noam = Grunnen|
vlageofbeelden = [[Ofbeelding:Flag Groningen.png|150px]] |
woapenofbeelden = [[Ofbeelding:WapenGroningen.gif]] |
körtnoam = Grunnen |
heufdstad = [[Grunnen (stad)|Grunnen]] |
religiejoar = 1999|
GPS =  53°13' [[Breedtegraad|NB]] 6°34' [[Lengtegraad|OL]] |
Religie = [[Protestant]] 29%<br>[[Katholiek]] 7% |
opprange = 8e|
opp = 2.336|
woateropp = 623|
bewrange = 9e|
inwoners = 575.234|
doatum = 2005|
bevolkingsdichtheid = 246|
Volkslaid = [[Grönnens Laid]] |
ofbeelden = [[Ofbeelding:Groningen-Position.png|Lokoatsie van Grunnen]]|
Kommissoares van Keunegin = Heer [[Hans Aalders]] |
Webstee = [http://www.provinciegroningen.nl www.provinciegroningen.nl] |
}}

<div style="position:absolute;z-index:100;right:10px;top:10px;font-size:90%">''[[Ofbeelding:WikiG30.png]] Zai ook t [[Portoal:Grunnen]]''</div>

'''Grunnen''' (ook: ''Grönnen'' of ''Grunneng'', [[Nederlaands]]: ''Groningen'') is n [[Pervincie|provinzie]] in t noorden van [[Nederlaand]] met sikkem 575.000 inwoner en as [[heufdstad]] t lieknoamege [[Grunnen (stad)|Grunnen]].

Grunnen grenst in t noorden aan de [[Waddenzee]], in t noordoosten aan de inhammen [[Ems]] en [[Dollert]], in t oosten aan [[Oostfraislaand]] ([[Nedersaksen|Leegsaksen]], [[Duutslaand]]), in t zuden aan [[Drenthe]] en in t westen aan [[Fraislaand]].

Bie de provinzie heuren drij lutje, onbewoonde [[waddenailanden]]: [[Röttemeroog]], [[Röttemerploat]] en [[Zuderdunen]]. Noar dizze waddenailanden worden joarleks wat moalen wadlooptochten organiseerd.

<div style="text-align: justify">
==Algemain==
De provinzie wordt ook wel ''Stad en [[Ommelanden]]'' nuimd, omdat historisch de [[Grunnen (stad)|Stad]] (van oorsprong [[Nedersaksisch|Saksisch]]) en t omliggende platlaand (van oorsprong [[Freesk|Frais]]) laanke tied in onmin leefd hebben. De drij historische Ommelander kwartaren binnen [[Hunzego]], [[Fivelgo]] en t [[Westerkwartaar]]. De [[Ommelanden]] en t [[Oldambt]] waren tot de [[15e eeuw|15. aiw]] grotendails Frais, de Stad, t [[Gerecht (streek)|Gerecht]] en [[Westerwolde]] Saksisch. Nau wordt genougzoam overaal in de Ommelanden [[Nedersaksisch|Leegsaksische]] [[dialekt]]en proat. Allend in de lougen [[Moarum]], [[De Wilp]] en [[De Penne]] in t [[Westerkwartaar]] wordt dails [[Freesk|Frais]] proat. 

Der binnen vaaier [[stad|steden]] in de provinzie: [[Grunnen (stad)|Grunnen]], [[n Daam]], [[Winschoot]], [[Delfziel]]. 

Grunnen is noa [[Drenthe]], [[Frieslaand|Fraislaand]] en [[Zeelaand]] de dunst bevolkte provinzie van Nederlaand, met 246 inwoner per km².

==Geogroafie==
t Noordoosten van de provinzie grenst aan t [[Ems]]-[[Dollart]] [[estuoarium]]. In de streek rondom dit estuoarium is in de loop der geschiednis veul laandwinnen wèst. De streek wordt veural kenmaarkt deur herenboeren mit schiere kapitoale [[stee]]s en lutje aarbaidershoesken der noast. Naarngs in Grunnen was t verschil tuzzen riek en aarm zo groot. Vandoar ook dat der juust in t [[Oldambt]] n [[kommunisme|kommunistische]] partij is opstoan. Dizze was tot 2006 de grootste partij in de gemainteroad van de gemainte [[Reiderlaand]]. 

[[Ofbeelding:Reitdiep Dorkwerd1245.jpg|right|250px|thumb|Het [[Rietdaip]] bie [[Dorkwerk]] ]]
Onder t westeleke dail van dit gebied (Fivelgo), bie [[Slochter]], ligt n grode [[eerdgas]]bel dij allengs anders oetput roakt. De verminderen van t drok in de ondergrondse eerdloagen laaidt tot n meetboare doaling van t [[maaiveld]].

t Zuudoosten, de [[Klainkolonien]], was oorspronkelk n oetstrekt [[veen|hoogklain]]gebied dat vanôf de [[17e eeuw|17. aiw]] ontklaind en in kultuur bracht is. Oet dij tied resteert n oetbreid stelsel van [[knoal (woaterweg)|knoalen]]. Traditsjoneel wuiren hier veural fabriekseerdappels verbaauwd.

Oostelek van de Klainkolonien en t Oldambt ligt [[Westerwolde]], n streek op zaandgrond. Hier ligt t hoogste punt van Grunnen, de [[Hassebaarg]]. Dizze streek wordt kenmaarkt deur n glooind laandskop mit veul bebossen en [[neander]]revierken.

Ook t [[Westerkwartaar]] in t westen van t provinzie ligt op n laanke zaandrog. Dit is n uutloper van de [[Hondsrug]]. t Het kwa laandskop veul van de [[Friese Woolden|Fraise Wolden]]. 

In t noorden van t Westerkwaraar wordt t laandskop kenmaarkt deur [[wierde (toponiem)|wierden]]. 

De [[Grunnen (stad)|Stad]] en [[Hoaren (Grunnen)|Hoaren]] binnen ontstoan op de Hondsrug. 

De belaankriekste knoalen in de provinzie binnen t [[Rietdaip]], t [[Van Staarkenbörgknoal]], t [[Emsknoal]], t [[Stadsknoal (knoal)|Stadsknoal]] en t [[Winschoterdaip]].
Reviertken in t gebied binnen t Rietdaip, dat uutgroaven is tot knoal, de [[Laauwers]] en de [[Westerwoldse Oa]] dij ten zuden van [[Weskenhuzen]] [[Ruten Oa]] nuimd wordt.

==Geschiednis==
[[Ofbeelding:Groningen-6.70E-53.23N.jpg|thumb|220px|right|Satellietfoto van Grunnen]]
[[Ofbeelding:491px-Provgroningen.gif|thumb|220px|right|Historische koart van Grunen (19. ieuw)]]
De geschiednis van de provinzie Grunnen is veur n groot gedailte de geschiednis van t proces woarbie de stad in de loop der joaren aal meer de macht kreeg over de [[Ommelanden]]. Doar veur ligt anders nog n periode woarin t grootste dail van de provinzie n gehail vörmde mit t noaberske [[Frieslaand|Westerlaauwers Fraislaand]] en [[Oostfraislaand]]. t Was n gebied dat t maiste had van de tegenswoordege [[Waddenzee]]. Bie [[eb]] veul t droog, bie [[vloed|vlod]] ston t grotendails onder woater. In dat kwelderlaandskop was permanente bewonen allendeg meugelk op [[wierde|wierden]]. 

Overegens wiest de vondst van n [[hunebed]] bie [[Noordloaren]] der op dat de bewonensgeschiednis teminste trugge gait tot de [[staintied]]. De vondst van n verzonken hunebed bie [[Delfziel]] is n aanwiezen dat dij bewonen zoch nait allend bepaarkte tot t grensgebied mit [[Drìnthe]].

De eerste bekende vermelden van t Stad Grunnen dateert uut 1024. De Stad was dou in elk geval nominoal bezit van de [[bisskop]] van [[Aartsbisdom Utrecht|Oetrecht]]. Aannomen wordt dat t Stad van origine n Drìnts dörp was, mor der binnen ook aanwiezens dat t Stad dails bewoond wuir deur [[Fraizen]]. t Saksische karakter het in elk geval de overhaand kregen. 

De Stad had oorspronkelk ainege konkurrentsie van t [[Daam]], mor noadat de Stad der in sloagd was om t [[stoapelrecht]] te verwaarven was de dominante positsie vestegd. De invloud van de Stad braaidde zoch gestoag uut. t Toppunt van heur macht bereikte de Stad aan t ìnde van de [[15e eeuw|15. aiw]], dou heur invloud tot wied in de tegenswoordege provinzie [[Frieslaand|Fraislaand]] rekde. 

De haile provinzie nam de toal van de Stad over, mor behail n aantal Fraise woorden en uutdrukkens. In sommege dailen van de provinzie, mit noame t [[Oldambt]] en [[Westerwolde]] was de Stad uutìndelk ook formeel boas.

In de tied van de [[Republiek der Zeven Verenigde Nederlanden|Republiek]] was de gangboare aanduden veur Grunnen [[Stad en Lande]]. Dij volgorde was gain touval. De heerschappij van de Stad over grode dailen van de provinzie ìndigde in bestuurleke zin noa de Franse tied. Dou wuir de tegenswoordege provinzie insteld woarbinnen de biezöndre positsie van de Stad formeel ofschaft wuir. De stad bleef anders nog wel eigenoar van grode dailen van t Oldambt, Westerwolde en de [[Klainkolonien]]. Doar kwam pas n ìnde aan in de tachtiger joaren van de [[20e eeuw|20. aiw]].

==Vlage en woapen==
[[Ofbeelding:WapenGroningen.gif|right]]
t [[Waopen (heraldiek)|Woapen]] van de provinzie Grunnen is offisjeel vaststeld in [[1947]], t dateert anders al uut de [[16e eeuw|16. aiw]]. t Is tot stand kommen noadat de Stad en de Ommelanden, noa de [[Reduksie van Grunnen|reduksie]] van de Stad in [[1594]] veraind wuiren as n gewest. t Wapen is dan ook n kombinoatsie van t woapen van de Stad en t woapen van de Ommelanden.

In t eerste en daarde kwartaar stait t woapen van t Stad. Hiermit worden de gebieden symboliseerd dij rechtstreeks onder t bestuur van de Stad veulen ([[Gerecht (streek)|Gerecht]], baaide [[Oldambt|Oldambten]], [[Reiderlaand (streek)|Reiderlaand]] en [[Westerwolde]].

In t twaide en vaarde kwartaar stait t woapen van de [[Ommelanden]]. Dit bestait uut n zilvern schild mit drij blaauwe balken en l1 rode haarten. De drij balken stoan veur de drij Ommelanden, [[Hunzego]], [[Fivelgo]] en t [[Westerkwartaar]]. De 11 rode haarten verwiezen noar de 11 onderkwartaren.

t Woapen wordt dekt deur n golden kroon van vief bloader en vaar poarels. t Wordt aan weerskanten vastholden door n golden leeuw as symbool van de [[Nederlaand|Nederlanden]].

[[Ofbeelding:Flag Groningen.svg|130px|right]]
De provinzjale vlage is vaststeld in [[1950]]. Ook de vlage verwiest noar Stad en Ommelanden. De rode en blaauwe houkvlakken verwiezen noar de kleuren van de Ommelanden, t zèntroale gruine kruus verwiest noar de zèntroale positsie van de Stad. t Ontwaarp van de vlage verwiest noar de baand en de handel dij Grunnen har mit de [[Scandinaovië|Skandinoavische]] landen.

== Kultuur ==
=== Toal ===
In de provinzie Grunnen wordt [[Grunnegs]] sproken, dat n dialekt is van de [[Nedersaksisch|Leegsaksische]] streektoal. Op de maiste ploatsen sprek man meer Grunnegs as [[Nederlaands]]. t Dialekt onderschaaidt zoch van de andere Leegsaksische dialekten deur zien aksent, dat nait op t [[Duuts]] of t [[Nederlaands]] liekt.

=== Volksgebruken ===
[[Ofbeelding:Landschap Westerwolde.jpg|right|250px|thumb|Landschap van [[Westerwolde]] ''foto: Jacqueline Kuil''. [http://www.rtvnoord.nl/groningeninbeeld/index.asp ''Foto's van Groningen''] ]]
Typisch Grunnegse volksgebruken binnen ''[[neutenschaiten]]'', ook ''op e gorre'' nuimd, [[kinken]] en [[kaaibakken]].

Ook wordt der in ploatsen as [[Troapel]] en [[Kloosterboeren]] [[karnaval]] vierd. Op t Hoogelaand wordt hier en doar nog n [[maaiboom]] <nowiki>''plant''</nowiki>. Net zo as in [[Limbörg]] en dailen van [[Drìnthe]], wordt der op 11 november langs de deuren lopen veur [[Sint-Maarten (feest)|Sunt-Meerten]]. 

In [[Westerwolde]] viert man in ploatsen as [[Onstwedde]] en [[Jipsenhuzen]] op [[21 dezèmber|21 december]] Sunt-Thomas. Op dizze körtste dag van t joar worden de kwaaie geesten verjoagd deur op [[midwinterhoorn|midwinterhorns]] te bloazen. Op 6 jannewoari, [[diekoningen|drijkeunengen]], gongen kinder vrouger langs de deuren om slikkerij te ontvangen van de bewoners. Tegenswoordeg wordt dit zelden tot nait meer doan.

=== Eterij en Drinkerij ===
Typisch Grunneger lekkernaien binnen: 
* '''Spekdikken'''. Dikke rogge pankouken mit metworst en spek. Zie worden veural rond nijjoar eten en worden ook mokt in [[Oostfraislaand]], mor hebben n andere smok as de Grunnegse. 

* '''Boeren jongen en boeren wichter'''. Boeren jongen is braandewien mit keneel en rozinen. boeren wichter is t zulfde allend den mit aprikosen in ploats van rozinen. Boeren jong is ook de noam veur n lutje worst dij oorspronkelk uut Westerwolde kommt. 

* '''Grunneger Knieperkes en Rolletjes'''. Knieperkes binnen zuite koukies mokt mit n kniepiezer, vandoar de noam knieper. Ze worden ook mokt in Drenthe en Overiesel, mor hebben een zuitere smok. Rolletjes binnen oprolde kniepers en worden allend in Grunnen eten.   

* '''Haardstoed en schoten'''. Haardstoeden binnen witte, platte, ronde en haarde stoedjes. Ze worden allend in Grunnen verkocht. Schoten binnen laankwaarpege kadetten uut Grunnen, mokt van melkdeeg.

* '''Oalwief'''. Oalwief, ook Grunneger kouk nuimt, is n typisch Grunneger lekkernaai. t Is t zulfde as ontbijtkouk, mor wordt mainstieds eten bie de middagkovvie. Van de Grunneger kouk hest ook weer allerlei andere varianten zoas t sukerkouk.  

* '''Povvert'''. n Hoge, ronde Cake mit Rozinen der op. t Stammt uut t Stad en de [[Veenkolonieën|Veenkolonien]].  

* '''Grunneger mostert, mostersoep en mostersaus'''. Grunneger mostert is pittege mostert mit haile mostertpitten der in. Hiermit wordt ook mostertsoep en mostertdipsais mokt. Mostertdipsaus wordt dipsaus nuimt omdat der mit eerdappels in dipt wordt.

=== Kultureel aarfgoud ===
t Kultuurhistorische aarfgoud van de provinzie wordt karakteriseerd deur [[Börge]]n (verstaarkte laandhuzen, zo as de [[Fraeylemabörge]] bie Slochter) en veule oale dörpskèrken, dij voak mit de bieheurende dörpskernen op [[wierde (toponiem)|wierden]] stoan. Aan de Duutse grènze liggen de vestenlougken [[Boertang]], [[Nijeschans]] en [[Oaleschans (Grunnen)|Oaleschans]]. De Stad [[Grunnen (stad)|Grunnen]] het n aaigense feestdag, [[Grunnens Ontzet]].

Wieder is n groot kultureel zèntrum van de provinzie t [[Grunneger Museum]]. De ''oale grieze'' [[Martinitoern]] van de middelaiwse [[Martinikèrk]] is de trots van [[Grunnen (stad)|Stad]] en [[Ommelanden]].

=== Toerisme ===
t Kultureel aarfgoud en andere bezainsweerdegheden as t Natsjonoalpaark [[Laauwersmeer]], de [[Hortus]] Hoaren en de natuur in [[Westerwolde]] en t [[Westerkwartaar]] vörmen de belaankriekste redenen veur toeristen om noar de provinzie Grunnen te kommen. 

Grunnen wordt (onder andere deur rekloamespots) promoot mit t slagzin: 

'''''Er gaat niets boven Groningen'''''.

== Gemaintes ==
[[Ofbeelding:Kaartgemeentengroningen.gif|right|300px|thumb|Gemaintes in Grunnen, ''bron: [http://www.provinciegroningen.nl Provinzie Grunnen]'']]
{|
|-----
|
*t [[Daam]]  
*[[Beem]]  
*[[Wedde-Bennewold]] 
*[[Delfziel]] 
*[[Emsmond]]  
*[[Grunnen (gemainte)|Stad]] 
*[[Grodegast]]
*[[Hoaren (Grunnen)|Hoaren]] 
*[[Hoogezaand-Sapmeer]] 
*[[Leek]] 
*[[Loppersom (Grunnen)|Loppersom]] 
*[[Marne]] 
*[[Moarum]] 
|
*[[Menterwold]] 
*[[Pekel]] 
*[[Reiderlaand (gemainte)|Reiderlaand]] 
*[[Scheemde]] 
*[[Slochter]]
*[[Knoal (gemainte)|Knoal]] 
*[[Ten Boer]] 
*[[Veendam]] 
*[[Vlagtwedde (gemainte)|Vlagtwedde]] 
*[[Winschoot]] 
*[[Winzum (Grunnen)|Winzum]]
*[[Zuudhorn]] 
|
|}

==Bestuur==
t Bestuurlek zèntrum van t provinzie is vestegd in t historische provinziehuus aan t [[Martinikèrkhof]] in t Stad Grunnen. Grunnen wordt bestuurd deur n college van PvdA en CDA. Noast de Kommissoares van de Keunegin, [[Hans Alders]] bestait t college uut:
H. Bleker (CDA)
J.C. Gerritsen (PvdA)
M.A.E. Calon (PvdA)
C.A.M. Mulder (PvdA)
T.A. Musschenga (CDA)

De [[Previnciaole Staoten|Provinzjoale Stoaten]] binnen veur t lèst kozen in 2003. 
<TABLE BORDER="0"><TR><TD>
{| BORDER="1"CELLSPACING ="0" BGCOLOR="#FFFFCC"|}
|-
!colspan="3"| Uutslag Stoatenverkaizens 2003
|-
| '''Partai'''|| '''stemmen in %'''|| '''zetel'''
|-
| PvdA||ALIGN="right"| 33,7||ALIGN="right"| 20
|-
| CDA||ALIGN="right"| 20,9||ALIGN="right"| 12
|-
| VVD||ALIGN="right"| 13,4||ALIGN="right"| 7
|-
| Groen Links||ALIGN="right"| 8,4||ALIGN="right"| 5
|-
| ChristenUnie||ALIGN="right"| 7,5||ALIGN="right"| 4
|-
| SP||ALIGN="right"| 6,0||ALIGN="right"| 3
|-
| Partij voor het Noorden ||ALIGN="right"| 4,0||ALIGN="right"|  2
|-
| D66||ALIGN="right"| 4,0||ALIGN="right"| 2
|- Partij van het Noorden||ALIGN="right"| 3,6||ALIGN="right"| 2
|-
| Opkomst||ALIGN="right"| 55,5||ALIGN="right"| 55
|}
</TD><TD WIDTH="50"><TD><TD></TABLE>

== Hìnwiezen ==
* [http://www.provinciegroningen.nl Offisjeel webstee van de provinzie Grunnen]
* [http://www.groningen.nl VVV Grunnen]
* [http://www.rtvnoord.nl Regionoale radio- en televisieomroup, mit fotos van Grunnen]

{{NederlaandsePrevinsies}}
{{GrunnegerOmmelanden}}
{{GemaintesGrunnen}}

[[Categorie:Grunnegs artikel]]
[[Categorie:Grunnen]]

[[ca:Província de Groningen]]
[[da:Groningen (provins)]]
[[de:Groningen (Provinz)]]
[[en:Groningen (province)]]
[[eo:Groningen (provinco)]]
[[es:Groninga]]
[[fi:Groningen (provinssi)]]
[[fr:Groningue (province)]]
[[fy:Grinslân]]
[[id:Provinsi Groningen]]
[[it:Groninga (provincia)]]
[[ja:フローニンゲン州]]
[[ko:흐로닝언 주]]
[[la:Groninga (provincia)]]
[[li:Greuninge (provincie)]]
[[nds:Provinz Grunneng]]
[[nl:Groningen (provincie)]]
[[no:Groningen (provins)]]
[[pl:Groningen (prowincja)]]
[[pt:Província de Groninga]]
[[ru:Гронинген (провинция)]]
[[simple:Groningen (province)]]
[[sv:Groningen (provins)]]
[[zh:格罗宁根省]]
