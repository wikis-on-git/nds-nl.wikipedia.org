{| border=1 align=right cellpadding=4 cellspacing=0 width=280 style="margin: 0 0 1em 1em; background: #f9f9f9; border: 1px #aaaaaa solid; border-collapse: collapse; font-size: 95%;"
|+<big>'''Provinzie Grönnen'''</big>
|-
| align=center colspan="2" |
{| style="background:#f9f9f9;" border="0" cellpadding="2" cellspacing="0"
|- align=right
|[[Bild:Flag Groningen.png|thumb|150px|Grönnegse Flage]]
|- align=left
|[[Bild:WapenGroningen.gif|thumb|Grönnen's Woapen]]
|}
|- align=center
| colspan="2" style="background:#ffffff;" | [[Image:Groningen-Position.png|Lokoatsie vunn Grönnen]]
|-
| '''Toalen'''
| [[Grunnengs|Grönnegs]], [[Nederlannsch|Nederlaands]]
|-
| [[Hööftstadt|'''Heufdstad''']]
| [[Grunneng|Stad Grönnen]]
|-
| '''Kommessoaris van de Keunegin'''
| Dhr. H. Aalders
|-
| '''Oppervlak'''<br>- [[Laand]]<br>- [[Waoter|Wotter]]
| <br>2.336 km²<br>623 km²
|-
| '''Ienwoners'''<br>- Totaal <br>- Bevôlkensdichtte 
| <br>575.234 (1 jan 2005)<small> (2005)</small><br>246 inw./km²
|-
| '''Geogroafische Liggen'''
| 53°13' NB 6°34' OL
|-
| '''Vôlkslaid'''
| [[Grönnen's Laid]]
|-
| '''Offisjeel webstee'''
| [http://www.provinciegroningen.nl www.provinciegroningen.nl]
|}

'''Grönnen''' (Ook: Grunnen, Grunneng, Nederlaands: Groningen) is n Provìnzie ien t Noarden van de [[Nederlaand|Nederlanden]] mit sikkem 576.000 ienwoners en as [[heufdstad]] [[Grunneng|Stad Grönnen]].

Grönnen grænst ient Wæsten aan [[Vreeslaand|Fraislaand]], ien t Suden aan [[Drenthe|Drænte]], ien t Oosten aan [[Oostfraislaand]] en ien t Noarden aan t [[Waddenzee]]. 

Bi Grönnen heuren drei klaine [[Waddenailanden]]: Röttemerploat, Röttemeroog en Suderdunen. Joarleks worren der meerdere Moalen, Wadlooptochten holden noar dizze onbewoonde ailanden.

De Provinzie Grönnen wor ook wel ''Stad en Ommelanden'' nuimt, omdat et bestait ut t Stad en de Ommelanden. Grönnen stait bekìnt om sin oale Kerken mit historische Örgels, de Martinitoern ien [[Grunneng|Stad]] en de [[Börgen]] ien t Ommelanden (Lieste van [[vernuimde Grönneger Börgen]]). Een duil vunn Grönnen is de Heerlekhaid [[Westerwôlde]].

Grönnen verdaint sin Ienkommens vernoamelk aan et Eerdgas bi Slochter en de Sukerproductie ien Stad. Aal wort dei læste wel wat minder, noadat man in [[Brussel|Bruzzl]] besloten hät om t Sebsidie veur Sukerbaiten te verloagen veur et Gebruk vunn Raaitsuker.

== Geschiednis == 

'''Ob.* 600 veur Christus'''

Grönnen war doudestids onderverduild ien 5 klaine Laandken, de Ommelanden:
*[[Hunsingo|Hunzego]]
*[[Fivelingo|Fivelgo]]
*[[Humsterland|Humsterlaand]]
*[[Oldambt|Oldamt]]
*[[Rheiderland|Reiderlaand]]
Ien dizze klaine Laandken woonden de [[Vreeslaand|Fraizen]] tuzzen Lauwers en [[Ems]]. Zai gongen doar wonen of dreven Haandel mit de Saksens ut t Suden.
De Stad war dou allendig môr n klain Dræntisch Esdörpke. 
Ien dizze Tid wuiren ook de maiste [[Wierden]] (Warden, Warften) môkt tegen t hoge Woater.

'''Ob. joar 0'''

t Noarden vunn t [[Reumse Riek]] wuir rond dizze Tid ontvolkt. De maiste volker gingen noar n ander Gebied tou of gingen massoal noar ain Stee. Rond t Joar 200 kwamen de Mìnsken trugge en bauden nìje Nederzettens. 

'''Ob. 600 noa Christus'''
 
De Fraizen waren weer trugge en de [[Ommelanden]] bestonden ook weer. Nau al harren de Ommelanden zoch veraint as Lytsje Fryslån (Lutje Fraislaand). Dit war ain vunn de Kwartieren vunn t Fraislaand tuzzen ter Oosten vunn de Lauwers. Et andere kwartier war t Emderlaand. Baide Lutje Fraislaand en Emderland waren ook weer op te duilen ien klainere kwartieren. Emderlaand: Krummhörn, Brookmerlaand, Overledingerlaand, Aauerksterlaand en Harlingerland. Lutje Fraislaand: Humsterlaand, Hunzego, Fivelgo, Oldamten en Reiderlaand. De war groter worren, woardeur t Stad veul Ienvloudens ut oefende op t Ommelanden.

'''Ob. 800 noa Christus'''

De Stad begon aal meer ienvloudens ut te oefenen op t Ommelanden. De Stad war middels so groot gruit as et twei daarde vunn t tegenwoardege Sæntrum en verkloarde zoch appaart vunn Drænthe. Dit klaine Stadsstoatke tuzzen Transiselana (Overisel & Drænthe) en Frisia wuir doudestids Groeninga nuimt. Ien de Ommelanden waren de Fraizen hiepkontereg mit de Druk vunn t Stad.

'''Ob. 1000 noa Christus'''

Rond dit Joar wuir de [[Martinitoren|Martinitoern]] baut. De Stad war nau sikkem so groot as t tegenwoardege Sæntrum. Westerwôlde war nau n apaarte heerlekhaid, dus t môkte gain duil meer ut van Westveele (Westfalen/Münsterland). Doch har Westveele nog wel wat ienvloudens ien Westerwôlde, môr minder as doarveur. 

'''Ob. 1500 noa Christus'''

De kans veur t Stad om Westerwôlde te vereuvern war doar. Dit gong deur n kontrakt mit [[Westfalen|Westveele]]. Hierien ston dat t Stad veur n bepoalde tid t leenræcht kreeg. Zo-as tegenwoardeg te zain is, is dit leenræcht noeit weer ôflopen, Westerwôlde heurt nog aal bi Grönnen. t Vesten Boertang wuir ien dizze periode baut en verstaarkt. 

'''1568 noa Christus'''

De tachtegjoarege oorlog brek ut deur de [[slag bi Kloosterholt]] (NL: Heiligerlee). De Stad en de Ommelanden kwamen onder Espoanse Druk te stoan. t Stad wuir utændelk Espoans. 

'''1665 noa Christus'''
De biskop van Munster, [[Bernhard von Galen|Berend van Goalen]] kommt Grönnen binnen ien Westerwôlde. n Duil van Westerwôlde wor bezet, môr t Vesten [[Boertang]] krig e nait ien handen. t Biskop trek wieder richten t Stad. 

'''17 Augustes 1672''' 

Dis de Dag van t [[Grönnegs Ontzet]]. De Biskop van Munster is aankommen bi t Stad en vuurt doar bommen ôf op t Stadsmuren en t [[Martinitoern]]. Berend van Goalen wor doarom deur de Grönnegers ook wel Bommen Berend nuimt. De Stad vuurde zulf ook bommen ôf noar t leger, dei noa n tiedje weer vot gong. Dizze euverwinnen wor nog aal deur t Grönnegers viert op 28 Augustes (noa ienvouern van t [[Gregorianische kalender|Gregorioanse Kelænder]]. Op dizze dag (Bommenberend, achtentwintegsten of Grönnegs onzet nuimt), is der n Kaarms ien t Stad en wor der Vuurwaark ôfstoken.    

'''Rest kommt noch!'''

<nowiki>*Ob.= Om en bi (Hoog Duuts: Ungefähr)</nowiki>

== Grönneger Kultuur ==

=== Toal ===
Ien Grönnen wor [[Grunnengs|Grönnegs]] sproken dat tesoamen mit t [[Oostfreesch Platt|Oostfrais]] n Dialekgroep binnen t [[Neddersassisch|Leegsaksische]] streektoal is. t Grönnegs bezit nog 4 klainere Minderhaidsdialekten: Westerwolds, Westerkwartaars, Stadjeders en Hoogelaands. Ongeveer 70% van t Grönneger bevôlken kìnn Grönnegs proaten. 

=== Eterei en Drinkerei ===
Typisch Grönneger lekkernein binnen: 
* '''Spekdikken'''. Dikke rogge pankouken mit Metwôrst en Spek. Sie worren veural rond nìjjoar eten en worren ook môkt ien [[Ostfreesland|Oostfraislaand]], môr hebben n andere smôk as de Grönnegse.   

* '''Boeren Jongen en boeren Wichter'''. Boeren Jongen is braandewin mit keneel en Rozinen. Boeren Wichter is t zulfde allend den mit Aprikosen in ploats van Rozinen.  

* '''Grönneger Kniepers en Rolletjes'''. Kniepers binnen zuite koukies môkt mit n Kniepiezer, vandoar de noam Knieper. Ze worren ook môkt in Drænthe en Overisel, môr hebben een zuitere smôk. Rolletjes binnen oprolde Kniepers en worren allend in Grönnen eten.   

* '''Haardstoed en Schoten'''. Haardstoedes binnen witte, platte, ronde en haarde stoedjes. Ze worren veural ien Grönnen verkocht, môr via Grönnen ook eten ien aangrænzend Fraislaand, Drænthe en Emslaand. Schoten binnen laankwaarpege kadetten ut Grönnen, môkt van Mælkdeeg.

* '''Oalwief'''. Oalwief, ook Grönneger kouk nuimt, is n typisch Grönneger lekkernei. t Wor voak as ontbijtkouk bruukt, môr wor soms ook eten bi de middagkovvie. Van de Grönneger kouk hest ook weer allerlei andere varianten zoas mit vruchtbaaltjes of Fraise kruudkoukstukken.  

* '''Povvert'''. n Hoge, ronde cäke mit vruchtbaaltjes der op. t Stammt ut t Stad en de [[Veenkolonien|Klainkolonien]].  

* '''Grönneger Mostert, Mostersoep en Mostersaus'''. Grönneger Mostert is pittege Mostert mit huile Mostertpitten derien. Hiermit wor ook Mostertsoep en Mostertdipsais môkt.

== Städen ien Grönnen ==
* [[Grunneng|Stad Grönnen]]
* [[Appingedam|Dam]]
* [[Winschoten|Winschoot]]
* [[Hoogezand-Sappemeer|Hoogezaand-Sapmeer]]
* [[Stadskanaal|Knoal]]
* [[Veendam|Klaindam]]
* [[Delfzijl|Delfsiel]]  

== Gemaintes in Grönnen ==
*[[Appingedam|Dam]]
*[[Bedum|Innerdieke]] (Beem)
*[[Bellingwolde|Bennewold]]
*[[Delfzijl|Delfsiel]]
*[[Eemsmond|Osteramt]] (Emsmond)
*[[Grunneng|Stad]] (Stad Grönnen)
*[[Grootegast|Langewold]] (Grodegast)
*[[Haren|Hoaren]]
*[[Hoogezand-Sappemeer|Hoogezaand-Sapmeer]]
*[[Leek|Vredewold]] (Leek)
*[[Loppersum|Loppersom]]
*[[De Marne|Marne]]
*[[Marum|Moarem]]
*[[Menterwolde|Mænterwold]]
*[[Pekela|Pekel]]
*[[Reiderland|Reiderlaand]]
*[[Scheemda|Scheemde]]
*[[Slochteren|Duurswold]] (Slochter)
*[[Stadskanaal|Knoal]]
*[[Ten Boer]]
*[[Veendam]]
*[[Vlagtwedde]]
*[[Winschoten|Winschoot]]
*[[Winsum|Winzum]]
*[[Zuidhorn|Middag-Homsterlaand]] (Sudhorn)

[[Category:Grunnegers artikel]]
[[Category:Grunneng]]
[[Categorie:Nederlaand]]

[[ca:Província de Groningen]]
[[da:Groningen (provins)]]
[[de:Groningen (Provinz)]]
[[en:Groningen (province)]]
[[eo:Groningen (provinco)]]
[[es:Groninga]]
[[fr:Groningue (province)]]
[[fy:Grinslân]]
[[id:Provinsi Groningen]]
[[it:Groninga (provincia)]]
[[ja:フローニンゲン州]]
[[ko:흐로닝언 주]]
[[la:Groninga (provincia)]]
[[li:Greuninge (provincie)]]
[[nl:Groningen (provincie)]]
[[no:Groningen (provins)]]
[[pl:Groningen (prowincja)]]
[[pt:Província de Groninga]]
[[ru:Гронинген (провинция)]]
[[simple:Groningen (province)]]
[[sv:Groningen (provins)]]
