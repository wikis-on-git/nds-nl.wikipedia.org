{{Provinzietabel |
noam = Grunnen|
vlageofbeelden = [[Ofbeelding:Flag Groningen.png|150px]] |
woapenofbeelden = [[Ofbeelding:WapenGroningen.gif]] |
körtnoam = Grunnen |
heufdstad = [[Grunnen (stad)|Grunnen]] |
religiejoar = 1999|
GPS =  53°13' [[Breedtegraad|NB]] 6°34' [[Lengtegraad|OL]] |
Religie = [[Protestant]] 29%<br>[[Katholiek]] 7% |
opprange = 8e|
opp = 2.336|
woateropp = 623|
bewrange = 9e|
inwoners = 575.234|
doatum = 2005|
bevolkingsdichtheid = 246|
Volkslaid = [[Grönnens Laid]] |
ofbeelden = [[Ofbeelding:Groningen-Position.png|Lokoatsie van Grunnen]]|
Kommissoares van Keunegin = Heer [[Hans Aalders]] |
Webstee = [http://www.provinciegroningen.nl www.provinciegroningen.nl] |
}}

<div style="position:absolute;z-index:100;right:10px;top:10px;font-size:90%">''[[Ofbeelding:WikiG30.png]] Zai ook t [[Portoal:Grunnen]]''</div>

'''Grunnen''' (ook: ''Grönnen'' of ''Grunneng'', [[Nederlaands]]: ''Groningen'') is n [[Pervincie|provinzie]] in t noorden van [[Nederlaand]] mit sikkom 575.000 inwoner en het as [[heufdstad]] de lieknoamege [[Grunnen (stad)|Stad Grunnen]].

Grunnen grenst in t noorden aan de [[Waddenzee]], in t noordoosten aan de inhammen [[Ems]] en [[Dollert]], in t oosten aan [[Oostfraislaand]] ([[Nedersaksen|Leegsaksen]], [[Duutslaand]]), in t zuden aan [[Drenthe|de Drìnt]] en in t westen aan [[Fraislaand]].

Bie de provinzie heuren drij leutje [[waddenailanden]]: [[Röttemeroog|t Oog]], [[Röttemerploat|De Ploat]] en [[Zuderdunen]]. Aal drije binnen onbewoond deur mìnzen, moar binnen n parredies veur vogels en zeehonden. Noar dizze waddenailanden worden joarlieks n aantel moalen [[wadlopen|wadlooptochten]] organiseerd.

<div style="text-align: justify">
==Algemain==
De provinzie wordt ook wel ''Stad en [[Ommelanden]]'' nuimd, omdat historisch zain de [[Grunnen (stad)|Stad]] (oorsprongelk [[Nedersaksisch|Saksisch]]) en t omliggend platlaand (oorsprongelk [[Freesk|Frais]]) laange tied in onmin leefd hebben. De drij historische Ommelanden binnen [[Hunzego]], [[Fivelgo]] en t [[Westerkwartaar]]. De [[Ommelanden]] en t [[Oldambt]] waren tot de [[15e eeuw|15e aiw]] grotendails Frais. De Stad, t [[Gerecht (streek)|Gerecht]] en [[Westerwolde]] waren Leegsaksisch. Nau wordt binoa overaal in de Ommelanden [[Nedersaksisch|Leegsaksische]] [[dialekt]]en proat. Allend in de dörpen [[Moarem]], [[De Wilp]] en [[De Penne]] in t [[Westerkwartaar]] wordt nog [[Freesk|Frais]] proat. 

Der binnen vaaier [[stad|steden]] in de provinzie: [[Grunnen (stad)|Grunnen]], [[n Daam]], [[Winschoot]], [[Delfziel]]. 

Grunnen is noa [[Drenthe]], [[Frieslaand|Fraislaand]] en [[Zeelaand]] de dunst bevolkte provinzie van Nederlaand, met 246 inwoner per km².

==Geogroafie==
t Noordoosten van de provinzie grenst aan t [[Ems]]-[[Dollart]] [[estewoariom]]. In de streek om en bie dit estewoariom is in de loop der geschiednis veul laandwinnen wèst. De streek wordt veural kenmaarkt deur herenboern mit schiere kapitoale [[stee]]s en leutje aarbaidershoeskes der noast. Naarngs in Grunnen was t verschil tuzzen riek en aarm zo groot as in dit Oldambtster gewest. Vandoar ook dat der juust in t [[Oldambt]] n [[kommunisme|kommunistische]] partaai opstoan is. Dizze was tot 2006 de grootste partaai in de gemainteroad van de gemainte [[Reiderlaand (gemainte)|Reiderlaand]]. 

[[Ofbeelding:Reitdiep Dorkwerd1245.jpg|right|250px|thumb|Het [[Rietdaip]] bie [[Dorkwerk]] ]]
Onder t westelieke dail van dit gebied (Fivelgo), ligt n grode [[eerdgas]]bel dij anders oetput roakt is de lèste joarn. Hai is bie [[Slochter (dörp)|Slochter]] vonden en droagt den ook de noam ''Slochteren''. t Is nait zo dat de gasbel zoch allend bie Slochter bevindt. Hai rekt zoch grofweg oet van [[Hoogezaand]] tot [[n Daam]] en van [[Middelstom]] tot [[Noordbrouk]]. t Vermindern van t drok in de ondergrondse eerdloagen laaidt tot n meetboare doalen van t [[maaiveld]].

t Zuudoosten, de [[Veenkolonien]], was oorspronkelk n oetstrekt [[veen|hoogveen]]gebied dat vanoaf de [[17e eeuw|17e aiw]] ontklaind en in kultuur bracht is. Oet dij tied resteert n oetbraaid stelsel van [[knoal (woaterweg)|knoalen]]. Traditsjoneel wuiren hier veural fabriekseerdappels verbaauwd. Tegenswoordeg is der nog moar ain [[AVEBE]] over bie [[Troapelknoal]].

Oosteliek van de Veenkolonien en t Oldambt ligt [[Westerwolde]], n streek op zaandgrond. Hier ligt t hoogste punt van Grunnen, de [[Hassebaarg]]. Dizze streek wordt kenmaarkt deur n glooiend laandscjop mit veul bebossen en [[neander]]revierken.

Ook t [[Westerkwartaar]], in t westen van t provinzie, ligt op n laanke zaandrog. Dit is n oetloper van de [[Hondsrog]]. t Het wat laandschop betrift veul van de [[Friese Woolden|Fraise Wolden]]. 

In t noorden van t Westerkwartaar wordt t laandschop kenmaarkt deur [[wierde (toponiem)|hoogten]]. 

De [[Grunnen (stad)|Stad]] en [[Hoaren (Grunnen)|Hoaren]] binnen ontstoan op de Hondsrug. 

Ook t [[Hoogelaand]] is, zo as de noam al dut vermouden, n hogerlegen streek. As man t over t Hoogelaand het, proat man ook voak over ''doar aan de diek''. Dit komt deurdat de [[dieken]] dizze streek beschaarmen en ontstoan hebben loaten.  

De belaangriekste knoalen in de provinzie binnen t [[Rietdaip]], t [[Van Staarkenbörgknoal]], t [[Emsknoal]], t [[Stadsknoal (knoal)|Stadsknoal]] en t [[Winschoterdaip]].
Revierken in t gebied binnen t Rietdaip, oetgroaven tot n knoal, de [[Laauwers]] en de [[Westerwoldse Oa]] dij ten zuden van [[Weskenhoezen]] de [[Ruten Oa]] nuimd wordt.

==Geschiednis==
[[Ofbeelding:Groningen-6.70E-53.23N.jpg|thumb|220px|right|Satellietfoto van Grunnen]]
[[Ofbeelding:491px-Provgroningen.gif|thumb|220px|right|Historische koart van Grunnen (19e aiw)]]
De geschiednis van de provinzie Grunnen is veur n groot gedailte t proces woarbie de Stad in de loop der joarn aal meer de macht kreeg in de [[Ommelanden]]. Doar veur ligt anders nog n periode woarin t grootste dail van de provinzie ain gebied vörmde mit t noaberske [[Frieslaand|Westerlaauwers Fraislaand]] en [[Oostfraislaand]]. t Was n gebied dat t maiste vot had van de tegenswoordege [[Waddenzee]]. Bie [[eb]] veul t droog, bie [[vloed|vlod]] ston t grotendails onder woater. In dat kwelderlaandschop was permanente bewonen allendeg meugelk op [[wierde (toponiem)|hoogten]] en [[taarpen]]. 

De vondst van n [[hunebed]] bie [[Noordloaren]] verwiest op t feit dat de bewonensgeschiednis teminste trugge gaait tot de [[staintied]]. De vondst van n verzonken hunebed bie [[Delfziel]] is n aanwiezen dat dij bewonen zoch nait allend bepaarkte tot t grensgebied mit [[Drenthe|de Drìnt]].

De eerste bekende vermelden van t Stad Grunnen dateert oet 1024. De Stad was dou in elk geval nominoal bullen van de [[bisschop]] van [[Aartsbisdom Utrecht|Oetrecht]]. Aannomen wordt dat t Stad oorspronkelk n Drìnts esdörp was, moar der binnen ook aanwiezens dat t Stad dails bewoond wuir deur [[Fries (volk)|Fraizen]]. t Saksische karakter het in elk geval de overhaand kregen. 

De Stad har oorspronkelk ainege konkurrentsie van [[n Daam]], moar noadat de Stad der in sloagd was om t [[stoapelrecht]] te verwaarven was de dominante positsie vestlegd. De invloud van de Stad dijde zoch vlot oet. t Toppunt van heur macht beriekte de Stad aan t ìnde van de [[15e eeuw|15e aiw]], dou heur invloud tot wied in de tegenswoordege provinzie [[Frieslaand|Fraislaand]] rekde. In sommege dailen van de provinzie, mit noame t [[Oldambt]] en [[Westerwolde]] was de Stad oetìndelk ook formeel boas.

De haile provinzie nam de toal van de Stad over, moar behail n aantel Fraise woorden en oetdrukkens. 

In de tied van de [[Republiek der Zeven Verenigde Nederlanden|Republiek]] was de gangboare aanduden veur Grunnen [[Stad en Lande|provinzie Stad en Lande]]. Dij volgorde was gain touval. De heerschoppij van de Stad over grode dailen van de provinzie ìndegde in bestuurlieke zin noa de [[Franse tied (Nederlaand)|Franse tied]]. Dou wuir de tegenswoordege provinzie insteld woarbinnen de biezöndere positsie van de Stad formeel oafschaft wuir. De Stad bleef anders nog wel aigender van grode dailen van t Oldambt, Westerwolde en de Veenkolonien. Doar kwam pas n ìnde aan in de tachtiger joaren van de [[20e eeuw|20e aiw]] deur gemaintelke herindailn.

==Vlagge en woapen==
[[Ofbeelding:WapenGroningen.gif|right]]
t [[Waopen (heraldiek)|Woapen]] van de provinzie Grunnen is offisjeel vaststeld in [[1947]]. t Dateert anders al oet de [[16e eeuw|16e aiw]]. t Is tot staand kommen noadat de Stad en de Ommelanden, noa de [[Reduksie van Grunnen|reduksie]] van de Stad in [[1594]] veraind wuiren as ain gewest. t Woapen is den ook n kombinoatsie van t woapen van de Stad en t woapen van de Ommelanden.

In t eerste en daarde kwartaar staait t woapen van t Stad. Hiermit worden de gebieden symboliseerd dij rechtstreeks onder t bestuur van de Stad veulen ([[Gerecht (streek)|t Gerecht]], baaide [[Oldambt|Oldambten]], [[Reiderlaand (streek)|Reiderlaand]] en [[Westerwolde]]. t Wordt vörmd deur n golden schild mit doarin de Duutse oadler mit twij koppen en de vlagge van de Stad.

In t twijde en vaairde kwartaar staait t woapen van de [[Ommelanden]]. Dit bestait oet n zilvern schild mit drij blaauwe banden en 11 rooie haarten. De drij balken stoan veur de drij Ommelanden, [[Hunzego]], [[Fivelgo]] en t [[Westerkwartaar]]. De 11 rooie haarten verwiezen noar de 11 onderkwartaarn.

t Woapen wordt dekt deur n golden kroon van vief bloader en vaaier poarels. t Wordt aan weerszieden vastholden door n golden laiw as symbool van de [[Nederlaand|Nederlanden]].

[[Ofbeelding:Flag Groningen.svg|130px|right]]
De provinsjoale vlagge is vaststeld in [[1950]]. Ook de vlage verwiest noar Stad en Ommelanden. De rooie en blaauwe houkvlakken verwiezen noar de kleurn van de Ommelanden, t zentroale gruine kruus verwiest noar de zentroale positsie van de Stad. t Ontwaarp van de vlagge verwiest noar de baand en de handel dij Grunnen har mit de [[Scandinaovië|Skandinoavische]] landen.

== Kultuur ==
=== Toal ===
In de provinzie Grunnen wordt [[Grunnegs]] sproken, dat n dialekt is van de [[Nedersaksisch|Leegsaksische]] streektoal. Op de maiste ploatsen sprekt man meer Grunnegs as [[Nederlaands]]. t Dialekt onderschaaidt zoch van de aandere Leegsaksische dialekten deur zien aksent, dat nait op t [[Duuts]] of t [[Nederlaands]] liekt.

=== Volksgebruken ===
[[Ofbeelding:Landschap Westerwolde.jpg|right|250px|thumb|Landschap van [[Westerwolde]] ''foto: Jacqueline Kuil''. [http://www.rtvnoord.nl/groningeninbeeld/index.asp ''Foto's van Groningen''] ]]
Typisch Grunnegse volksgebruken binnen ''[[neutenschaiten]]'', ook ''op e gorre'' of ''neutjeriegjern'' nuimd, [[kinken]] en [[kaaibakken]].

Ook wordt der in ploatsen as [[Troapel]] en [[Kloosterboeren]] [[karnaval]] vaaierd. Op t Hoogelaand wordt hier en doar nog n [[maaiboom]] "plant". Net zo as in [[Limbörg]] en dailen van [[Drìnthe]], wordt der op 11 november laangs de deurn lopen veur [[Sint-Maarten (feest)|Sunt-Meerten]]. In t dörp Troapel wordt elk joar [[Middelaiws Troapel]] vaaierd rondom t 14e aiwse [[klooster]].

t Stad vaaiert op [[28 augustus|28 augustes]] [[Grunnegs ontzet]] (ook ''bommenberend'' nuimd). Dit wordt vaaierd mit n sportevenement, meziek en n [[kaarms]]. Vaaierd wordt dat de Stad, op 28 augustes 1672 (veur de Gregorioanse kalinder 17 augustes), won van t bisschop van Munster, [[Berend van Goalen]] (Bommenberend), dij t Stad onder vuur heul.

In [[Westerwolde]] vaaiert man in ploatsen as [[Onstwedde]] en [[Jipsenhuzen]] op [[21 dezember|21 december]] Sunt-Thomas. Op dizze körtste dag van t joar worden de kwaaie geesten verjoagd deur op [[midwinterhoorn|midwinterhorns]] te bloazen. Op 6 jannewoari, [[diekoningen|drijkeunengen]], gongen kinder vrouger langs de deuren om slikkerij te ontvangen van de bewoners. Tegenswoordeg wordt dit zelden tot nait meer doan.

=== Eterij en Drinkerij ===
Typisch Grunneger lekkernaaien binnen: 
* '''Spekdikken'''. Dikke rogge pankouken mit metworst en spek. Zai worden veural rond nijjoar eten en worden ook moakt in [[Oostfraislaand]], moar hebben n aandere smoak as de Grunnegse. 

* '''Boeren jongen en boeren wichter'''. Boeren jongen is braandewien mit keneel en rozinen. Boeren wicht is t zölfde allend den mit aprikosen in stee van rozinen. Boeren jong is ook de noam veur n leutk worstke dij oorspronkelk oet Westerwolde kommt. 

* '''Grunneger Knieperkes en Rolkes'''. Knieperkes binnen zuite koukies moakt mit n kniepiezer, vandoar de noam knieper. Zai worden ook moakt in Drenthe en Overiesel, moar hebben n zuitere smoak. Rolkes binnen oprolde kniepers en binnen typisch Grunnegs.   

* '''Haardstoed en schoten'''. Haardstoedes binnen witte, platte, ronde en haarde stoedjes. Ze worden allend in Grunnen verkocht bie ambachtelke bakkerijen. Schoten binnen laangwaarpege kadetten oet Grunnen, moakt van melkdeeg.

* '''Oalwief'''. Oalwief is n typisch Grunneger lekkernaai. t Is n soort ontbijtkouk, moar wordt maisttieds eten bie de middagkovvie. t Is n soort van de Grunneger kouk, woar man ook weer andere soorten van het zo as t sukerkouk.  

* '''Povvert'''. n Hoge, ronde Cake mit Rozinen der op. t Stammt oet Stad en de [[Veenkoloniën|Veenkolonien]].  

* '''Grunneger mostert, mostersoep en mostersaus'''. Grunneger mostert is n pittege mostert mit haile mostertzoaden der in. Hiermit wordt ook mostertsoep en mostertdipsaus moakt. Mostertdipsaus wordt dipsaus nuimt omdat der mit eerdappels in dipt wordt.

=== Kultureel aarfgoud ===
t Kultuurhistorische aarfgoud van de provinzie wordt vörmd deur [[Börg]]en (verstaarkte laandhoezen, zo as de [[Fraeylemabörg]] in Slochter) en veule olle dörpskèrken, dij voak mit de bieheurnde dörpskernen op [[wierde (toponiem)|wierden]] stoan. Aan de Duutse grènz liggen de vestendörpken [[Boertang]], [[Schaanze|Nijschaanze]] en [[Olschaanze (Grunnen)|Olschaanze]]. 

Wieder is n groot kultureel zentrum van de provinzie t [[Grunneger Museum]]. De olle grieze [[Martinitoarn]] van de middelaiwse [[Martinikèrk]] is de trots van [[Grunnen (stad)|Stad]] en [[Ommelanden|Ommelaand]].

=== Toerisme ===
t Kultureel aarfgoud en andere bezainsweerdegheden as t Natsjonoalpaark [[Laauwersmeer]], de [[Hortus]] in Hoaren en de natuur in [[Westerwolde]] vörmen de belaankriekste redenen veur toeristen om noar de provinzie Grunnen te kommen. 

Grunnen wordt (onder andere deur rekloamespots) promoot mit t slagzin: 

[[Ofbeelding:Dgnbg.JPG|center]]

== Gemaintes ==
[[Ofbeelding:Kaartgemeentengroningen.gif|right|300px|thumb|Gemaintes in Grunnen, ''bron: [http://www.provinciegroningen.nl Provinzie Grunnen]'']]
{|
|-----
|
*[[n Daam]]  
*[[Beem]]  
*[[Wedde-Bennewold]] (Bellingwedde) 
*[[Delfziel]] 
*[[Emsmond]] 
*[[Grunnen (gemainte)|Stad]] 
*[[Grodegast]] 
*[[Hoaren (Grunnen)|Hoaren]] 
*[[Hoogezaand-Sapmeer]] 
*[[Leek]] 
*[[Loppersom (Grunnen)|Loppersom]] 
*[[Marne]] 
*[[Moarem]] 
|
*[[Menterwold]] 
*[[Pekel]] 
*[[Reiderlaand (gemainte)|Reiderlaand]] 
*[[Scheemde]] 
*[[Slochter]]
*[[Knoal (gemainte)|Knoal]] 
*[[Ten Boer]] 
*[[Veendam]] 
*[[Vlagtwedde (gemainte)|Vlagtwedde]] 
*[[Winschoot]] 
*[[Winzum (Grunnen)|Winzum]] 
*[[Zuudhorn]] 
|
|}

==Bestuur==
t Bestuurliek zentrum van de provinzie is vestegd in t historische provinziehoes aan t [[Martinikèrkhof]] in t Stad Grunnen. Grunnen wordt bestuurd deur n kollege van PvdA en CDA. Noast de Kommissoares van de Keunegin, [[Hans Oalders]], bestaait t kollege oet:
:H. Bleker (CDA)
:J.C. Gerritsen (PvdA)
:M.A.E. Calon (PvdA)
:C.A.M. Mulder (PvdA)
:T.A. Musschenga (CDA)

De [[Previnciaole Staoten|Provinsjoale Stoaten]] binnen veur t lèst kozen in 2003. 
<TABLE BORDER="0"><TR><TD>
{| BORDER="1"CELLSPACING ="0" BGCOLOR="#FFFFCC"|}
|-
!colspan="3"| Uutslag Stoatenverkaizens 2003
|-
| '''Partai'''|| '''stemmen in %'''|| '''zetel'''
|-
| PvdA||ALIGN="right"| 33,7||ALIGN="right"| 20
|-
| CDA||ALIGN="right"| 20,9||ALIGN="right"| 12
|-
| VVD||ALIGN="right"| 13,4||ALIGN="right"| 7
|-
| Groen Links||ALIGN="right"| 8,4||ALIGN="right"| 5
|-
| ChristenUnie||ALIGN="right"| 7,5||ALIGN="right"| 4
|-
| SP||ALIGN="right"| 6,0||ALIGN="right"| 3
|-
| Partij voor het Noorden ||ALIGN="right"| 4,0||ALIGN="right"|  2
|-
| D66||ALIGN="right"| 4,0||ALIGN="right"| 2
|- Partij van het Noorden||ALIGN="right"| 3,6||ALIGN="right"| 2
|-
| Opkomst||ALIGN="right"| 55,5||ALIGN="right"| 55
|}
</TD><TD WIDTH="50"><TD><TD></TABLE>

== Hìnwiezen ==
* [http://www.provinciegroningen.nl Offisjeel webstee van de provinzie Grunnen]
* [http://www.groningen.nl VVV Grunnen]
* [http://www.rtvnoord.nl Regionoale radio- en televisieomroup, mit fotos van Grunnen]

'''Schreven in t Oldambtsters'''

{{NederlaandsePrevinsies}}
{{GrunnegerOmmelanden}}
{{GemaintesGrunnen}}

[[Categorie:Grunnegs artikel]]
[[Categorie:Grunnen]]

[[ca:Província de Groningen]]
[[da:Groningen (provins)]]
[[de:Groningen (Provinz)]]
[[en:Groningen (province)]]
[[eo:Groningen (provinco)]]
[[es:Groninga]]
[[fi:Groningen (provinssi)]]
[[fr:Groningue (province)]]
[[fy:Grinslân]]
[[id:Provinsi Groningen]]
[[it:Groninga (provincia)]]
[[ja:フローニンゲン州]]
[[ko:흐로닝언 주]]
[[la:Groninga (provincia)]]
[[li:Greuninge (provincie)]]
[[nds:Provinz Grunneng]]
[[nl:Groningen (provincie)]]
[[no:Groningen (provins)]]
[[pl:Groningen (prowincja)]]
[[pt:Província de Groninga]]
[[ru:Гронинген (провинция)]]
[[simple:Groningen (province)]]
[[sv:Groningen (provins)]]
[[zh:格罗宁根省]]
