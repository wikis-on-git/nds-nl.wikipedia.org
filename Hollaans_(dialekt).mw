{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Hollaans</big>
|-
|Naeme
|Hollaans
|-
|Nederlaanse naeme
|Hollands 
|-
|Laand 
|[[Nederlaand]] 
|-
|Taelgebied  
|de perveensie [[Noord-Hollaand]], behalve [[Et Gooi]]; de perveensie [[Zuud-Hollaand]], behalve de [[Alblasserwaard]], et oosten van de [[Krimpenerwaard]], [[Oostvoorne]] en [[Goeree-Oerflakkee]]; veerder in de perveensie [[Frieslaand]]: de [[Waddeneilanen]] [[Vlielaand]] en [[Amelaand]], et midden van et [[Waddeneilaand]] [[Terschellingen]], de gemiente [[Et Bilt]] (behalve [[Minnertsge]]) en 7 steden en 2 dörpen verspreid over de perveensie Frieslaand; et uterste noordwestelike puntien van de perveensie [[Utrecht (previnsie)|Utrecht]]; en in de perveensie [[Noord-Braobaant]] de omkrieten van [[Willemstad (Noord-Broabant)|Willemstad]], in et zuden van et [[Hollaans Diep]] en in [[Flevolaand]] heur ie ok veul [[Amsterdams]].
|-
|Antal sprekers 
|1.250.000 (schatting) 
|-
|Dialekten 
|
*[[Noord-Hollaans]]: 
**[[Zaans]] 
**[[Waeterlaans]] 
**[[Kennemerlaans]] 
*[[Straand-Hollaans]] (ok wel bi'j Noord- en Zuud-Hollaans indield) 
*[[Zuud-Hollaans]]
**[[Amsterdams]] 
**[[Haags]]
**[[Rotterdams]]
**[[Utrechts-Alblasserwaards]]
**[[Westhoeks]]
*[[West-Fries]] (ok wel as apatte streektael zien)
*[[Bildts]] 
*[[Midslaans]]
*[[Stadsfries]] 
*[[Amelaans]]
|-
|Taelklassifikaosie  
|
*[[Indo-Europees]]  
**[[Germoans]]  
***[[West-Germoans]]  
****[[Nederfrankisch]] 
****[[Nederlaans]]
*****'''Hollaans''' 
|-
|Schrift  
|Et [[Latainse alfabet|Latiense alfabet]] 
|-
|Toalkodes 
|gien, umdat et zien wodt as diel van et [[Nederlaans]]
|}
Et '''Hollaans''' is ien van de heufdialekten van et [[Nederlaans]]. Et wodt now nog spreuken deur temeensen een vuufde pat van de bevolking van [[Noord-Hollaand|Noord-]] en [[Zuud-Hollaand]] en daor kommen dan nog de sprekers van de Hollaanse dialekten in de perveensies [[Frieslaand]], [[Noord-Braobaant]], [[Utrecht (previnsie)|Utrecht]] en [[Flevolaand]] bie. In totaol komt dat op een sprekersantal van omdebi'j 1.250.0000 meensken.

Onder et Hollaans wodt normaal spreuken de Hollaanse dialektgroep van et [[Nederlaans]] verstaon, mar soms wodden ok de [[Utrechts-Alblasserwaards]]e dialekten dertoe rekend. De [[Nederlaans]]e standardtael zels is in principe een standerdiseerde vorm van et Hollaans en wodt daoromme deur taelkundigen ok wol zien as een Hollaans dialekt, in plaets van aandersomne. Buten [[Nederlaand]] wodt de term "Hollaans" gewoonlik bruukt as synoniem van et [[Nederlaans]].

== Et Hollaanse taelgebied ==
Et Hollaans wodt spreuken in zes Nederlaanse perveensies:

* [[Noord-Hollaand]] in de hiele perveensie, mar '''niet''' in:
** [[Et Gooi]];
* [[Zuud-Hollaand]] in de hiele perveensie, mar '''niet''' in:
** de [[Alblasserwaard]];
** et oostelike pat van de [[Krimpenerwaard]];
** de stroke laand oostelik van de daenkbeeldige liende van [[Zaandhoven]] naor [[Gouda]];
** et dörp [[Oostvoorne]] en omkrieten, in et westelike pat van [[Voorne-Putten]];
** op et veurmaolige eilaand [[Goeree-Overflakkee]];
* [[Frieslaand]]:
** op et [[Waddeneilaand]] [[Vlielaand]];
** op et [[Waddeneilaand]] [[Amelaand]];
** in et dörp [[Midslaand]] en omkrieten, in et midden van et [[Waddeneilaand]] [[Terschelling]];
** in de gemiente [[Et Bildt]], in et noorden van [[Frieslaand]] (behalve et dörp [[Minnertsge]]);
** in de steden [[Liwwadden]], [[Sneek]], [[Franeker]], [[Harlingen]], [[Dokkum]], [[Bolsward]] en [[Stavoren]];
** in de dörpen [[Et Vene]] en [[Kollum]];
* [[Noord-Braobaant]]:
** in et stattien [[Willemstad (Noord-Broabant)|Willemstad]] en omkrieten, in et zuden van et [[Hollaans Diep]];
* [[Utrecht]]:
** in et uterste noordwestelike puntien van de perveensie, in [[Miedrecht]] en omkrieten.
* [[Flevolaand]]
** in [[Lelystad]], [[Almere]] en [[Dronten]] wodt slim veul [[Amsterdams]] spreuken.

== Geschiedenis ==
Oorspronkelik wodde der in hiel [[Hollaand]] [[Fries]] spreuken. Et is niet hielendal dudelik hoe de zudelike en centraole patten van [[Hollaand]] ontfriesd raekt binnen; meugelik wodden de [[Friezen]] daor deur Nederfrankische kollenisten de hieltied veerder weerommedrongen, mar et kan ok wezen dat de Friese bewoners van die gebieden staorigan et Nederfrankisch overneumen hebben. In elk geval is et Hollaans in de [[middeleewn|middelieuwen]] uut et Nederfrankisch ontstaon, krekt zoas et [[Utrechts-Alblasserwaards]], et [[Braobaans]] en et [[Zeeuws]]/[[West-Vlaams]]. In et oosten, zuudoosten en zuden van et Hollaanse taelgebied gaon disse drie dialektgroepen dan ok nog altied slim staorigan in mekeer over.

In et noorden van [[Hollaand]] wodde liekewels tot an de laete [[middelieuwen]] [[Fries]] spreuken en pas naodat greve [[Floris V van Hollaand|Floris V]] in [[1289]] de [[West-Friezen]] verslaegen en onderwurpen had, wodde et [[Fries]] staorigan verdrongen deur et Hollaans. Uut dat perces ontstong de [[Fries]]e [[substraottael|substraote]] [[West-Fries]].

Laeter is et Hollaans onder invloed kommen te staon van et [[Vlaams]] deurdat [[Antwarpen]] in [[1585]] bezet wodde deur de Spanjaorden. De leste tied is et Hollaans meer onder invloed van et [[Standerdnederlaans]] kommen te staon, dit het veur dialektverlies zorgd. Now bin de grootste Hollaanse dialekten et [[Amsterdams]], [[Rotterdams]] en et [[Haags]], disse dialekten hebben een bulte sprekers.

==Nedersaksische invloed==
Et [[Nedersaksisch]] het een grote invloed had op tal van Hollaanse dialekten, veural visserplakken an et [[Zuderzee]]gebied bie hierdeur beïnvloed, een peer veurbeelden binnen et [[Volendams]], [[Enkhuzens]], [[Markens]].

In et Volendams hebben ze bi'jgelieks umlaut in [[verkleinwoord]]en, et Volemdams is et ienigste Hollaanse/westelijke dialekt waorin dit verschiensel veurkomt (kop - köppie). Disse eigenaerdighied is lichtkaans in de [[19e ieuw]] introduceerd deur kattelieke inwiekelingen van [[Schoklaand]], die nao de ontruming van heur eilaand in [[1859]] naor Volendam verhuusden, en heur dialekt, et [[Schokkers]], mitnammen.

Ok in et Enkhuzens bin der tal van Nedersaksische eigenaerdigheden weeromme te vienen, bi'jgelieks:
* De typische West-Friese woorden ''breg'', ''reg'', ''pet'' klinken, as et Veluwse/Nederlaanse, "brug", "rug" en "put"
* De typische ''ie'' die veural konservatieve West-Friese dialekten bruken in onder aandere ''vier'' (vuur) komt in et Enkhuzens niet veur; "vuur".
* Et Enkhuzens het ''art'', ''varf'' en niet "urt" of "ort", de West-Friese vormen.
* Et Enkhuzense woord veur "ni'j" is ''nij''; echt West-Fries is ''nuw''. Disse ''ij'' is hiel waorschienlik uut et oosten ofkomstig.
* "Veur" is in et Enkhuzens ''veur''; ok dit is eerder Nedersksisch as West-Fries. Toch hebben dialekten om Enkhuzen henne (Drechterlaans) de "eu" ok op disse plak; et Enkhuzens likt disse dialekten toch te hebben beïnvloed.<ref>K. Heeroma, Hollandse Dialectstudies, Wolters, Groningen, 1335</ref>

In et [[Markens]] doen de -t-vormen slim an et [[Nedersaksisch]] daenken. Een aander typisch Markens kenmark dat veerder in gien enkel Waeterlaans dialekt veurkomt is de '''vokaolverkotting''' in de darde persoon enkelvoold - en ok dit kenmark ziej' weeromme in et Nedersaksisch. "Hi'j lopt" is ''ai lopt'' (''ik loop''), "hi'j slaopt" wodt ''ai slept'' (''ik sleep'') en gao zo mar deur.

==Rifferenties==
<references />

[[Kattegerie:Stellingwarfs_artikel]]
[[Kattegerie:Nederlaanse streektael en dialekt]]

[[af:Hollands]]
[[de:Holländischer Dialekt]]
[[en:Hollandic]]
[[es:Idioma holandés]]
[[fr:Hollandais]]
[[fy:Hollânsk]]
[[it:Dialetto olandese]]
[[li:Hollands]]
[[nds:Hollandsch]]
[[nl:Hollands (dialect)]]
[[no:Hollandsk (dialekt)]]
[[pl:Dialekt holenderski]]
[[tr:Hollandaca]]
