'''Karl Sauvagerd''' ([[Gronau]], 19 augustus 1906 - [[Uelsen]], 6 febrewaori 1992) was een [[Duutslaand|Duutse]] schriever en meistersnieder uut de [[Landkreis Graafschop Beynthem|Graofschop Benthem]]. Hi'j schreef in 't [[Duuts]] en in 't [[Graafschopper Platt]], een streektaalgroep die onder 't [[Platduuts]] of ok wal 't [[Nedersaksisch]] valt.

==Lèvensloop==
In 1910 verhuusden zien volk hen Wilsum, daoras Sauvagerd op de Volksschule gunk. Van 1920 töt 1924 was e snieder in de lere. Hi'j warkten as snieder in verschillende plaatsen en wördden in 1931 meistersnieder op [[Neenhuus]]. Van 1939 töt 1945 was e saldaot in de [[Wehrmacht]].<ref>[http://www.ins-db.de/autor-werke.php?ID=630&START=1&ORD=JAHR Lemma in ''Die plattdeutschen Autoren und ihre Werke'' deur Peter Hansen]</ref>

==Schrieveri'je==
Ien van Sauvagerd zien onderwarpen in de schrieveri'je is 'Heergods Natuur', die nog hier en daor in de Graofschop Benthem niet an-emeuken is töt maot en weide. Hi'j röp op töt behold daorvan:

:''laot hier en door een heukien vrij,
:''een streepien ven, een stukkien heide, 
:''dat hier en door een steegien blief
:''zo, as 't oens de Heergod gif

Uut ''Heergods Natuur'', ummezet in de [[West-Oaveriesselse spelling]]

In 1948 verscheen van hum ''Häideblomen : Gedichten en Geschichten ut de Groafschup Bentheim'', 'Met Noawoord en Woordliste van [[Arnold Rakers]]'.

Partie gedichten van Sauvagerd stunden in de jaoren vieftig in 't in [[Grunnen (provìnzie)|Grunning]] uutegèven literaire tiedschrift ''[['t Swieniegeltje]]''. Hi'j schreef ok in tiedschriften as ''[[Moderspråke en Nåberschůp]]'' en ''Der Grafschafter''. Veur dit leste blad schreef hi'j van 1968 töt 1974 de riege ''Unser Grafschafter Platt''. Sauvagerd is vertègenwoordigd in de bundel ''Heimatdichtung der Grafschaft Bentheim'' (1973), onder redactie van W. Buddenberg en H. Heddendorp.

==Anhaling==
:''Dåår lig
:''he nů vöör mij
:''ůp miene tåfel. — Jå,
:''wat is 't? Nen steen?
:''Gesmůlten ieser? Of kan 't nog
:''wat anders ween? Nich groot — as
:''miene vůůst, — men swåår, heel swåår,
:''brůůn, as of 't klei was, men met
:''gries metallen good döörsmůlten
:''liekt et wal wat
:''bůtengewoons. Dåår
:''lig he nů
:''en prååt.

:''[...]

Uut Sauvagerd zien gedicht ''Meteoor'' (in '' 't Swieniegeltje'', darde jaorgaank - eschreven in de [[Vosbergenschriefwiese]])

==Warken==
*''Häideblomen'' (mit [[Arnold Rakers]]), [[Patterbuorn]]: Schöningh, 1948
*''De tied bliff Baas'', [[Nothoorn]]: Pötter, 1955

==Uutgaonde verwiezing==
*[http://www.gbiu.de/metmekaar/platt.htm Twei van Sauvagerd zien gedichten op ''metmekaar'' (gedichten en vertellegies in 't Graafschopper Platt)]

== Rifferenties ==
<references />

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel|Sauvagerd, Karl]]
[[Kategorie:Schriever up Graafschopper Platt|Sauvagerd, Karl]]
