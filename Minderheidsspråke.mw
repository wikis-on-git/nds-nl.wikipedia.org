En '''minderheidsspråke''' of '''minderheidstaal''' is en [[Taol|språke]] dee espröäken wördt döär en [[Sproaklear|språkkündige]] minderheid, oftewel elke andere språke as de dominante språke van en bepåld land. Minderheidsspråken kummen in vrywel alle landen van de wearld vöär, en künnen souwel territoriaal weasen (an en bepåld grundgebeed ebunden weasen, lykas et [[Nedersaksisch|neadersassisk]] in [[Nederlaand|Neaderland]]), as neet-territoriaal (wårby de spreakers verspreided leaven tüsken andere bevolkingsgruppen). In [[Nederlaand|Neaderland]] binnen de neet-territoriale minderheidsspråken vöär et groutste gedeylde allochtone språken, lykas et [[türksk]] of et [[surinaamsk-kreoolsk]], mar se künnen ouk autochtoon weasen, lykas et [[jiddisj]] of et [[romani]]. Wat en minderheidsspråke is en wat en dominante språke (of meyrderheidsspråke) is relativ. In Neaderland is byvöärbeald et freesk en minderheidsspråke en et [[Nederlaands|neaderlandsk]] de dominante språke, mär in Freesland solde jy künnen seagen dat [[Streektaol|streakspråken]] as et [[Hollaans (dialekt)|hollandsk]] ([[Stadsfries|stadsfreesk]], [[Bildts|biltsk]]) en et [[Nedersaksisch|neadersassisk]] ([[Stellingwarfs|stellingwarvsk]], [[Köllumerlands|kollumerlandsk]]) de minderheidsspråken binnen, döärdat et freesk ten upsichte dårvan en dominante(re) posity innimt.

{{Bron|* Crystal, David, ''The Penguin Dictionary of Language (Second Edition)'', Londen, 1999 (Penguin), ISBN 0 14 05 14 163, s. 217.}}
{{Dialekt|wvel|Nunspeet|Nysassiske Skryvwyse}}

[[Kategorie:Sproakleer]]
[[Kategorie:Taol]]
