[[Ofbeelding:Pinkster Giotto Padua.jpg|right|250px|thumb|Pinkster, schilderd deur [[Giotto di Bondone]] ]]
'''Pinkster''' (''Pentekostè'' ien t [[Grieks]]) is n [[christendom|kristelk]] feest dat zowel ien t [[jodendom|jeudendom]] as ien t [[christendom|kristendom]] vierd wordt.

==Kristelk feest==
Pinkster bie de kristenen is n feest woarbie de verlichten deur de Hailege Geest heugd wordt en t begun van de kèrke vierd wordt.

Pinkster vaalt altied 50 doagen noa [[poaske]] en wordt dus aaltied op n andere doatem vierd. Vandoar ook de oetdrukken: ''As poaske en pinkster op dezulfde dag vaalt'', mit andere woorden, noeit. 

Ien [[Nederlaand]] wordt pinkster binoa nait meer vierd. t Wordt enkeld zain as n extra vraie dag, omdat de moandag noa pinkster ook as Zundag zain wordt. 

==Jeuds feest==
t Jeudse feest Pinkster wordt viert as offerfeest veur God. Dit wordt nog aal viert in Jeudse gebieden, mit noame in [[Israel]].

==Oorsprong van Pinkster==
De Jeuden vierden pinkster al sunt de tied veurdat de [[Jezus Christus|Jezus Kristus]] geboren was. Dou zai oet Egypte vlucht waren (''zai [[Exodus]]''), har [[Mozes]] de ''Wetten van God'' (ook nuimd ''de Mozaische wetten'') toukregen. Hierien stonden de [[10 geboden]] en ook dat op de vieftegste dag, op de dag noa de zeuvende [[sabbat]] vanof [[Pesach]] nije offers veur [[God]] bracht mozzen worden, as ôfsloeten van Pesach. Onder dizze offers bevond zoch onder andere n dail van de [[oogst|groanwinnen]] en [[vee]]. Doarnoast mozzen de mìnsken soamen wezen en mocht gainain zien normoale waark doun. Doarom worden baaide pinksterdoagen nog aal as [[zundag]] zain.

Dou Jezus Kristus op goie vraidag störven was en hai mit Poaske verrezen was, harren zien appostels nog varteg doagen laank de steun van heur Heer. Op de vartegste dag van Poaske (dus '''nait''' de vartegste dag '''noa''' Poaske) wuiren de leerlens deur Jezus zien [[Hemelvoart]] allennig lôten. Hai har dou beloofd dat hai de Geest van God, de ''[[Hailege Geest]]'' sturen zoll dij heur geestelk wieder laiden zoll en heur de kracht geven zoll om getugen van t evangelie te wezen.

==Veurjoarsfeest==
In de [[middeleeuwn|middelaiwen]] wuiren veul veurjoarsfeesten verbonden mit Pinkster. Zo wuir bieveurbeeld [[Pinksterblom]] viert in grode dailen van [[Nederlaand]] en in [[Grunnen (provinzie)|Stad en Lande]] wuiren op veul ploatsen [[jacht|joagd]] in de [[bos|wolden]]. Ook wuir der laanks de deuren goan deur kinder dij n laidje zongen en doarveur slik of n ander klaineghaidke kregen. Dit is vergeliekboar mit t tegenswoordege [[Sunt Meerten (feest)|Sunt Meerten]]. De kinder harren dou n boog, kraanze of slinger bie zoch dij versierd waren mit bloumen. Soms luipen zai zulfs in n haile optocht deur de stroaten van t [[Grunnen (stad)|Stad]] of dörp. Dit wordt nau nait meer doan.

==Pinksterlaidken==
As de kinder over stroat luipen, zongen zai maisttied t Pinksterbooglaid. De laidken dij hieronder stoan, binnen schreven in n oldere foase van t [[Hoogelaandsters]]. 

:''Pinksterboog mit laange tippen''
:''wil je nait geven,'' 
:''loat t den moar slippen''
:''hier woont n rieke man''
:''dij ons wel wat geven kan''
:''geef mie n appel of n peer''
:''k kom van t haile joar nait weer.''

As zai laanks de deuren luipen, zongen veul dizze laidken:

:''Pinksterblom is opgestoan''
:''mag wel weer noar bed tou goan''
:''loat mie hier nait laanger stoan''
:''k wil weer n hoeske wieder goan.''

:''As vennen vol van blommen stoan''
:''en laiwerk zingt ien lucht''
:''den mag wie vrij noar boeten goan''
:''ain bonte kiendertjucht''
:''den hang wie slinger om''
:''van elke venneblom''
:''o dij pinkstertied, o dij pinkstertied''
:''moakt ons blommekiender blied.''

== Wanneer is Pinkster? ==
Pinkster vaalt de kommende joaren op de volgende doatums:

*[[2006]]: [[4 juni]]
*[[2007]]: [[27 mai]]
*[[2008]]: [[11 mai]]
*[[2009]]: [[31 mai]]
*[[2010]]: [[23 mai]]
*[[2011]]: [[12 juni]]
*[[2012]]: [[27 mai]]
*[[2013]]: [[19 mai]]
*[[2014]]: [[8 juni]]
*[[2015]]: [[24 mai]]
*[[2016]]: [[15 mai]]
*[[2017]]: [[4 juni]]
*[[2018]]: [[20 mai]]
*[[2019]]: [[9 juni]]
*[[2020]]: [[31 mai]]

[[Categorie:Grunnegs artikel]]

[[bg:Петдесетница]]
[[cs:Letnice]]
[[da:Pinse]]
[[de:Pfingsten]]
[[en:Pentecost]]
[[eo:Pentekosto]]
[[es:Pentecostés]]
[[et:Nelipüha]]
[[fi:Helluntai]]
[[fr:Pentecôte]]
[[hr:Duhovi]]
[[hu:Pünkösd]]
[[id:Pentakosta]]
[[it:Pentecoste]]
[[ja:ペンテコステ]]
[[ko:오순절]]
[[lb:Päischten]]
[[li:Pinkstere]]
[[lt:Sekminės]]
[[mn:Пентекост]]
[[nl:Pinksteren]]
[[nn:Pinse]]
[[no:Pinse]]
[[pl:Zesłanie Ducha Świętego]]
[[pt:Pentecostes]]
[[ro:Rusalii]]
[[ru:День Святой Троицы]]
[[sl:Binkošti]]
[[sq:Rrëshajët]]
[[sv:Pingst]]
[[uk:День святої Трійці]]
[[vi:Lễ Thất tuần]]
[[zh:五旬節]]
