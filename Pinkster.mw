[[Ofbeelding:Pinksteren Giotto Padua.jpg|right|250px|thumb|Pinkster, schilderd deur [[Giotto di Bondone]] ]]
'''Pinkster''' (ien t [[Grieks]]: ''πεντηκοστή [‘ημέρα], pentekostè [hèmera]'', letterlek: ''vieftegste dag'') is n feest dat zowel ien t [[jodendom|jeudendom]] as ien t [[christendom|kristendom]] vierd wordt.

== Kristelk feest ==
Pinkster bie de kristenen is n feest woarbie de verlichten deur de Hillege Geest heugd wordt en t begun van de kèrk vierd wordt.

Pinkster vaalt aaltied 50 doagen noa [[poaske]] en wordt dus aaltied op n ander doatem vierd. Vandoar ook de oetdrukken: ''As poaske en pinkster op dezulfde dag vaalt'', mit andere woorden, ''noeit''. 

Ien [[Nederlaand]] wordt pinkster binoa niet meer vierd. t Wordt enkeld zain as n extra vraie dag, omdat de moandag noa pinkster ook as Zundag zain wordt. 

== Jeuds feest ==
t Jeudse feest Pinkster wordt viert as offerfeest veur [[Jahweh|God]]. Dit wordt nog aal viert ien Jeudse gebieden, mit noam in [[Israel]].

== Oorsprong van Pinkster ==
De Jeuden vierden pinkster al sunt de tied veurdat de [[Jezus Christus|Jezus Kristus]] geboren was. Dou zai oet Egypte vlucht wazzen (''zie [[Exodus]]''), haar [[Mozes]] de ''Wetten van God'' (ook nuimd ''de Mozaische wetten'') toukregen. Hierien stonden de [[10 geboden]] en ook dat op de vieftegste dag, op de dag noa de zeuvende [[sabbat]] vanoaf [[Pesach]] nije offers veur [[God]] brocht mozzen worden, as oafsloeten van Pesach. Onder dizze offers bevond zok onder aandere n dail van de [[oogst|groanwinnen]] en [[vee]]. Doarnoast mozzen de mìnsken soamen wezen en mocht gienain zien normoale waark doen. Doarom worden baaide pinksterdoagen nog aal as [[zundag]] zain.

Doe Jezus Kristus op goie vraidag störven was en hai mit Poask verrezen was, haren zien appostels nog varteg doagen laank de steun van heur Heer. Op de vartegste dag van Poaske (dus '''nait''' de vartegste dag '''noa''' Poaske) wuiren de leerlens deur Jezus zien [[Hemelvoart]] allenneg loaten. Hai haar doe beleufd dat hai de Geest van God, de ''[[Heilige Geest|Hillege Geest]]'' stuurn zol dij heur geestelk wieder leiden zol en heur de kracht geven zol om getugen van t evangelie te wezen.

== Veurjoarsfeest ==
In de [[middeleeuwn|middelaiven]] wuiren veul veurjoarsfeesten bonden mit Pinkster. Zo wuir bieveurbeeld [[pinksterblom]] viert in grode dailen van [[Nederlaand]] en in [[Grunnen (provìnzie)|Stad en Lande]] wuiren op veul ploatsen [[jacht|joagd]] in de [[bos|wolden]]. Ook wuir der laanks de deuren goan deur kinder dij n vèrskes zongen en doarveur slik of n ander klaineghaidke kregen. Dit is vergeliekboar mit t tegenswoordege [[Sunte-Marten (feest)|Sunt Meerten]]. De kinder haren dou n boog, kraanze of slinger bie zok dij versierd waren mit blommen. Sumtieds luipen zai zulfs ien n haile optocht deur de stroaten van t [[Grunnen (stad)|Stad]] of de lougen. Dit wordt non niet meer doan.

== Pinksterlaidken ==
As de kinder over stroat luipen, zongen zai maisttieds t Pinksterbooglaid. De vèrskes dij hieronder stoan, binnen schreven in t [[Hoogelaandsters]]. 

:''Pinksterboog mit laange tippen''
:''wil je nait geven,'' 
:''loat t den moar slippen''
:''hier woont n rieke man''
:''dij ons wel wat geven kan''
:''geef mie n appel of n peer''
:''k kom van t haile joar nait weer.''

As zai laanks de deuren luipen, zungen veul dizze laidken:

:''Pinksterblom is opgestoan''
:''mag wel weer noar bed tou goan''
:''loat mie hier nait laanger stoan''
:''k wil weer n hoeske wieder goan.''

:''As vennen vol van blommen stoan''
:''en laiwerk zingt ien lucht''
:''den mag wie vrij noar boeten goan''
:''ain bonte kiendertjucht''
:''den hang wie slinger om''
:''van elke venneblom''
:''o dij pinkstertied, o dij pinkstertied''
:''moakt ons blommekiender blied.''

== Wanneer is Pinkster? ==
Pinkster vaalt de kommende joaren op de volgende doatums:

{|
|
* [[2006]]: [[4 juni]]
* [[2007]]: [[27 meie|27 mai]]
* [[2008]]: [[11 meie|11 mai]]
* [[2009]]: [[31 meie|31 mai]]
* [[2010]]: [[23 meie|23 mai]]
* [[2011]]: [[12 juni]]
* [[2012]]: [[27 meie|27 mai]]
* [[2013]]: [[19 meie|19 mai]]
| valign="top" |
* [[2014]]: [[8 juni]]
* [[2015]]: [[24 meie|24 mai]]
* [[2016]]: [[15 meie|15 mai]]
* [[2017]]: [[4 juni]]
* [[2018]]: [[20 meie|20 mai]]
* [[2019]]: [[9 juni]]
* [[2020]]: [[31 meie|31 mai]]
|}

== [[Nedersaksisch|Leegsaksisch]] ==
* [[Grunnegs]]: ''Pinkster''
* [[Stellingwarfs]]: ''Pinkster''
* [[Veluws]]: ''Pi{{small()|e}}nkster{{small()|en}}''

{{Dia|Schreven ien t [[Westerkertaaiers]]}}

[[Kattegerie:Grunnegs artikel]]
[[Kattegerie:Kristelk feest]]

[[nds:Pingsten]]
[[af:Pinkster]]
[[als:Pfingsten]]
[[an:Pentecosta]]
[[be:Пяцідзесятніца]]
[[bg:Петдесетница]]
[[br:Pantekost]]
[[ca:Pentecosta]]
[[ceb:Pentekostes]]
[[cs:Letnice]]
[[csb:Zesłanié Swiãtégò Dëcha]]
[[cy:Sulgwyn]]
[[da:Pinse]]
[[de:Pfingsten]]
[[el:Πεντηκοστή]]
[[en:Pentecost]]
[[eo:Pentekosto]]
[[es:Pentecostés]]
[[et:Nelipüha]]
[[eu:Mendekoste]]
[[fa:عید پنجاهه]]
[[fi:Helluntai]]
[[fr:Pentecôte]]
[[fy:Pinkster]]
[[he:פנטקוסט]]
[[hr:Duhovi (blagdan)]]
[[hu:Pünkösd]]
[[id:Pentakosta]]
[[is:Hvítasunnudagur]]
[[it:Pentecoste]]
[[ja:ペンテコステ]]
[[ka:სულთმოფენობა]]
[[ko:성령강림주일]]
[[ksh:Pingste]]
[[la:Pentecoste]]
[[lb:Päischten]]
[[li:Pinkstere]]
[[ln:Pantekote]]
[[lt:Sekminės]]
[[lv:Vasarsvētki]]
[[mhr:Тройчын (пайрем)]]
[[mk:Педесетница]]
[[mn:Пентекост]]
[[nah:Xōchipaxcua]]
[[nl:Pinksteren]]
[[nn:Pinse]]
[[no:Pinse]]
[[pdc:Pingschtfescht]]
[[pl:Zesłanie Ducha Świętego]]
[[pt:Pentecostes]]
[[qu:Pintikustis]]
[[ro:Rusalii]]
[[ru:День Святой Троицы]]
[[sh:Duhovi (praznik)]]
[[simple:Pentecost]]
[[sk:Turíce]]
[[sl:Binkošti]]
[[sq:Rrëshajët]]
[[sr:Духови (празник)]]
[[sv:Pingst]]
[[sw:Pentekoste]]
[[tl:Pentekostes]]
[[tr:Hamsin yortusu]]
[[uk:День Святої Трійці]]
[[vi:Lễ Ngũ Tuần]]
[[wa:Céncweme]]
[[zh:五旬節]]
[[zh-yue:五旬節]]
