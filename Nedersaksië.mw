[[Ofbeelding:Koart Leegsaksisch.png|250px|right|Nedersaksische tael in Nederlaand]]
De anduding '''Nedersaksië''' wodt wel gebruukt veur alle regio's in Nederlaand waor [[Nedersaksisch]] epraot wordt bij mekeer.

De naeme is een schoft in gebruuk west binnen de [[SONT]], de Federaosie van [[streektaol|Streektael]]-Orgenisaosies in et Nedersaksisch Taelgebied, om dit gebied mit an te duden. Et gebied omvat [[Grunnen (provìnzie)|Grunningen]], [[Drenthe]], [[Stellingwarf]], de [[Kop van Overiessel]], [[Urk]], [[Sallaand]], [[Tweante|Twente]], de [[Veluwe]] en de [[Achterhoek]].

Omdat '' 'et [[Nedersaksisch]]e [[taol|taelgebied]] binnen [[Nederlaand]]' '' zoe'n mondvol is, vunnen ze een kotte naeme wel haandig. 'Nedersaksen' hebben ze niet keuzen, omreden dat hiel dudelik zol verwiezen naor de [[Duutslaand|Noord-Duutse]] dielstaot [[Nedersaksen]] ([[Platduuts]]: ''Neddersassen''; [[Duuts]]: ''Niedersachsen'').

De anduding Nedersaksië is niet in algemien gebruuk. De Drentse muzikaant [[Daniël Lohues]] pleitten in ien van zien stiekelstokkies op ironische wieze veur de oprichting van 'Nedersaksië' - wat ok noordelik Duutslaand mos omvatten - om him drekt daornao uut te spreken tegen et idee 'dat een bepaald gebied aan een bepaald volk toebehoort'.<ref>[http://web.lohues.nl/dlohues/columnsd.php?id=2743 Stiekelstokkien 'Los van Nederland', 30 november 2007. Vunnen op www.lohues.nl]</ref>

In ''Nedersaksisch in een notendop: Inleiding in de Nedersaksische taal en literatuur'' (Van Gorcum, 2019) stelt de schrievers (hier ommezet in et Stellingwarfs): 'Vaeke is der de behoefte om et hiele Nedersaksische taelgebied in iene of een peer woorden te numen. Vule wodt daorveur ''Nedersaksisch taelgebied'' gebruukt, tegensworig ok wel ''Nedersaksië''. Krek aandersomme as bi'j ''Grunnings'', ''Veluws'' en zo wieder as taelnaemen op basis van een gebied, zie'w in et geval van ''Nedersaksië'' een gebiedsnaeme op groond van een taelnaeme. ''Nedersaksië'' heurden wi'j veur et eerst in de twiede helte van de jaoren negentig. Lichtkaans was de achtergroond de Europese erkenning van et Nedersaksisch, want dat speulde in die tied.' (Blz. 24.)

== Rifferenties ==
<references />

[[Kategorie:Stellingwarfs_artikel]]
[[Kategorie:Nedersaksiese kultuur]]
