'''The X-Files''' is 'n Amerykaanse science fiction drama tillevysy sery, bedacht döör [[Chris Carter]]. 't Hev op TV espölt van 1993 töt 2002 op de seander [[Fox]]. Met 't loopn van de sery hev der 'n [[byoskoopfilm]] ewest en later, tu as de sery nyt meer dreyn nå 9 seysuunn, hev der nog 'n film ewest. In 2016 bint se weer begünt met 't dreyn van nye seysuuns. Wårvan 't 11e seysuun in jannewåry 2018 begünn. In de jårn '90 van de vörige ewe was de sery slim bekend en wödn wekkeliks döör milyuunn bekekken. 

Et dreyt ümme de FBI-agentn [[Fox Mulder]] en [[Dana Scully]] den de X-Files ondersüükt. De X-Files is 'n ovdeling binn de FBI, dy gyt over nyt-op-elöste en vrömde abnormale saakn. Dana Scully is ne weetnskappelike vrouwe, dy höör vrågn hev by 't onverklårbare en wül 't ayt met verstaand bekykn. Fox Mulder wödn op de FBIskule 'Spooky Mulder' enüümd, ümdat 'e jüüste gelöv in dinge  as [[magie|magy]], [[geestn]], [[buteneerdse leven|büütneerdse weesns]] en so meer.

De sery kü'y opdeeln in twee: 'monster of the week', wat lösstånde ovleverings bint met vrömde saakn. Én de roye lynde in de sery, den gyt over büütneerdse weesns en de geheyme regering dy met eer saamwarkt.


{{Dialekt|sdz}}
