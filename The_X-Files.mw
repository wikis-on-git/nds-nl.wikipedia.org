'''The X-Files''' is een Amerikaanske [[science fiction]] drama televisy ryge, bedachet döär [[Chris Carter]]. Et hevt op TV espöält van 1993 töt 2002 up de sender [[Fox]]. Med et loupen van de ryge hevt der een [[bioskoopfilm]] ewest en later, toon as de ryge neet meyr draeyen nå 9 seisunen, hevt der noch een film ewest. In 2016 bint sy weyr begünt med et draeyen van nye seisunen. Wårvan et 11e seisuun in january 2018 begünden. In de jåren '90 van de vöärige ewe was de ryge slim bekend en wördden wekkeliks döär milyunen bekekken. 

Et draeyt ümme de FBI-agenten [[Fox Mulder]] en [[Dana Scully]] den de X-Files undersöökt. De X-Files is een ofdeyling binnen de FBI, dee geet oaver neet-up-elöste en vrömde abnormale saken. Dana Scully is een weytenskoppelike vrouwe, dee höyr vrågen hevt by et unverklårbare en wil et ayt med verstand bekyken. Fox Mulder wördden up de FBI-skole 'Spooky Mulder' enömed, ümdat he jüüste gelövt in dinge  as [[magie|magy]], [[geestn|geesten]], [[buteneerdse leven|butenaerdse weysens]] en so meyr.

De ryge kün y in tweeën updeylen: 'monster of the week'-ofleyverings , wat lösstånde ofleyverings bint mef vrömde saken. Én de rode lynde in de ryge, den geet oaver butenaerdse weysens en de geheime regering dee med ear samenwarket. Disse rode lynde vertelt ouk meyr oaver Mulder en Scullys persoonlike leyven en döt et ouk vlink ter hoape loupen.


{{Dialekt|sdz}}
