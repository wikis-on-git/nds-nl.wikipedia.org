'''The X-Files''' is een Amerykaanse [[science fiction]] drama tillevysy ryge, bedacht döör [[Chris Carter]]. Et hevt op TV espölt van 1993 töt 2002 op de sender [[Fox]]. Med et lopen van de ryge hevt der een [[byoskoopfilm]] ewest en later, tu as de ryge nyt meer dreyen nå 9 seysunen, hevt der nog een film ewest. In 2016 bint sy weer begünt med et dreyen van nye seysunen. Wårvan et 11e seysuun in jannewåry 2018 begünnen. In de jåren '90 van de vörige ewe was de ryge slim bekend en wörden wekkeliks döör milyunen bekekken. 

Et dreyt ümme de FBI-agenten [[Fox Mulder]] en [[Dana Scully]] den de X-Files ondersüükt. De X-Files is een ovdeling binnen de FBI, dy gyt oaver nyt-op-elöste en vrömde abnormale saken. Dana Scully is een wetenskappelike vrouwe, dy höör vrågen hevt by et onverklårbare en wül et ayt med verstand bekyken. Fox Mulder wörden op de FBI-skule 'Spooky Mulder' enüümd, ümdat he jüüste gelövt in dinge  as [[magie|magy]], [[geestn|geesten]], [[buteneerdse leven|büütneerdse wesens]] en so meer.

De ryge kün y in tween opdelen: 'monster of the week'-ovleverings , wat lösstånde ovleverings bint met vrömde saken. Én de rode lynde in de ryge, den gyt oaver büütneerdse wesens en de geheyme regering dy med eer saamwarkt. Disse rode lynde vertölt ok meer oaver Mulder en Scullys persoonlike leven en döt et ok vlink ter hope lopen.


{{Dialekt|sdz}}
