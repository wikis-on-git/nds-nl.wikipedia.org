'''De Kievitshaar''' is is een klein gehuchien bi'j het Staatsbos in de gemiente [[Stappest]] mit een paar boerderi'jen, en lig an een zaandweg tussen [[De Balk]] en [[Stappest]].

Iene die De Kievitshaar mooi umschreven hef in ien van zien veule gedichten is [[Hendrik Sterken Rzn]] uut [[De Moat]] die tegenwoardig ien [[Ni'jlusen]] woont. Disse dichter, historicus, harmonicaspeuler en vroggere boer hef hier altied vlakbi'j ewoond.

== Gedicht ==

Doar lig het klein gehuchien nog<br/>
het is al eeuwen old<br/>
Mar 's zomers as de brem weer bluujt<br/>
ligt 't ien en raand van gold<br/>
Driej huuzen stunden ienzaam doar<br/>
hoog boaven op de belt<br/>
Rondumme lag gezichten wied<br/>
het grote heideveld<br/>
Twie'j bergen weerskaant van de weg<br/>
net of 't een vesting was<br/>
En onder ien het leege laand<br/>
doar schittern de haarplas<br/>
Doar gonk de olde weg toe langs<br/>
van Möppelt noar de Schààns<br/>
Wie onderweg dan rösten wol<br/>
gaf Kievitshaar een kààns<br/>
Ien 't oosters huus, woar vroggertied<br/>
een herberg is ewest<br/>
't Lig met de ramen noar de weg<br/>
net aanders as de rest<br/>
Bi'j de herbarg stiet het bakhuus nog<br/>
de bakoamt is niet meer<br/>
Op d' olde schoapekolk<br/>
nog an de ràànd van 't bos<br/>

Woarien veur 't scheren 't schepertien<br/>
zien schoapies wassen mos<br/>
Toe Kroes de leste scheper doar<br/>
nog daag'ns de heide op gonk<br/>
'k Herinner mi'j die schoapies nog<br/>
wat waak nog een klein jonk<br/>
Staatsbos hef an drie kàànten now<br/>
't gehuchien ien esnoerd<br/>
Toch wordt op d'olde Kievitshaar<br/>
nog vlietig voort eboerd<br/>
Geslachten koomt, geslachten goat<br/>
de Kievitshaar lèèft voort<br/>
In nog zo as het altied was<br/>
een stil en ròstig oord<br/>
Doar lig het klein gehuchien nog<br/>
het is al eeuwen old<br/>
Mar 's zomers as de brem weer bluujt<br/>
lig 't ien een ràànd van gold<br/>

1966, Hendrik Sterken Rzn.

[[Categorie:Drèents artikel]]
[[Categorie:Oaveriessel]]
[[Categorie:Stappest]]
