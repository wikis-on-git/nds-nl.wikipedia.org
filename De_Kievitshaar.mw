'''De Kievitshaar''' is een gehuchien bi'j het [[Boswachteri'je Stappest|Staatsbos]] in de gemiente [[Hardenbarg (gemiente)|Hardenbarg]] mit een paar [[boerderieje|boerderi'jen]], en lig an een zaandweg tussen [[De Balk]] en [[Stappest]].

Iene die De Kievitshaar mooi umschreven hef in ien van zien veule gedichten is [[H. Sterken Rzn|Hendrik Sterken Rzn]] uut de [[buurtschop]] [[De Maot]] (gemiente [[Stappest]]). Disse dichter, historicus, harmonicaspeuler en vroggere boer hef hier altied vlakbi'j ewoond.

== De Kievitshaar ==

Doar lig het klein gehuchien nog<br />
het is al eeuwen old<br />
Mar 's zomers as de brem weer bluujt<br />
ligt 't ien een ràànd van gold<br />
Driej huuzen stunden ienzaam doar<br />
hoog boaven op de belt<br />
Rondumme lag gezichten wied<br />
het grote heideveld<br />
Twie'j bergen weerskàànt van de weg<br />
net of 't een vesting was<br />
En onder ien het leege làànd<br />
doar schittern de haarplas<br />
Doar gonk de olde weg toe langs<br />
van Möppelt noar de Schààns<br />
Wie onderweg dan rösten wol<br />
gaf Kievitshaar een kààns<br />
Ien 't oosters huus, woar vrogger tied<br />
een herberg is ewest<br />
't Lig met de ramen noar de weg<br />
net àànders as de rest<br />
Bi'j de herberg stiet het bakhuus nog<br />
de baknoamt is niet meer<br />
Op d' olde muure ku'j nog zien<br />
hoe of het was weleer<br />
Doar ligt de olde schoapekolk<br />
nog an de ràànd van 't bos<br />
Woorien veur 't scheren 't schepertien<br />
zien schoapies wassen mos<br />
Toe Kroes de leste scheper doar<br />
nog daag'ns de heide op gonk<br />
'k Herinner mi'j die schoapies nog<br />
wat waak nog een klein jonk<br />
Staatsbos hef an driej kàànten nou<br />
't gehuchien ienesnoerd<br />
Toch wordt op d'olde Kievitshaar<br />
nog vlietig voorteboerd<br />
Geslachten koomt, geslachten goat<br />
de Kievitshaar, lèèft voort<br />
In nog zooas het altied was<br />
een stil en röstig oord<br />
Doar lig het klein gehuchien nog<br />
het is al eeuwen old<br />
Mar 's zomers as de brem weer bluujt<br />
lig 't ien een ràànd van gold.<br />

1966, Hendrik Sterken Rzn

[[Kattegerie:Sallaans artikel]]
[[Kattegerie:Plaatse in Oaveriessel]]
