[[Bestaand:Fritillaria-meleagris-blomst.JPG|thumb|Kieftsbloeme]]
[[Bestaand:Kievitsbloem 22-04-2006 16.05.04.JPG|thumb|Paorse en witte bloemen]]
De '''kieftsbloeme''' ([[Latien]]: ''Fritillaria meleagris'') is n plaante uut de [[leliefamilie]] (''Liliaceae''). t Is n [[bolgewas]] dat in t wild in Nederlaand iezelig zeldzaam veurkömp, t  is dan oek wettelik bescharmp. De [[bloeme]] hef paors (somtieds wit) eblokten bloemblaodjes. t Plaantjen hef n merakels tere [[stengel]] mit smalle [[blad|blaodjes]], die n paor maonden nao de bleui aofstarft. De plaanten doon der n jaor of achte over um in bleui te koemen. De [[zaod (plaante)|zaojen]] bin in verhouding groot en verspreien zich drievend op t waoter. De plaante is veur z'n verspreiding van de zaojen dan oek volledig aofhankelik van overstreumingen en swienters n hoge waoterstaand.

De belangriekste greuiplaotse van de wilde kieftsbloeme is langes de oevers van de [[Vechte]] en t [[Zwärte Wäter|Zwarte Waoter]] in [[Zwolle]]. Hier vie'j ongeveer tachetig prosent van de Nederlaandse kieftsbloemen. Eertieds kwam de kieftsbloeme veur in gebiejen mit klei-op-vene en dan veural de gebiejen die swienters onder waoter stungen. De plaante kan alderbarstends slicht tegen anpassingen an t grondwaoterpeil en is op de meeste plaotsen al veur de Tweede Wereldoorlog uutestörven.

n Bekende verwaant van de kieftsbloeme is de uut [[Azië]] aofkomstige [[keizerskrone]] (''Fritillaria imperialis''), die oek in Nederlaand as [[wienterhard]] [[bolgewas]] ehöllen kan wörden.

== Tunen ==
Vanwegen de mooie bloemen wördden de kieftsbloeme vake uutespit en in de [[tune]] ezet. Dat dit gebeurden is onder meer bekend uut de umgeving van [[Woolterswoolde|Wolterswolde]]. Tegenswoordig ku'j m gewoon in t tuunsentrum kopen, zowel in de witte as paorse variaant. De plaante is teer en mut dan goed mit rust eleuten wörden um goed an te slaon en zich uut te breien.

== Nedersaksies ==
*[[Sallaans]]:
** ''wilde tulpe'' / ''weelde tulpe''
** ''kieft(e)sbloeme''
*[[Tweants]]: ''kieft(e)sbloom''

== Galleri-je ==
<gallery>
Bestaand:Kievitsbloem.jpg
Bestaand:Fritillaria meleagris0.jpg
</gallery>
<gallery>
Bestaand:Fritillaria meleagris1.jpg
Bestaand:Fritillaria meleagris.jpg
</gallery>

== Uutgaonde verwiezingen ==
{{Commons|Fritillaria meleagris}}
* [http://www.soortenbank.nl/soorten.php?soortengroep=flora_nl_v2&id=345&menuentry=soorten Wilde kieftsbloeme (''Fritillaria meleagris'')]

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Plaante]]
