[[Ofbeelding:Rijn keerte.png|thumb|250px|Rijn]]
Den '''Rijn''' ([[Duuts]]: ''Rhein'', [[Nederlaands]]: ''Rijn'', [[Fraans]]: ''Rhin'', [[Retoromaans]]: ''Rein'', [[Zwitserduuts]]: ''Rhy'', [[Ripuarisch]]: ''Rhing'') is mit 1320 kilometer ene van den lengsten riveren van [[Europa]]. Doarvan ligt 800 kilometer in [[Duutsland]], zoas ok et grootsten dele van et streumgebeed (120.000 van de 185.000 km²) op Duuts grondgebeed ligt. De name van den Rijn kumpt woarschienlek van et [[Indo-Europese]] ''*rei'' dat "streumen" betekent.

== Loop ==
=== Laanden ===
Den Rijn/Rien sprengt in [[Graubünden]], in den Zwitsersen [[Alpen]], en dut op riege zas laanden an:

* [[Zwitserlaand]]
* [[Liechtenstein]] (grenzerivere)
* [[Oostenriek]]
* [[Frankriek]] (grenzerivere, zee hierunder)
* [[Duutslaand]]
* [[Nederlaand]]

Tussen [[Bazel]] en [[Breisach am Rhein]], ne afstaand van rundumme 60 km, is den Rijn/Rien ne ondeepen rivere mit veul streumversnellingen. Ten westen doarvan is ne bevoarboar kanoal egroaven. Men sprekt van den 'Olden Rijn' en den 'ni-jen Rijn'. Et langen eilaand doartussen is Fraans gebeed. den 'Olden Rijn' is dus ne grenzerivere, en den bevoarboare 'ni-jen Rijn' ligt in Frankriek.

Doarnoast maakt dele van Italië, België en Luxembarg dele uut van et totale streumgebeed van den Rijn.

=== Noamgeaving ===
Den Rijn is lange, streumt deur verskillende laanden en toalgebeeden. Verskillende deale hebt ne eigen noam - wat mangs verwarring kan oplaeveren (welke Boavenrijn? welke ''Niederrhein''?). 

Van [[Zwitserlaand]] deur [[Duutsland]] noar [[Nederlaand]] heet den Rijn op riege:
* ''Alpenrijn'' tot an et [[Bodenmeer]] (deels den grenze tussen Zwitserlaand en Liechtenstein en Oostenriek). Den Alpenrijn hef twee boavenlopen: den Voor-Rijn en den Achter-Rijn, dee bi-j Reichenau, ten westen van [[Chur]], soamenvleujen. De Rijnwoater deurstreumt et [[Bodenmeer]] en geet weer wieter as rivere vanof [[Konstanz (stad)|Konstanz]].
* ''Hoogrijn'' tot [[Bazel]] (deels den Zwitsersen-Duutse grenze). Et dele vanof den soamenvleujing mit den [[Aare]] wödt deur den Zwitsers ''Nederrijn'' eneumd. Bi-j [[Schaffhuse]] is den Rijnwaoterval, den grootsten woatervalle van Europa;
* ''Bovenrijn'' (Duuts: ''Oberrhein'') tot Bingen an den Rijn (deels den Duuts-Fraanse grenze);
* ''Middenrijn'' (Duuts: ''Mittelrhein'') tot Bad Godsbarg. Dit dele van et Rijndelle is ne kloofdelle deur den [[Eifel]], mit onder aandere den [[Lorelei]] as karakteristiek punt.
* ''Nederrijn'' (Duuts: ''Niederrhein'') tot an den Duets-Nederlaandse grenze.

In Nederlaand vertakt den Rijn zich tot in historiese tieden van natuur, en bunt dele van den Rijn egroaven veur den woaterhuusholding, veiligheid en ploatsbepoaling. Verskillende dele hebt ne eigen name. As den ''[[Nederrijn (Duutsland)|Nederrijn]]'' Duutsland uutgeet, heet zi-j op riege:
* "[[Boven-Rijn]]" van [[Lobith]] tot [[Tolkamer]] (grenzerivere mit Duutslaand). Tot an et groaven van et [[Pannerdens Kanoal]] en et [[Bi-jlandsch Kanoal]] was dit et boavensten stuksken van den [[Waal (rivier)|Waal]]. Tussen [[Boven-Rijn]] en [[Zevenaar]] ligt et [[Rijnstrangen]] gebeed, et verzaande verlengde van den [[Nederrijn (Duitsland)|Nederrijn]]).
* "[[Bi-jlandsch Kanoal]]" (veur et grootsten dele ne egroaven dele) tot an den afsplitsing van den [[Waal (rivier)|Waal]]. 
* "[[Pannerdens Kanoal|Pannerdensch Kanoal]]" (veur et grootsten dele ne egroaven dele) tot veurbi-j [[Angeren]].
* "[[Nederrijn]]" tot an [[Wiek bi-j Duurstede]] (veur [[Arnem]] splitst den [[Geldersen Iessel]] hier vanof).

Noa Wiek bi-j Duurstede geet den Rijn offisjeel wieter as [[Lek (rivier)|Lek]], [[Nie-je Maas]] en [[Ni-jen Woaterweg]]. Den name 'Rijn' leaft echter veurt in:

* "[[Krommen Rijn]]" tot [[Utrecht (stad)|Utrecht]].
* "[[Leidsen Rijn]]" tot [[Harmelen]].
* "[[Olde Rijn (Harmelen-Noordzee)|Olde Rijn]]" via [[Leiden]] noar [[Katwiek (Zuud-Hollaand)|Katwiek]].

=== Vertakkingen in Nederlaand ===

[[Ofbeelding:Rhine source.JPG|thumb|Bödjen bi-j Lai da Tuma, Surselva, [[Graubünden]], Zwitserlaand woar den Rijn begint]]
[[Ofbeelding:vorderrhein.jpg|thumb|[[Veur-Rijn]], [[Bovenalpgebargte]]]]
[[Ofbeelding:Rhine canyon.JPG|thumb|Canyon tussen Ilanz en [[Chur]].]]
[[Ofbeelding:Chutes du rhin.jpg|thumb|Woatervalle in den Rijn bi-j Schaffhuze]]
[[Ofbeelding:Loreley von Spitznack.jpg|thumb|Lorelei]]
[[Ofbeelding:Rhine, Spijk, Netherlands.jpg|thumb|den Rijn bi-j Spiek]]
[[Ofbeelding:Rhine, Tolkamer, Netherlands.jpg|thumb|den Rijn bi-j Tolkamer]]
[[Ofbeelding:Rhine, Millingen, Netherlands.jpg|thumb|den Rijn bi-j Millingen]]

In zien Rivere delta vertakt (splitst) den Rijn veul, en verdealt doarbi-j zien woater. Den [[Waal (rivier)|Waal]] draegt twee darde van den ofvuur van de [[Boven-Rijn]], et [[Pannerdens Kanoal]] de reste.

Tot an den [[diek]] ([[middeleeuwn]]) waren doar meer splitsingen. Den kleineren streumen - in den [[Romiense tied]] mangs nog grootn rivere, moar in den [[middeleeuwn]] al stark an et verzaanden - wierden geliektiedig mit den bedieking of-edamd. Veurbeelden bunt de [[Krommen Rijn]] en [[Olde Rijn (Harmelen-Noordzee)|Olde Rijn]], den [[Utrechtsen Vecht]], den [[Linge]], den [[Hollaandse Iessel]]. Noast den [[Waal (rivier)|Waal]] blef allenig den [[Lek (rivier)|Lek]] oaver as rivere-streum. 

[[Waal (rivier)|Waal]], [[Lek (rivier)|Lek]] en den [[Maas]] munden alle as [[estuarium|estuaria]] uut in den Noordzee. De haavns van [[Rotterdam]] ligt in dit gebeed ([[Ni-jen Woaterweg]]). Et meeste van et Rijn- en Maaswoater bereikt den [[Noordzee]] lengs den [[Ni-jen Merwede]] (egroaven), en den (veurmaligen) [[estuarium|estuaria]] [[Hollaands Diep (water)|Hollaands Diep]] en [[Haringvleet (zeearm)|Haringvleet]].

===Zi-j rivere===
Belangrieken zi-jrivere van den Rijn bunt den [[Aare]] in Zwitserlaand, en den [[Neckar]], den [[Main]], den [[Moezel (rivier)|Moezel]], den [[Lahn]], den [[Ruhr]] en den [[Lippe (rivier)|Lippe]] in Duutslaand. Al dizzen rivere, op den Aare en den Moezel noa, mund van de beskrieving van et ontstoan en den gedoante van bargen en dellen an den rechterkante in den Rijn uut. 

Linksrijns mundt under aandere et zi-j riveertjen den [[Kalflack]] bi-j [[Emmerik]] uut in den Rijn.

==Historie en olderdom van del Rijn==

As groten rivere is den Rijn, naoar eerdkundige moatstaven, vr-ij jung. Tiedens ht [[Mioceen]] en et vrögge [[Plioceen]] was den Rijn ne kleinen rivere dee de brookgebeeden in den umgeaving van het [[Köln]] van noe afwoaterden. Dizzen brookgebeeden lagen toon dichte bi-j den kuste woardeur den Rijn inderdoad ne kleinen lengte had. Deur de warkzaamheid van den Baltiesen Rivere of ok wal [[Eridanos]] wödden de kustliene steeds wieter noar et Noordwesten eschovven woardeur den underlöp van den Rijn langer wierd. Mit den trögwarking gingen uutendelek ok de brookgebeeden vort. Den rivere vergrootten doarnoa streumopweerds et streumgebeed. Dit gebeurden veurnamelek tiedens et [[Plioceen]] en et [[Pleistoceen]]. Et streumgebeed wierd uutgebreid noar Midden- en Zuud-[[Duitslaand]] en et noorden van [[Zwitserlaand]]. Dit ging veural ten koste van et streumgebeed van [[Rhône (rivier)|Rhône]] en [[Donau]]. Ok dele van ht [[Maas]]-streumgebeed bunt deur den Rijn inenommen ([[ontheufding (rivier)|rivierontheufding]]), bi-jveurbeeld den boavenlope van den [[Moezel (rivier)|Moezel]]. Et veraanderen van den riverestreumgebeedn in midden Europa hengt samen mit tektoniese beweagingen (veural under invlood van dev vörming van den [[Alpen]]). 

Tiedens et Vrög Pleistoceen en Midden Pleistoceen streumden den Rijn deur Nederlaand deur de proveensies Gelderlaand, Oaveriessel, Freeslaand en Noordhollaand noar et Noorden en mundden in den Noordzee uut bi-j ne kustliene dee in et Noorden van Nederlaand of nog Noordeleker lag. Dit was zowal et geval tiedens [[interglaciaal|interglacialen]], woarin den zeespeegel op vergeliekboare heugte lag as noe, as tiedens [[glaciaal|glacialen]] woarin den zeespeegel völle tientallen meters laeger stonden. Tiedens den meeste iestieden lag et Zuuden van den [[Noordzee]] doordeur dröge. Riveeren as [[Iezer (rivier)|IJzer]], [[Maas]], [[Schelde (rivier)|Schelde]] en [[Thames]] wierden tiedens dizzen laege zeespielstanden zi-j riveeren van den Rijn.

Tiedens éne of meer Midden Pleistocene iestied(en) bunt de ieskeppe van [[Scandinaovië]] en [[Skotlaand]] samen-evleujd tot éne groten ieskeppe woardeur ofvleujing van et riverewoater noar et Noorden wöden teggen eholden. Et riverewoater wödden mit et smeltwoater van dizen Noordeleken ieskeppe ne smeltwoatermeer dat deur ne drempel ter ploatse van et [[Nauw van Calais (zeestraat)|Nauw van Calais]] van noe 'oaverleep' noar et [[Het Kanoal|Kanoal]]. Deur afslieten van laand deur den warking van wind, ies, streumend woater en den zee van et ofvleujende smeltwoater wierd dizzen drempel wieter erleagd. As gevolg van dizzen toostaand leep den vröggeren Rijn tirdens de doarop volgende iestieden deur et Nauw van Calais van noe en Het Kanoal en mundden uut in den Atlantiesen Oceaan ten Noordwesten van Bretanje, woarbi-j ok Fraanse rivere as den [[Somme (rivier)|Somme]] en den [[Seine]] en Britse [[Solent River|Solentrivier]] (Dee noe vort is) as zi-j rivere wödden openommen. Dizze toostand was nog tiedens den letsten iestied (et [[Weichselien]]) anweazig.

Den ligging van den Rijn-[[Rivierdelta|delta]] noe in Nederlaand ([[Waal (rivier)|Waal]], [[Nederrijn]]) is oaverarfd uut den letsten iestied. De Rijntakke van noe bunt in Nederland (net dee egroaven dele) tussen den 1700 en 4000 joar eleaden ontstoan (en rundumme 1100-1300 n.Chr bediekt en of-edamd). 

Tiedens ht Pleistoceen moar veural noa et verdwienen van den Baltiesen Rivere rundumme éne miljoen joar eleden hef den Rijn in midden Nederlaand ofzettingen neerelegd, eerst veural ZO-NW deur Limbarg en Broabant, later meer Z-N deur Oost Nederlaand (Veluwe, Achterhook, Flevolaand) tot in Freeslaand - en steeds in den Noordzee uut-emund.
Den Rijn ofzettingen bunt mangsmoal good te zeen an den kanmarkende soamenstelling. Veural den zwoare mineralen bunt doarbi-j van belang. De soamenstelling van dee zwoare mineralen inhold van Rijnzaanden weerspeegelt den historie van deb rivere. Elke boavenstreumsen vergroting van et streumgebeed voegde de uut dat gebeed kanmarkende mineralen an et zaand toe. Dizzen veraanderingen weerspeegelt neet allenig den historie van den rivere, zi-j bunt ok ne heel belangriek hulpmiddel in den Nederlaandse [[stratigrafie]]. Umdat van sommige gebeurtenissen dee boavenstreums plaetse vind ne olderdom bekand is en dizzen gebeurtenissen in de mineraalinhold zichtboar bunt, bunt dizzen olderdommen ok toopasboar op den Rijnsedimenten dee in Nederlaand bunt of-ezet. Enkele [[Lithostratigrafie|lithostratigrafiesen]] eenheden dee op ofzettingen van den Rijn dut berösten bunt de vörming van Sterksel, vörming van Urk en den vörming van Kreftenheye.

==Steden==
Op zien tochte streumt den Rijn lengs, en mangs deur, ne grooten tröppe steden. Dizzen steden stoat hierunder eneumd, mit doarbi-j den oover woarop ze ligt. Bi-j steden an beiden oovers steet den ziede mit et centrum eerstmoal eneumd.

=== Lengs den Rijn ===
Lengs den Rijn in [[Zwitserlaand]] ligt de volgende steden.
* Ilanz (l/r)
* [[Splügen]] (l/r)
* [[Chur]] (r) 
* [[Vaduz]] (r, in [[Liechtenstein]]) 
* [[Konstanz (stad)|Konstanz]] (l/r, Konstanz is Duuts, moar ligt an den zuudoover van et [[Bodenmeer]])
* [[Schaffhuze (stad)|Schaffhuze]] (r)
* [[Bazel (Zwitserlaand)|Bazel]] (l/r)

In [[Frankriek]] ligt an deb Rijn:
* [[Stroatsburg]] (l)

In [[Duutsland]] ligt aan den Rijn:
* [[Karlsruhe (stad)|Karlsruhe]] (r)
* [[Speyer]] (l)
* [[Mannheim]] (r) - [[Ludwigshafen am Rhein]] (l)
* [[Worms (stad)|Worms]] (l)
* [[Mainz]] (l) - [[Wiesbaden]] (r)
* [[Rüdesheim am Rhein]] (r)
* [[Kamp-Bornhofen]] (r)
* [[Lahnstein]] (r)
* [[Koblenz (Duitsland)|Koblenz]] (l/r)
* [[Andernach]] (l)
* [[Bonn]] (l/r)
* [[Köln]] (l/r)
* [[Düsseldarp]] (r) - [[Neuss]] (l)
* [[Krefeld]] (l)
* [[Duusburg]] (r) - [[Moers]] (l)
* [[Wesel (stad)|Wesel]] (r)
* [[Xanten]] (l)
* [[Emmerik]] (r)
Wat kilometers ten westen van [[Emmerik]]geet den Rijn Duutsland uut en streumt dizzen Nederlaand binnen.

=== Lengs den [[Nederrijn]], [[Lek (rivier)|Lek]], [[Nieuwe Maas]] of [[Ni-jen Woaterweg]]===
* [[Huussen]] (l)
* [[Arnem]] (r/l)
* [[Woageningen (Nederland)|Wageningen]] (r)
* [[Rhenen]] (r)
* [[Wiek bi-j Duurstede]] (r)
* [[Culemborg]] (l)
* [[Vianen (Utrecht)|Vianen]] (l)
* [[Schoonhoven]] (r)
* [[Rotterdam]] (r/l)
* [[Schiedam]] (r)
* [[Vlaardingen]] (r)
* [[Maassluus]] (r)
* [[Hook van Hollaand]] (r)

=== Lengs den [[Waal (rivier)|Waal]], [[Boven Merwede]] of [[Olde Maas]] ===
* [[Nimwaege]] (l/r)
* [[Tiel]] (r)
* [[Zaltbommel]] (l)
* [[Gorinchem]] (r)
* [[Woudrichem]] (l)
* [[Dordrecht]] (Ligt an den [[Olden Maas]]; in feite ene van de zi-jtekke van den Waal.)
* [[Zwiendrecht]] (l)

=== Lengs den [[Iessel]] ===
* [[Doezebarg]] (r)
* [[Bronkhorst (plaats)|Bronkhorst]] (r)
* [[Zutfent]] (r)
* [[Deventer]] (r)
* [[Zwolle]] (r)
* [[Kampen]] (l)
* [[Iesselmuden]] (r)

=== Lengs den [[Krommen Rijn]] en [[Olden Rijn (Harmelen-Noordzee)|Olde Rijn]] ===
* [[Wiek bi-j Duurstede]] (l)
* [[Cothen]] (l/r)
* [[Warkhoven]] (l)
* [[Odiek]] (l)
* [[Bunnik]] (l)
* [[Utrecht (stad)|Utrecht]] (l/r)
* [[De Meern]] (l/r)
* [[Harmelen]] (l/r)
* [[Woerden]] (l/r)
* [[Ni-jerbrugge|Ni-jerbrugge an den Rijn]] (l/r)
* [[Bodegraven]] (l/r)
* [[Zwammerdam]] (l/r)
* [[Alphen aan den Rijn]] (l/r)
* [[Koldenkarke an den Rijn]] (r)
* [[Hazerswolde-Rijndijk]] (l)
* [[Zeuterwolde-Rijndijk]] (l)
* [[Leiden]] (l-r)
* [[Valkenburg (Zuid-Holland)|Valkenburg]] (l)
* [[Rijnsburg]] (r)
* [[Katwiek]] (l-r)

=== Nederlaandse grenze ===
Ne belangrieken plaetsname in verband mit den Rijn is veur Nederlaanders ok [[Lobith]]: bi-j dizzen plaetse zol den rivere Nederlaand binnenkommen. Vrögger lag Lobith inderdoad eurspronkelek an den Rijn, moar in den tied der eeuwn is lengs et stuksken rivere tussen [[Emmerik]] en [[Arnem]] verkorting noa verkorting ewest, zodat Lobith noe neet meer an den rivere ligt. 

Ne aander darpjen is juust gesplitst deur den lope van den Rijn van noe: [[Spiek (Rijnweerden)|Spiek]]. En vanof 1817 den rechteroover van et darp, soamen mit Lobith, van Duuts ([[Hertogdom Kleef|Kleefs]]) grondgebeed Nederlaands grondgebeed wierd, verlaat den Rijn bi-j Spyk (op den Duutsen linkeroover) Duutslaand, en kump den Rijn bi-j Spiek (op den Nederlaandse rechteroover) Nederlaand binnen.

Nog ne darpsken dat an den grenze 'n belangrieke plaetse innam: [[Tolkamer]]. Den name van et darp kump uut den tied dat doar skippers dre vrachtr vervoerden van Duutslaand noar Nederlaand tol mösten betalen, den zogenoamden Tol Kamer.

Lobith, Tolkamer en Spiek beheurd sinds 1985 tot de gemeente [[Rijnweerden]].

==Ofvoer==
===Inhold===

[[Ofbeelding:Ofvoerverdaeling rijn.jpg|thumb|Verdealing van den ofvoer oaver de Rijntaekke in Nederlaand, under normale umstendigheden]]

Oaver et joar gemiddeld bedreg den ofvoer van den Rijn rundumme 2200 m³/s ([[debiet]] bi-j [[Lobith]]). Den ofvoeren van 1926 en 1995 waren rundumme 13.000 m³/s. In zeer vergoande gevallen kan dit toonemmen tot ruum 16.000 m³/s (de kanse hierop wödt geschat op 1/1250 per joar). Op et keern van dergeleke ofvoeren is et onderhold van den [[dieken]] en den wieze van soamenstelling van [[uuterweerden]] bi-j wet of-estemd (Wet op den Woaterkering).

Oaver et algemean wödt den verdealing van den [[debiet|ofvoer]] oaver de verskillende Rijntekke, den [[Waal (rivier)|Waal]], den [[Nederrijn]] en den [[Iessel]], deur [[Riekswoaterstoat]] eregeld. Veural den waoterdeepten op de Waal bunt van deurslaggeavend belang veur de skeepsvoarte, dus bi-j leage ofvoeren kriegt dee veurrang.

Under normale umstandigheden wödt den ofvoer as volgt verdeald:
* 2/3 - Waal
* 1/3 - Pannerdensch kanoal (noar ht splitsingspunt Nederrijn/Iessel)
** 2/3 - Nederrijn/Lek (2/9 van totaal)
** 1/3 - IJssel (1/9 van totaal)

===Veiligheid===
De Nederlaandse riveredieken möt waaterstaanden kunnen weerstoan dee hooguut eenmoal in de 1.250 joar kunt bestoan. Veur zeedieken besteet ne veiligheidsheugte eenmoal in de 10.000 joar. Tiedens den [[heugwoater]]s van [[1995]] mösten echter uut grootn gebeeden in den [[Betuwe]] en aandere riverepolders in [[Gelderlaand]]  rundumme 200.000 mensen wöden geëvacueerd umdat den diek under aandere bi-j et darp [[Ochten]] et dreigden te begeaven. Et [[debiet]] bedroog toon 13.000 m³/s.

Deur de [[klimaatveraandering]] verwacht et KNMI echter dat de joarleksen neerslag in et streumgebeed van den Rijn zol toonemmen. Doarnoast besteet in dat gebeed ne grootsen verstedeleking, woardeur de neerslag dee doar vült, sneller tot ofstreuming zol kommen. Rirkswoaterstoat verwocht doarumme dat den eenmoal-in-et-1250-joar ofvoer in et joar 2050 rundumme 18.000 m³/s zol wean.

Tussen noe en 2015 neemt den overheid maatregelen om de kanse op oaverstreumingen neet groter te loaten wödden, ondanks den verwochte klimaatveraandering. End 2006 wierd den [[Planologische kernbeslissing|PKB]]-fase kloar emaakt en [[gemeente]]n, proveensies en [[woaterschop]]pen goat anvangen mit den uutwarking van de plannen. De moatregelen bunt bedoold as investering in den veiligheid en den leavenskracht van et riverengebeed. Et untwarp [[Ruumte veur den Rivere]] is in et leaven eroopen om te zorgen dat doar meer woater deur den Rijn kan wegstreumen (minder kaans op oaverstreumingen) en dit ok op ne ecologische, duurzame wieze te doon. 

Plannen veur et inrichten van grootn oaverlöpgebeeden bunt zowal in Nederlaand as in Duutsland veurlopig neet hoalbear blekken.

===Leagterecord===
Den woaterstaand van den Rijn bi-j Tolkamer bereikten op [[21 september]] [[2003]] een leagterecord van 7,06 m boaven [[Normaal Amsterdams Peil|NAP]]. Et letsten leagterecord kump uut [[17 augustus]] 2003 toon den Rijn ne staand bereikten van 7,16 m boaven NAP. End september 2003 wierd den staand nog leager en schommelden dizzen rundumme 6,90 meter boaven NAP, den leagsten staand ooit gemeten. 

Dizzen leagste woaterstaand in vergelieking miy NAP betekent nret dat nog nooit eerder zo weinig woater deur den Rijn hef estreumd. Dat toch ne record is bereikt kump deur den boademligging van den Rijn. De rivereboadem bi-j Lobith daalt deur [[erosie]] rundumme twee centimeter pin et joar en sniedt doarmet as et woare in in et laandskap. Deurdat den boadem daalt, daalt et wpaterpeil vanzelf met. Ok bi-j dizzen leage woaterstaand van net wat meer dan 7,00 m boaven NAP vuurt den Rijn nog ruum 800 m³/s of. Tiedens et leagwoater in september 1991 was den ofvoer vergeliekboar, moar bedroog den woaterstaand in vergelieking mit NAP nog 7,16 m. Dat was toon ne record.

Wat voardeepte veur de skeepn is et verskil tussen den gemeten woaterstaand en den boademlegging van den rivere van belang. Deurdat beiden deur de boademdaling in ongeveer dezelfde mate worden beïnvloed heeft bodemdaling weinig effect op de vaardiepte. Er werd daarom in 2003 wel een laagterecord in de waterstand, maar geen laagterecord in vaardiepte bereikt.

== Waterkwaliteit ==
[[Ofbeelding:Rivieren 4.46933E 51.88083N.jpg|thumb|Den munding van den Rijn]]


Midden joaren zastig was et woater in den Rijn stark vervoeld. Er wierd veul ongezuuverd ofvalwoater in eloosd deur de völle huusholdens en bedrieve lengs den rivere. Den vervoeling was zo stark dat nagenög al et leaven uut den Rijn vort was. De woaterkwaliteit van den Rijn kreggen den andocht van milieugrüperingen, media en overheden. Veur Nederlaand was den woaterkwaliteit ok van unmiddelek belang umdat doar woater uut den Rijn wierd in enommen om doar drinkwoater van te maakn. De vervoeling deur streumopwearts eleagen gebeeden vormden doarbi-j ne grootn vroagstuk. 

Doar kwamen steeds strengere reagels en et woater wierd steeds meer ezuuverd veur et oavertollige waoter wödden of-evleujd. Ok wierd er een internationaal oaverleg in et leaven eroopen deur den laanden dee in et streumgebeed van den Rijn lagen: Nederlaand, Duitslaand, Fraankriek en Zwitserlaand. Hier wödden ofspraken emaakt um den woaterkwaliteit te better te kriegen. 

Ne spronge veurweerts wierd emaakt noa ne ongeluk bi-j et [[Scheikunde|chemiebedrief]] [[Sandoz]] in Bazel in [[1986]]. Bi-j dit ongeluk streumden grootn bulten giftige chemicaliën den Rijn in. Deur de grootn aandacht die dit kreg in de media, wierden bedrieven en overheden an-espoord um den anpak van den vervoelingen en den veiligheid te verbeateren. Ene van de hardnekkigste problemen waren den lozingen van zalt deur den kalimienen in Fraankriek. Zalt is meujlek uut et woater te zuuveren en vormden een vroagstuk veur den inname van drinkwoater in Nederlaand. Anno 2004 bunt ok dizzen lozingen beheurlek trög ebracht dat den kwaliteit van et Rijnwoater zo verbaeterd dat doar plannen emaakt bunt om de zalm weer uut te zetten in den Rijn. Noe kreg [[thermische verontreiniging]] deur koolwoater meer andacht

== Natuur lengs den Rijn ==
Op de groonden lengs den Rijn komt verskillende wilde plantensoorten veur dee in Nederlaand kanmarkend wödden evonden veur dit gebeed. Veul kump uut Midden- en Zuud-Europa en bunt noar alle woarschijnlekheid deur et Rijnwater an-evoerd. Boavendeen bunt de zaandgroonden dee deur den Rijn bunt of-ezet in verholding [[kalk]]riek, wat ok gunstig is veur veul soorten. dizzen soorten wödden binnen den Nederlaandse [[floristiek]] geneumd mit streumdalsoorten.

===Status van natuurmonument===
Deur den Duutse deelstaat [[Noord-Rijnlaand-Westfalen]] is veur den Rijn et moatshoppelek anzeen van [[Natuurmonument]] anevroagd. Et ontwarp [[Geldersen poorte]], ne soamenwarking tussen Nederlaand en Duutslaand, is ne skoolveurbeeld van [[natuurontwikkeling]]. De belangenteggenstellingen bunt echter groote, umdat ne hoogeren waardering veur den natuur kan leiden tot meugeleke anpassingen m.b.t. skeepvaort en woaterbeheer.

==[[Nedersaksisch]]==
*[[Achterhooks]]: ''Rijn'', ''Rien''
*[[Grunnegs]]: ''Rhain''
*[[Stellingwarfs]]: ''Rijn''
*[[Veluws]]: ''Rijn'', ''Rien''

==Uutgoande verwiezingen==
*''Het tekstdele oaver et leagterecord of ne eerderen versie doarvan kump van den webstee van et Nederlaands [[Ministerie van Verkeer en Waterstaat]], [http://www.minvenw.nl http://www.minvenw.nl].''
* [http://www.nederlandleeftmetwater.nl Nederlaand leaft mit woater]
*''Infomasie oaver den toponomie, geografie en geologie van den Rijn en heur delta in Nederlaand is under aandere ontleend an [http://www.geo.uu.nl/fg/palaeogeography Rhine-Meuse delta studies (voorjaar 2007)] van Universiteit Utrecht, en doarop an-ehoalden uutgaavn.

==Bronvermelding==
{{Bron|
* Auteur Roth, D., J. Warner, M. Winnubst, 2006. ''[http://www2.alterra.wur.nl/webdocs/internet/corporate/prodpubl/boekjesbrochures/Noodverband_tegen_hoog_water.pdf Een noodverband tegen hoog water. Waterkennis, beleid en politiek rond noodoverloopgebieden]''. Wageningen Universiteit en Researchcentrum, 158 pp. (ISBN-10: 90-810736-1-3; ISBN-13: 978-90-810736-1-5)
* [[Waldo Heliodoor Zagwijn|Zagwijn, W.H.]] & Doppert, J.W.Chr., 1978. ''Upper Cenozoic of the Southern North Sea Basin: Palaeoclimatic and palaeogeographic evolution.'' Geologie en Mijnbouw, 57: 577-588.
* Auteur Zagwijn, W.H. & H. Hager, 1987. ''Correlations of continental and marine Neogene deposits in the south-eastern Netherlands and the Lower-Rhine District''. Mededelingen van de Werkgroep voor Tertiaire en Kwartaire Geologie, 24: 59-78.
}}

[[Kattegerie:Achterhooks_artikel]]
[[Kattegerie:Revier ien Duutslaand]]
[[Kattegerie:Revier in Nederlaand]]

[[af:Ryn]]
[[als:Rhein]]
[[am:ራይን ወንዝ]]
[[an:Río Rin]]
[[ang:Rīn]]
[[ar:راين]]
[[az:Reyn]]
[[bar:Rhein]]
[[bat-smg:Reins]]
[[be:Рака Рэйн]]
[[be-x-old:Райн (рака)]]
[[bg:Рейн]]
[[bn:রাইন নদী]]
[[br:Roen]]
[[bs:Rajna]]
[[ca:Rin]]
[[ceb:Rin]]
[[co:Renu]]
[[cs:Rýn]]
[[cv:Рейн (юханшыв)]]
[[cy:Afon Rhein]]
[[da:Rhinen]]
[[de:Rhein]]
[[el:Ρήνος]]
[[en:Rhine]]
[[eo:Rejno]]
[[es:Rin]]
[[et:Rein]]
[[eu:Rhin]]
[[fa:رود راین]]
[[fi:Rein]]
[[fr:Rhin]]
[[fy:Ryn]]
[[gl:Río Rhin]]
[[he:ריין]]
[[hif:Rhine Naddi]]
[[hr:Rajna]]
[[hsb:Ryn]]
[[hu:Rajna]]
[[id:Rhein]]
[[ie:Rhein]]
[[is:Rín (fljót)]]
[[it:Reno]]
[[ja:ライン川]]
[[ka:რაინი]]
[[ko:라인 강]]
[[ksh:Rhing]]
[[la:Rhenus]]
[[lb:Rhäin]]
[[lmo:Renu]]
[[lt:Reinas]]
[[lv:Reina]]
[[mk:Рајна]]
[[ml:റൈന്‍ നദി]]
[[mr:र्‍हाइन नदी]]
[[ms:Sungai Rhine]]
[[nds:Rhien]]
[[nl:Rijn]]
[[nn:Rhinen]]
[[no:Rhinen]]
[[oc:Ren]]
[[pl:Ren]]
[[pms:Ren]]
[[pt:Rio Reno]]
[[qu:Rhein]]
[[rm:Rain]]
[[ro:Rin]]
[[ru:Рейн]]
[[simple:Rhine River]]
[[sk:Rýn]]
[[sl:Ren]]
[[sq:Rhein]]
[[sr:Рајна]]
[[stq:Rhien]]
[[sv:Rhen]]
[[sw:Rhine]]
[[ta:ரைன் ஆறு]]
[[th:แม่น้ำไรน์]]
[[tl:Ilog Rin]]
[[tr:Ren Nehri]]
[[uk:Рейн]]
[[ur:دریائے رائن]]
[[vi:Rhine]]
[[war:Salog Rhine]]
[[yi:ריין (טייך)]]
[[zh:莱茵河]]
[[zh-min-nan:Rhein Hô]]
