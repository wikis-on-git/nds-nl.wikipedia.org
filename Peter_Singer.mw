'''Peter Albert David Singer''' (6 juli 1946) is 'n Australische filosoof. Hi'j is hoogleraar bio-ethiek an Princeton-universiteite en Laureate Professor an 't ''Centre for Applied Philosophy and Public Ethics''.

Singer is specialiseerd in toe-epaste ethiek. Hi'j benaodert ethische kwesties vanuut 'n invalshoeke van veurkeurs-utilitarisme en atheïsme. In 1996 kwamen e onsuccesvol uut bi'j de senaatsverkiezings veur de gruune parti'je ''Australian Greens'' in Australië. In 2004 werd e verkeuzen töt humanist van 't jaor deur de ''Council of Australian Humanist Societies'', een Australische humanistische organisatie.

Buuten academische kringen daankt Singer zien bekendheid an zien boek ''Animal Liberation'' (dierenbevri'jding), dat wördt beschowd as 'n toetsstiene veur 't dierenrechtenactivisme. Nie alle dierenrechtenactivisten deelt dizze miening echter, en Singer zölf hef ok ezegd dat de media 't statuut van dit wark overschat. Dit wark en zien miening over aandere kwesties in de bio-ethiek trekt regelmaotig veul andacht, maar ok 'n zekere maote van controverse.

==''Animal Liberation''==
Singers boek ''Animal Liberation'' (1975) wördt beschowd as iene van de toonangevende warken op 't gebied van dierenrechten, en hef invloed ehad op völle dierenrechtenactivisten. 't Centraole argement van 't boek vertrekt van 't klassieke utilistische ideeje dat '' 't grootste geluk veur 't grootste antal'' de ienigste maotstaf is veur goed of ethisch haandelen, dat Singer dan wil uutbreiden naor aandere dieren naos de meense. Volgens Singer is d'r gien gegroonde reden werumme wi'j dizze maotstaf nie op aandere dieren kunt of mut toepassen. Hi'j gebrök in dit verbaand de tarm speciesisme (wölke hi'j overnemp van Richard Ryder), umme de praktiek te beschrieven van 't veurtrekken van leden van de egen soort (species) boven de aandere diersoorten.

{{Dialekt|sdz}}
[[Kategorie:filosofie]]

[[nl:Peter Singer]]
[[ca:Peter Singer]]
[[cs:Peter Singer]]
[[da:Peter Singer]]
[[de:Peter Singer]]
[[en:Peter Singer]]
[[es:Peter Singer]]
[[et:Peter Singer]]
[[fa:پیتر سینگر]]
[[fi:Peter Singer]]
[[fr:Peter Singer]]
[[he:פיטר סינגר]]
[[hr:Peter Singer]]
[[is:Peter Singer]]
[[it:Peter Singer]]
[[ja:ピーター・シンガー]]
[[ko:피터 싱어]]
[[la:Petrus Singer]]
[[lb:Peter Singer]]
[[lt:Peter Singer]]
[[lv:Pīters Singers]]
[[no:Peter Singer]]
[[pl:Peter Singer]]
[[pt:Peter Singer]]
[[ro:Peter Singer]]
[[ru:Сингер, Питер]]
[[sh:Peter Singer]]
[[sk:Peter Singer]]
[[sr:Питер Сингер]]
[[sv:Peter Singer]]
[[tr:Peter Singer]]
[[zh:彼得·辛格]]
