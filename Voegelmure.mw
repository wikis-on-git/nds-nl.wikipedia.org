[[Ofbeelding:Chickweed (aka).jpg|thumb|250px|Voegelmure]]
'''Voegelmure''' ([[Latien]]: ''Stellaria media'') is een lege eenjaorige [[plaante]], dee in alle seizoenen in bleui te vienen is, zolange der gien langere vorsperiode is. De plaante is vake wiedvertak, mar hef mar één wortelstelsel. De stengels bin greun of rood. De blaojen bin greun, eierrond mit een spitse bovenkaante, en vake esteeld. De bloemknoppe is stark behaord.

==Vortplaanting en verspreiding==
De vuuf [[bloeme|kroonblaojen]] bin wit en iezig diep in-esnejen, waordeur 't liek of der tien kroonblaojen bin. De [[bloeme|kelkblaojen]] bin even groot, de [[meeldraod|helmknoppen]] bin paors en op 't bovenstandige [[vruch]]beginsel staon dree stielen.

==Ekelogische betekenisse==
De plaante gelt as een typische [[onkruud|ruutsoorte]]. Grondbewarking is neudig um 't [[biotoop]] van disse plaante in stand te houwen. Disse plaante vormp vrie vlogge zaojen en is vake één van de eerste dee kiemt nao een schoffelbeurte. Deurdat e oek 's [[wienter]]s greuit, bescharmp de voegelmure mit heur blaojen de anvankelijk losse grond waordeur e neet helemaole dichteslaot.

==Gebruuk==
Voegelmure is in trek bie [[voegels]]. Veural volièrehouwers gebruken disse plaante um der voegels van greunvoer te veurzien.

==Nedersaksisch==
*[[Tweants]]: ''mier{{small()|e}}''
*[[West-Veluws]]: 
**''voegelmuur'', ''voegelmure''
**''moere'' ([[Elburg]])
**''muurt'' ([[Garder]])

[[Kategorie:West-Veluws artikel]]
[[Kategorie:Plaante]]
