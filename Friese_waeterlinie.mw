[[Ofbeelding:Op de Zwartendijksterschans.JPG|thumb|200px|Zwattendiekster schaans]]
De '''Friese waeterlinie''', ok wel ''Tsjonger-Lendelinie'', is een riege van 16e en 17e ieuwse verdedigingswarken van schaansen en waeters in de [[Stellingwarf|Stellingwarven]], noordelik van De Kuunder in et vroegere [[Schoterlaand]], en op de linie Makkinge-Bakevene. 

Et gebied langes de schaansen, stuwen en dammen wodde tiedens de [[Tachtigjaorige Oorlog]] tegen de Spanjaorden en in et [[Rampjaor]] tegen [[Bernhard von Galen]] en Fraanse hulptroepen onder waeter zet.

== Schaansen ==
[[Ofbeelding:Schansfrieschepalen.jpg|thumb|200px|Schaans Frieschepaolen]]
[[Ofbeelding:Zwattendiekster schaans.jpg|thumb|200px|Zwattendiekster schaans]]
;Waeterschaansen
*Kuunder schaans
*Sliekenborg schaans

;Laekdaelschaansen
*Bekhofschaans
*Blessebrogge schaans
*Schooterschaans
*Tolbrogge schaans

;Hoogvene schaansen
*Makkinge schaans
*Breebarg schaans
*Zwattendiekster schaans
*Schaans Frieschepaolen

;Reduitstelling
*Baansterschaans

Bi'j Bakeven was vrogger een oefenschaans, de zogenuumde Sterrenschaans. Disse oefenschaans komt niet uut de Spaonse tied, mar uut de 18e/19e ieuw. 

=== Verloop ===
De Friese waeterlinie begon an de [[Zuderzee]] en volgde de [[Lende]] tot [[De Blesse]]brogge, daorweg gong de linie naor et reviertien [[Kuunder (revier)|De Kuunder]] en de Schoterbrogge, dan over Et Vene en Terbaand naor Gediek en zo via Donkerbroek en Bakkevene naor Frieschepaolen. In et oosten gong de linie over in de Grunninger waeterlinie naor Delfziel. 

== Geschiedenis ==
[[Ofbeelding:Kaart van de schans van Kuinre (Kuynder-schans).jpg|thumb|200px|Kuunder schaans]]
=== Spaanse anval ===
In et jaor 1580 het Frieslaand him ansleuten bi'j de Opstand tegen Spanje. In disse tied bin de schaansen bouwd. In 1982 verschenen de Spanjaarden in de Stellingwarven, die vanuut de Sliekenborgschaans et gebied plonderden. In 1985 won et leger van de Republiek uuteindelik de stried van de Spanjaarden die heur in de Sliekenborgschaans verschuulden.

=== Bommen Berend ===
In et [[Rampjoar]] 1672 bin de schaansen saemenvoegd en wat uutbreid wodden om et leger van [[Bernhard van Galen|Bommen Berend]], de bisschop van Münster mit zien leger, tegen te holden. In disse stried speulde de Bekhofschaans een belangrieke rol. In juni 1672 wodde de Kuunder Schaans deur et leger van Bommen Berend veroverd, mar naodat ze zonder sukses de rest van de linie perbeerden te veroveren was Bommen Berend an et einde van 1672 weer vot. In 1673 wodden verschillende schaansen versterkt en in de Lende wodde een daam anlegd. Op 24 augustus 1673 zette de bisschop van Münster een anval in waorbi'j hi'j mit zien leger achter de linie komen kon. Bi'j de Blessebrogge schaans wodde daorbi'j slim vochten. Toen op 29 augustus een zwaore noord-wester storm opzette, trokken de troepen van de bisschop heur weeromme naor Steenwiek. In de Lende was et hoog waeter waordeur vule soldaten van de bisschop storven. In oktober 1673 verlieten ze Steenwiek, en d'r kwam een vredesoverienkomst tussen de striedende partijen.

== Toekomst ==
[[Ofbeelding:Lindevallei nabij De Blesse.JPG|thumb|200px|Lendevallei bi'j De Blesse]]
In de fieftiger jaoren van de 20e ieuw is de Zwattendiekster schaans restaureerd. De kontoeren van de Bekhof schaans bin in 2007 weer zichtber maekt. Verschillende partijen willen de Friese waeterlinie weer zichtber maeken in et laandschop. Daorveur bin ok al ideeën prissenteerd (kiek bi'j de verwiezings).

== Boekies ==
*Meindert Schroor, ''De Friese Waterlinie - Toneel des oorlogs rond Lende en Kuunder'', 2008, ISBN 978-90-646-6142-6

== Verwiezings ==
*[http://www.provincie.drenthe.nl/publish/pages/52454/waarnemingsstudie_feno_versie_feb_2011.pdf?handheld=true Waarnemingsstudie - Herontdekking van de Friese waeterlinie]
*[http://www.landschapsbeheerfriesland.nl/ Website landschapsbeheerfriesland.nl]
*[http://www.provincie.drenthe.nl/landelijkgebied/diverse-onderdelen/losse-pagina%27s/item_55550/?handheld=true Zwartendijksterschans, Een onderdeel van een Friese waterlinie] 
*[http://www.oplemenvoeten.nl/content/wandelen/nederland/wandelen-nederland-stellingwarf.html Verhaeltien over de waeterlinie]
*[http://www.noorderbreedte.nl/pdf/96507.pdf Zwattendiekster schaans (PDF)]

{{DEFAULTSORT:Friese Waeterlinie}}
[[Kategorie:Stellingwarfs artikel]]
[[Kategorie:Stellingwarven]]
[[Kategorie:Fort]]
[[Kategorie:Geschiedenis]]
