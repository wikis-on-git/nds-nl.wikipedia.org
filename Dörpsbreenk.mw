[[Ofbeelding:Overzicht, dorpsplein ook wel dorpsbrink - Orvelte - 20420088 - RCE.jpg|250px|thumb|right|Dörpsbreenk van [[Orvelte]] woaroawer steann lean bint.]]
[[Ofbeelding:StAnth Brink2.JPG|250px|thumb|right|''De Brink'' in [[Sint-Anthonis]].]]
n '''Breenk''' is n los stök laand in n [[dorp]] öp de zaandgreunde van [[Neerlaand]] en doarboetn. Noe-an-n-dag bint völle breenke öm-vörmd tot pliene in n dorp, det mangs besteet oet gras en beume.

==Öntwikkelige==
n Breenk is van eurspröng de broeksploatse van boern woar t vea verzammeld wörn, öm van doar as kudde noar de gemeanskoplike weaiegreunde te goan. n Breenk lea dan ok aajt an n raand van t dorp (vergeliek t me't [[Engels|Engelse]] ''brink'' = raand). D'r bint zoowa gemeanskoplike breenke as breenke dee alleannig biej eane boerderiej hörn. In n nieje tied wörn d'r mear hoeze baawd reund n breenk woardeur de breenke steads manger in de dörpe lea. Öp völle breenke leg d'r teagnweurdig stean in ploatse van gras en wör n breenk mangs as dörpsplien met vea- en geudrenmärkte broekt. 

Dörpe met nen breenk wört ok wa breenkdörpe nöamd.

==Regionoale nöame==
Regionoal hef t fenomeen van n breenk verskilnde nöame. n Term ''breenk'' zölf wör broekt in [[Dreante]], [[Oaweriessel]], [[Gelderlaand|Gellerlaand]] en [[Noord-Hollaand]], tarwiel in [[Noord-Braobant|Noord-Broabant]] zee earder ''plaetse'' öf ''heuvel'' zegt.

==Mythevörmige==
In t reseante verleadn deankn zee det mangn nen breenk in de vreuge Mirrejoarhönnerdn an-legd was. Doarömme kriegn zee ok wa n noam ''Frankiesn Dreahook'', nöamd noar t völk det toon deile van Zuud-Neerland bevölkn. Veura arkeologies önnerzook hef oetweasn det völle breenke nich older bint as de loate Mirrejoarhönnerdn öf zölfs n niejn tied. In t val van de Frankiese Dreahook is dös historiese mythevörmige te veendn. In de vreuge Mirrejoarhönnerdn lean de pläkke met öare boernbroekploatsn ok öp ne oare lokoasie in t laandskop.

==Zee ok==
[[Ofbeelding:Panorama Dwingeloo Brink 20070721.jpg|750px|thumb|Dörpsbreenk van [[Dwingel]] met n meziekkoopel en de olde [[dobbe]] "de Riete".]]
*[[Meent]]

[[Kategorie: Tweants artikel]]
[[Kategorie: Eerdwetenschoppen]]
[[Kategorie:Geografie]]
