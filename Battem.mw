'''Battem''' ([[Nederlaans|Nederlaands]]: ''Bathmen'') is n döarpken in de gemeente [[Deaventer|Deawnter]], in [[Sallaand]]. In [[2004]] har t 5328 inwonners.

Bie de vrogere zelfstaandige gemeente Battem heurdn ook de döarpe en [[noaberskop]]n [[Aapnhuuzn]], [[Dorterhook]], [[Loo (Deaventer)|Loo]], [[Pieriksmars]] en [[Zuudloo]].

==Geskiedenisse==
Töt an de [[Gemeentelijke herindeling|gemeentelike herverdelige]] van [[2004]] steund Battem op zikzelf, woernoa t bie Deawnter bie an köm. Hier wör fleenk teegn protesteerd, umdet Battem n boernspul is en Deawnter stads. Ze woln op zikzelf bliewn, of aanders saamngoan met de [[Gelderlaand|Geelderse]] gemeente [[Lochem]]. Hierduur zol de proveensiegreanze veraandern. Ondaanks alle protestn köm Battem toch bie Deawnter.

Battem ligt tusken de [[Skipbekke]] in t zuudn, en de spoerliene [[Almelo]]-Deawnter in t noordn. Doarbie ligt t an de [[A1]]-autobane met ne eegne ofrit (Ofrit 25). Battem had n eegn stasjon, mear det wör dr in de vieftiger joarn achterhen edoan. De leste joarn zeent dr plann um dit wier vanniessen lös te doon.

==Vrieje tied==
Battem hef ne algemene sportverenige, woerbie verskeaidene sportn edoan köant wordn, zo as  [[voetbal]], [[haandbal]], [[zwemn]] en [[gemmestiek]]. Allene de voetbalofdelige hef al mear as 350 leedn.

Töt an [[2008]] wör dr alle joarn n groot feest egeewn: de [[Battemse Bêkefeestn]], wat bie de [[manege]] eheuldn wörd. De leste joarn hebt doar verskeaidene bekeande en meender bekeande bands espöld, zo as [[De Dijk]], [[Golden Earring]], [[Uriah Heep]], [[Normaal]], [[The Sweet]], [[Jovink en de Voederbietels]] en [[Within Temptation]].

Battem is in de regio ook bekeand um diskotheek/restaurant/Feestzale Boode. De diskotheek is benaamd bekeand umdet'e ook op zöandagoawnd lös is.

==Oetgoande verbeendiges==
*[http://www.wilmakarels.nl/images/dorpskerk-bathmen.jpg Foto van de doarpskoarke]
*[http://www.bathmen.nl/?page=home Webstea oawer Battem]
{{commonscat|Bathmen}}

[[Kategorie:Tweants artikel]]
[[Kategorie:Plaatse in Oaveriessel]]
[[Kategorie:Vroggere gemiente in Oaveriessel]]
