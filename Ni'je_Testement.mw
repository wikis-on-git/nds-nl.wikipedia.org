Et '''Ni'je Testement''' is een verzaemeling religieuze geschriften beheurend tot et [[kristendom]]. Et vormt et twiede diel van et heilige boek van de kristenen, de [[Biebel]]. Hoewel precieze datering muuilik is wodt algemien anneumen dat de geschriften van et Ni'je Testement dateren uut de eerste en/of twiede ieuw nao [[Jezus Kristus|Kristus]]. De naeme is een vertaeling uut et [[Latien]] van ''Novum Testamentum'', wat een vertaeling is uut et [[Grieks]] van Η&nbsp;Καινη&nbsp;Διαθηκη, ''Hê&nbsp;Kainê&nbsp;Diathêkê'', etgene "Et Ni'je Verbond'' of "Et Ni'je Testement" betekent. De vrogge kristenen bruukten et oorspronkelik om heur relaosie mit [[God]] an te geven.

Et Ni'je Testement beschrieft daoden en woorden van [[Jezus Kristus|Jezus]] die neffens et kristendom en et Ni'je Testement de [[Messias]] en de stichter van et [[kristendom]] is. Veerder staon de vrogge geschiedenis van de eerste kristelike gemienschoppen en de leer en de prediking van de [[apostel]]en derin beschreven. Et Ni'je Testement vormt daormit de veurnaemste grond van et [[kristendom|kristelik geleuf]]. Binnen dat geleuf wodt behalve de Biebeltekst van het [[Oolde Testement]] ok die van et Ni'je Testement as ''et Woord van [[God]]'' beschouwd.

[[Category:Stellingwarfs artikel]]
[[Category:Kristendom]]
