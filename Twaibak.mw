[[Ofbeelding:Beschuitje.jpg|thumb|250px|Twaibak]]
'''Twaibak''' (ook: ''twijbak'') is n lichtverteerboare [[brood|stoedevervaanger]]. Twaibak wordt maisttied in rollen verkocht. n Rol bestaait binoa aaltied uut dartien twaibakken.

Twaibak komt aan zien noam, deurdat t twai moal bakken wordt, ain moal as plat silìndervörmeg stoedje ([[beschuitbol|twaibaksbol]], ook in dai vörm veur koop) ìn noa t deursnieden nog n moal. Tegenswoordeg wordt bie tieden, deur t verhollaandsen van t Grunnegs, t ook wel ''beschuut'' nuimd. Toalkundeg zain is t woord ''beschuut'' verwant aan t [[Fraans]]e ''biscuit'' en t Italjoanse ''biscotto,'' uut t Latain ''bis coctus,'' dat letterlek 'twai moal bakken' betaikent.

n Eukonomisch veurduil van twaibak is dat t bakken worden kin bie legere tìmpratuurn as stoede: n bakker kin doarom noa t bakken van stoede de restwaarmte van de oven bruken om twaibak te môken.

==Twaibak mit moesies==
[[Beschuit met muisjes|Twaibak mit moesies]] (sukerde [[anijs|anieszoadjes]]) is in Nederlaand al eeuwenlaank n gerecht dat bie de geboorte van n kind eten wordt. Al in de [[17e eeuw]] wuir kroambezuik trakteerd op twaibak mit moesies, rôze körrelchies as t kind n wichie was ìn widde körrelchies bie n jongkie. Loater wuiren de widde körrels vervangen deur blaauwe.

== Leegsaksisch ==
*[[Drèents]]:
**''beschuut''
**''beschute''
**''kaai<small>(</small>e<small>)</small>''
**''tweibak''
**''twiebak''
*[[Grunnegs]]: ''twijbak'', ''twaibak''
*[[Stellingwarfs]]: ''beschuut'', ''bak''
*[[Urkers]]: ''kweeuwk''
*[[Veluws]]: 
**''beschuut''
**''beskuut'' ([[Terwolde]], [[Attem]])
**''besjuut'' ([[Bunsjoten]], [[Niekark]])
**''bescheut'' ([[Doornspiek]])
**''beschut'' ([[Nunspeet]])
**''tweebak'' ([[Epe]], olderwets)

{{Dia|Schreven in t [[Veenkelonioals]] van t [[Knoal]]}}

[[Kattegerie:Grunnegs artikel]]
[[Kattegerie:Stoete]]

[[de:Zwieback]]
[[en:Zwieback]]
[[eo:Biskoto]]
[[ja:ラスク]]
[[nl:Beschuit]]
