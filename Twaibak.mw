[[Ofbeelding:Beschuitje.jpg|thumb|250px|een beschuit]]
'''Twaibak''' (ook: ''twijbak'') is n lichtverteerboare [[brood|stoedevervaanger]]. Twijbak wordt maisttied in rollen verkocht. n Rol bestaait binoa aaltied uut dartien twijbakken.

Twaibak komt aan zien noam, deurdat t twai moal bakken wordt, ain moal as plat silìndervörmeg stoedje ([[beschuitbol|twaibaksbol]], ook in dai vörm veur koop) en noa t deursnieden nog n moal. Tegenswoordeg wordt bie tieden, deur t verhollaandsen van t Grunnegs, t ook wel ''beschuut'' nuimd. Toalkundeg zain is t woord ''beschuut'' verwant aan t [[Fraans]]e ''biscuit'' en t Italjoanse ''biscotto,'' uut t Latain ''bis coctus,'' dat letterlek 'twij moal bakken' betaikent.

n Eukonomisch veurduil van twaibak is dat t bakken worden kin bie legere tìmpratuurn as stoede: n bakker kin doarom noa t bakken van stoede de restwaarmte van de oven bruken om twijbak te môken.

===Twaibak mit moesies===
[[Beschuit met muisjes|Twaibak mit moesies]] (sukerde [[anijs|anieszoadjes]]) is in Nederlaand al eeuwenlaank n gerecht dat bie de geboorte van n kind eten wordt. Al in de [[17e eeuw]] wuir kroambezuik trakteerd op twaibak mit moesies, rôze körrelchies as t kind n wichie was en widde körrelchies bie n jongkie. Loater wuiren de widde körrels vervangen deur blaauwe.

{{dia|Schreven in t [[Veenkelonioals]]}}
