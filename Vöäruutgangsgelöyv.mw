'''Veuruutgaanksgeleuf''' is de opvatting, gedachte of weans dat in de meanslike saamleving, de weerld, of de warklikheid 'n vergaank gaanks is wölke zollen uutbleuien naor 'n hogere tiedpark van volmaaktheid.
 
As deur 't subject 't (juuste) vri'je haandelen van de meanse as neudzaaklike veurweerde veur de realisatie van de veuruutgaank wödt beschouwd, dan sprek men ok wel van 'n maakbaarheidsgedachte. Aandere vörms van veuruutgaanksgeleuf bint egrond in 'n deterministiese weerldbeschouwing, waorbi'j de ontwikkeling as 'n zichzölf neudzaaklikerwies voltrekkend proses wödt edacht.
 
De meeste vörms van veuruutgaanksgeleuf ontstön tiedens [[de Verlichting]], waorin ofstaand wödden enummen van rilligieuze opvattings as zol de weerld 'n endig en onbeheersbaar geheel vörmen en waorin 't geleuf in 't verlössende vermeugen van de rede op de veurgrond traden. Veurbeelden van veuruutgaanksgeleuf bint te vinnen in 't Hegeliaanse idealisme en 't socialisme. Sommigen ziet ok verwaantschap met 't darwinisme.
 
In verschillende wetenschaplike disciplines is der teegnsworig starke kritiek op 't veuruutgaanksgeleuf. 't Idee wödt eziene as etnocentries waorbi'j de moderne samenlewing better zol ween das aandere of oldere vörms. Ok de teleologiese vermeende doelgerichtheid wödt bekritiseerd. Buten disse disciplines is 't echter nog 'n prominent anwezige opvatting.

{{Dialekt|sdz|[[Vechte|'t Vechtdal]]|ANS}}
[[Kategorie:Filosofie]]
[[Kategorie:Geleuf]]
