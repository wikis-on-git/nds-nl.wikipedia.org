'''Willem Tjebbe Oostenbrink''' ([[Gruupskerk]], [[1963]]) is n [[Grunnen (provìnzie)|Grunneger]] dichter en schriever ien t [[Grunnegs]] en [[Nederlaands]].

Oostenbrink is geboren op n boerderij ien t grinslaand tussen [[Visvliet]] en Gruupskerk. Hij woont ien [[Zuudhörn]] en warkt as projectleider veur gebiedsontwikkeleng.

Zien gedichten hebben stoan ien tiedschriften as ''[[Krödde (tiedschrift)|Krödde]]'', ''[[Toal en Taiken]]'', ''[[Roet (tiedschrift)|Roet]]'' en ''[[Ensafh]]'', asok ien verzoamelbundels en bloemlezengen. Met zien gedichten won hij priezen as de [[Freudenthalpries|Freudenthal Aanmoedegengspries veur nije Nedersaksische literatuur]] (2010) en de Duutse [[Borslapries]] (2014). Zien dichtbundel ''Opdreugde troanen'' wer nomineerd veur de [[Dagblad van het Noorden Streektaalpries]] (2013).

Regelmoatig is Oostenbrink op noordelijke literaire podia te vinden. Ook organiseert er workshops over creativiteit en conceptueel denken. Gedichten van hum bennen ien t laandschap verschenen: op t monumint 'de Fochtel' ([[Fochteloërveen]]) en op n plakette 'Over laand en licht' ([[Grodegast]]).

==Zulfstandige publikoaties==
* ''Opdreugde troanen'' (gedichten, Philip Elchers Grunnengen, 2013)
* ''Zolt en Stof'' (gedichten, Vliedorp, 2017)

==Wellen==
*[https://www.webloug.nl/willem-tjebbe-oostenbrink-2/ Webloug over Willem Tjebbe Oostenbrink]

[[Kategorie:Grunnegs_artikel|Oostenbrink, Willem Tjebbe]]
[[Kategorie:Schriever ien t Grunnegs|Oostenbrink, Willem Tjebbe]]
