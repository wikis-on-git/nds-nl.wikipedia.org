'''Willem Tjebbe Oostenbrink''' ([[Gruupskerk]], [[1963]]) is n [[Grunnen (provìnzie)|Grunneger]] dichter en schriever ien t [[Grunnegs]] en [[Nederlaands]].

Oostenbrink is geboren op n boerderij ien t grinslaand tussen [[Visvliet]] en Gruupskerk. Hij woont ien [[Zuudhörn]] en warkt as projectleider veur gebiedsontwikkeleng. Ien 2007, bie weeromkomst ien t [[Westerkertier]], begon er ien t Grunnegs te schrieven. Leven op t plattelaand vormt een inspiroatiebron, mit thema's as grond en grinslaand, laandschap en minselk streven, watst mit die mitdragst en watst achterloatst.

Zien gedichten hebben stoan ien tiedschriften as ''[[Krödde (tiedschrift)|Krödde]]'', ''[[Toal en Taiken]]'', ''[[Roet (tiedschrift)|Roet]]'', ''[[Diesel (tiedschrift)|Diesel]]'', ''[[Oeze Volk/Maandewark]]'', ''[[Noachs kat]]'' en ''[[Ensafh]]'', asok ien verzoamelbundels en bloemlezengen. Met zien gedichten won hij Nedersaksische priezen as de [[Freudenthalpries|Freudenthal Aanmoedegengspries veur nije Nedersaksische literatuur]] (2010), de [[Klaus-Groth-Pries]] (tweede ploats, 2011) en de [[Borsla-Pries]] (2014). Zien dichtbundel ''Opdreugde troanen'' wer nomineerd veur de [[Dagblad van het Noorden Streektaalpries]] (2013).

Regelmoatig is Oostenbrink op noordelijke literaire podia te vinden. Ook organiseert er workshops over creativiteit en conceptueel denken. Gedichten van hum bennen ien t laandschap verschenen: op t monumint 'de Fochtel' ([[Fochteloërveen]], omtoald ien t [[Stellingwarfs]]) en op n plakette 'Over laand en licht' ([[Grodegast]]).

Waark van Oostenbrink het stoan ien ''Wat mörn komt: Neie Grunneger gedichten en verhoalen'' (2011), ''Moest lezen: t Westerkertier verbeeld'' (2011), ''Dichters in de Prinsentuin'' (2011), ''Oetzicht'' (2012) en ''Gemeente Grijpskerk: n omzien verbreed'' (2012).

==Zulfstandige publikoaties==
* ''Opdreugde troanen'' (gedichten, Philip Elchers Grunnengen, 2013)
* ''Zolt en Stof'' (gedichten, Vliedorp, 2017)

==Wellen==
*[https://www.webloug.nl/willem-tjebbe-oostenbrink-2/ Webloug over Willem Tjebbe Oostenbrink]
*Nijkeuter, Henk (2016), ''Waor roet en blommen wortel schiet in 't veld: Geschiedenis van de Drentse literatuur 1945-2015'', Beilen: Het Drentse Boek (blz. 243-4)

[[Kategorie:Grunnegs_artikel|Oostenbrink, Willem Tjebbe]]
[[Kategorie:Schriever ien t Grunnegs|Oostenbrink, Willem Tjebbe]]
