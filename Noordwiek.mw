{{Gemeante
| naam = Noordwiek
| bestaandsnaam vlagge = Noordwijk vlag.gif
| bestaandsnaam woapn =
| lokatie = LocatieNoordwijk
| proveensie = [[Ofbeelding:Flag Zuid-Holland.svg|20px|border|Zuud-Hollaand]] [[Zuud-Hollaand]]
| heufdplaats = '''Leerdam'''
| öppervlakte =51,53
| öppervlakte laand = 35,41
| öppervlakte water = 16,12
| inwonners = 24.717
| doatum inwonners = 1 juli 2006
| dichtheid = 698
| breedtegroad = 52/15/0/N
| lengtegroad =  4/26/0/E
| verkeersoader = [[N206]]
| netnummer = 071
| postkode =  2200-2204
| webstie = [http://www.noordwijk.nl/ www.noordwijk.nl]
}}
'''Noordwiek''' ([[Nederlaands]]: ''Noordwijk''; vrögger ok: ''Northgo'', ''Norwige'', ''Nortic'', ''Northge'' en ''Northeke'')  is n [[darp]] en [[gemiente (bestuur)|gemeente]] in de Nederlandse previnsie [[Zuud-Hollaand]] en hef ne oppervlakte van 51,53&nbsp;km² (woarvan 16,12&nbsp;km² water).
De gemeente besteet uut twee kernen, dee-t uut mekare ligt deur nen greunstrook. Noordwiek an Zee, vanolds n vissersdarp, is teggenwoordig ne [[badplaatse]] mit nen längen kuststrook. Noordwiek-Binnen stroalt op schoarse plekskes in de olde karn nog den röst uut van vrögger eeuwn. In 1992 is de olde darpskarn an-ewezzen as [[bescharmd darpsgezicht]] op groand van de [[monumentenzorg|Monumentenwet]]. 
Noast dizze twee kernen is doar nog et Längeveld, ne noaberschop noordelek van et zeedarp. Dizze kernen bunt altied los van mekare ewest weagens verskil in geleuf, taal, beropen en ofstaand. Teggenwoordig is den greunstrook et enege dat beide delen van et darp uut mekare höld.

== Noordwiek an Zee ==
Noordwiek an Zee wodden esticht toon rundumme [[1200]] de eerste vissersleu zich in de [[duun|dune]] van Noordwiek vestigden. Tot beginne [[19e eeuw|19de eeuwe]] is de [[visseri-je]] de belangriekste bronne van inkumste ebleaven. Et volk doar an Noordwiek an Zee sprök (vanolds) [[Noordwieks]], n gans eurspronkelek Hollaands dialekt dat stark herinnert an under aandere et [[Katwieks]] en et [[Skevenings]].

=== Noordwiek-Binnen ===
Noordwiek-Binnen wodden in vröggere tieden veural kenmerkt deur et wark in den [[bloombolnteelt]]. Et groandgebeed van Noordwiek besteet nog altied veur n groot deel uut [[geistgroand]]en. Samen mit umrengende gemeenten wödt hierdeur de Bollenstreake evörmd.

== Geskiednis ==
=== Eerste bewonning ===
De eerste spoorn van bewonning van Noordwiek komt uut rundumme [[20e eeuw v. Chr.|2000 joar veur Christus]]. Noordwiek an Zee kenden zien eerste echte bewonners umstreaks [[1200]]. Dit waarn vermeudelijk vissersleu. Op [[1 april]] (!) [[1398]] verleenden graaf [[Albrecht van Beieren]] op verzeuk van wat bewonners an Noordwiek [[stadsrechten]], moar op [[12 meert]] [[1399]] trok hi-j de verleaning wier in mit as reden dat de anvroagers neet erechtegd woaren tot dit verzeuk. Et gevolg hiervan was dat der nooit [[stadsmure]]n en [[stadspoorte]]n ebouwd bunt. Noordwiek beheeld wal zienen stoatus van ambachtsheerlekheid.<ref>[http://books.google.com/books?id=iztrDG1-Se8C&pg=PA95&dq=stadsrechten+noordwijk+1398&hl=nl&sig=eu2XdWcCsCIx1sGsHJlvjWKgFXY Meijer, A.H. (1992) ''Straatnamenboek van Noordwijk: Noordwijks historie vanuit de straatnaam'']</ref>

=== Sint Jeroen ===
In 847 kwam nen Schotsen Benedictiensen monnik, eneumd [[Jeroen van Noordwiek]], noar Noordwiek. Hi-j bouwden ne kapelle en deed missiewark. In [[856]] wodden hi-j gevängen enommen deur de [[Noormannen]] en emarteld. Op [[17 augustus]] [[856]] wodden hi-j untheufd. Noa zienen dood stichtten zie rundumme [[980]] ne Romaanse kapelle ter ere van him. Dizze kapelle wodden kort doarop n bedevoartsoord. 

=== Visseri-je ===
Noordwiek had in [[1474]] nen vloot van 38 skeape. Den vloot mit zogeneumde [[bomschuut|bomschuten]] vuur uut vanof et straand. Zie vingen mit name hering, kabeljauw, schellevis, weiting en skol. In [[1913]] vuur veur den lesten moal nen bomschuut uut. Ok Noordwiek-Binnen had belang van de visseri-je deur de zogeneumde [[Touwslager|lienbane]]. Mit de lienbane wodden touw emaakt.

=== Bi-jnamen ===
Der bunt nog völle Noordwiekers mit nen bi-jname. De bi-jnamen wödden vrögger arg veul bruukt um underscheid tussen verskillende leu te maakn of gewoon as skeldname. In Noordwiek is n uutgebreid book uut-egoaven, woarvan den tweeden en lesten drök nog verkriegboar is. 

=== Badplaatse ===
In 1866 wodden Noordwiek ne badplaatse. Umdat et zeewater medicinale warking scheen te hebben kwamen doar leu mit n koetsjen n dagjen noar et straand. Ok wöd in dizze tied den eersten poal van [[Huus ter Duun]] eslagen. 
Teggenwoordig is Noordwiek den nummer dree badplaatse van Nederlaand.

== Rifferenties ==
<references />

== Literatuur ==
* J. Kloos (1928). ''Noordwijk in den loop der eeuwen.'' Reprint: Noordwiek, Buijze Boek, 1986.
* Ton Meijer en Cees van der Niet. "Noordwijkse bijnamen". Eerdere titels: "Noordwijkers bij naam en toenaam"  en  " NOORDWIJKERS Van 'Aai Toek(ie) tot Dirk 'de Zoute' " : (2e druk, 2005)

== Uutgoande verwiezingen ==
* [http://www.noordwijk.nl/ Webstea gemeente Noordwiek]
* [http://www.noordwijk.info/ Informasiecentrum Noordwiek]
* [http://www.meertens.knaw.nl/books/winkler/noordwijkaanzee.html Veurbeelden van et Noordwiekse dialekt (Meertens Instituut)]

== Galleri-je ==
<gallery>
Ofbeelding:Noordwijk_mölle.jpg|Mölle
Ofbeelding:Noordwijk_veurstraote.jpg|Veurstraote
Ofbeelding:Noordwijk_karke2.jpg|Sint Jeroen
Ofbeelding:Noordwijk_karke.jpg|Karke
</gallery>

{{Zuud-Hollaand}}

[[Kategorie:Achterhooks artikel]]
[[Kategorie:Gemeente in Zuud-Hollaand]]
[[Kategorie:Plaotse in Zuud Hollaand]]
