[[Ofbeelding:Huize Nergena 1731.jpg|250px|thumb|'t Herehuus Nergena uut 1731]]
[[Ofbeelding:Nergena nieuwbouw 1954.jpg|250px|thumb|Nergena niejbouw uut 1954]]
'''Bennekum''' ([[Nederlaands|Nederlans]]: ''Bennekom'') is een woengebied in de gemeente [[Ede (gemeente)|Ede]] (previnsie [[Gelderlaand|Gelderland]]) mit 14.683 (1 jannewaori [[2004]]) inwoeners. Ze gungen der in 't begin vanuut dat de Ouwe kaark of Alexanderkaark uut 't midden van de [[14e eeuw]] stamde, mar in een onderzeuk dat pas uut-evoerd is wiest derop (deur de vonst van [[tufsteen|tufstenen]] fundementen) dat 't eerste gebouw werschienlijk al uut de [[12e eeuw]] stamt. Umstreeks 1290 kreeg disse kepel perochiaole zelfstandigheid.

Bennekum leit an de rand van 't Binnenveld, dat vrogger uut moeras bestung. Langes de weg die noen Dr. Dreeslaan heet stung 't kesteel Nergena dat al in [[1340]] in historische dokementen eneumd wort en dat haost zeker eigendom was van de [[Hertog van Gelre]]. 't Kesteel stung bie 't Rhenense [[vene (grondsoorte)|veen]] en was een belangriek verdejigingswaark tegen de gevechten mit de bisschop van [[Utrecht (previnsie)|Utrecht]] en is uuteindelijk verrineweerd. De heerdplaot uut dit kesteel is nog anwezig in 't Bennekumse museum. Laoter is op disse plek 't Heerenhuus Nergena ebouwd, dat sinds 1664 in handen was van 't geslacht Van Eck. In 1810 wort 't deur Samuel Baron van Eck, Heer van Overbeek en Nergena verkocht. Uuteindelijk het de enigste burgemeister van Bennekum, Theodorus Prins, 't ekocht, die 't in [[1830]] of leut breken. In [[1952]] is in de stiel van dit huus veur 't toemaolige Rieksinstituut veur 't Rassenonderzeuk van Landbouwgewassen begunnen mit de bouw van een niej gebouw. In [[1954]] worde 't gebouw in gebruuk eneumen.

[[Kategorie:West-Veluws artikel]]
[[Kategorie:Plaose in Gelderlaand]]
