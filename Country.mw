'''Country''', ouk bekend as '''country en western''' en ''hillbillymusik'', is nen musikstyl den as oarsprunglik uut de südelike [[Verienigde Staoten van Amerika|Ståten van de VS]] koamet. et is untstån in de jåren 20 van de [[20e eeuw|20. eywe]].<ref> Richard A. Peterson. "Creating Country Music: Fabricating Authenticity".|University of Chicago Press (1999). ISBN 978-0-226-66285-5. Bls. 9.</ref> Et hevt syn oarsprung in amerikaanske volksmusik en dan med name de [[Appalachiske musik|appalachisken folk]], [[westernmusik]] en [[blues]]).

Countrymusik besteyt vake uut [[ballade]]s en dansmusik med meyst simpele förme, volkske underwarpen en harmonyen. Belangrykste instrumenten sint de [[banjo]], elektriske en akoestiske [[gitaar|gitaren]], [[stålgitaar|stål-]] en [[dobro]]-gitaren en [[viole]]n en [[|mondharmonica|mundörgel]]s.<ref>[http://dictionary.reference.com/browse/country+music dictionary.com. "Country music – Definition". Bekeaken up 30 oktober 2011.]</ref> In de heyle geskydenisse van den styl blikt dat de blues-tounsoorten vake vöärkoamet.<ref>Richard J. Ripani. "The New Blue Music: Changes in Rhythm & Blues, 1950–1999". 1 augustus 2006. Wm. B. Eerdmans Publishing. ISBN 978-1-57806-861-6. Bls. 22.</ref>

Volgens Lindsey Starnes wör de term ''country'' voordan populäärder vanaf 1940, meyr dan de term ''hillbilly-musik''. et ümslöät ouk westernmusik, dat ungeveyr up deselvde tyd en wyse as hillbilly-musik untstünd. In 2009 was in de VS country-musik de meystelüsterde musik tydens spitsüren in den auto.<ref>ARRP Bulletin. Vol. 53 No 1. "50&nbsp;Minutes on the Road. Betsy Tower. page 50. citing Commuting in America III and Arbitron.</ref>

De term ''countrymusik'' wördt rechtevoord bruked üm vöäle verskillende understylen en genres te samen te vatten. Den oarsprung van country ligt in volksmusik van amerikaanske arbeidersklassen. Et is ne samenvloiing van populäre leedkes, [[Yrland|yrske]] en [[Kelties|keltiske]] vioolrydelkes, traditionäle engelske ballades, [[cowboy]]-songs en de musikale traditys van verskillende europääske immigranten.

Wearldwyd bekende artisten sint under meyr [[Johnny Cash]], [[Willie Nelson]], [[Dolly Parton]] en meyr recent [[Taylor Swift]].

==Neaderland==
Countrymusik is in Neaderland nit byster wyd verbreid. [[Ilse de Lange]] is eyne van de bekendste neaderlandske artiste dee as der wat med düt. Med [[Waylon]] deade se ünder de naam ''The Common Linnets'' vöär Neaderland med an et [[Eurovisy Songfestival]] van [[2014]]. Med öär nummer ''Calm Before the Storm'' 'haalden se ne tweyde steade.<ref>[https://qmusic.nl/nieuws/common-linnets-eindigt-tweede-finale-songfestival Qmusic.nl. "The Common Linnets eindigt tweede in finale songfestival". Skreaven up 10 mei 2014.] Bekeaken up 25 november 2019.</ref>

===Neadersassisk===
Bekende [[Nedersaksisch|neadersassiske]] grupen en artisten dee as kenmarken van countrymusik gebruket sint of warren [[Normaal]], [[Skik]] en [[Daniël Lohues]].

</references?

[[Kategorie: Tweants artikel]]
[[Kategorie: Meziekstiel]]
