[[Ofbeelding:Munsterman.jpg|thumb|right|200px|Joop Meunsterman]]

'''Johan Valentijn (Joop) Munsterman''' ([[Eanske]], n [[28 meert|28sten meart]] [[1951]]) is nen [[Tweante|Tweants]]en sportbesteursman en [[topman]]. Seet [[2004]] is he veurzitter bie [[FC Tweante]]. Meunsterman begun in de [[kraante|kraantnwearld]] en was van juli [[2008]] töt oktober [[2010]] veurzitter van de besteursroad van [[Wegener (media)|Könninklike Wegener NV]].<ref>[http://www.rtvoost.nl/media/?uitz=38054&id=264 Het Jaar van Joop]TV Oost 2007</ref>
 
==Loopbaan==
===Wegener===
Meunsterman  begun in [[1967]] as skoonmaker bie [[De Twentsche Courant Tubantia]]. Hee wearken zik op as direkteur van Tubantia en de [[Oostelijke weekbladpers]]. Dee beaide oetgeavers heurn toe al bie Wegener. Hee maakn van Tubantia ne moarnkraante en zatn de organisasie van t bedrief vanniejs op. Later köm he bie Wegener as direkteur van de hoes-an-hoesbladofdeling.
 
Mei [[2008]] wör Meunsterman woarnemnd Algemeen Direkteur van Wegener. De [[Groot-Brittanje|Britse]] investeringsmoatskoppieje [[Mecom]], dee Wegener in t behear hef, leut op n [[27 juni|27sten juni]] [[2008]] wetn at Meunsterman as Algemeen Direkteur en veurzitter van de besteursroad was keuzn.<ref>[http://www.wegener.nl/nieuws/pers/2008/270608.html Wijzigingen Raad van Bestuur en Raad van Commissarissen], website Wegener, 27 juni 2008.</ref> Um disse beneuming stapn de kommissoarissen [[Han Noten]] en [[Jaap vink]] op, umdat ze meann at Meunsterman de leu nich achter zik kon kriegn.<ref>[http://rtvoost.nl/nieuws/?page=1&cat=1&id=86022 Munsterman veroorzaakt scheuring], RTV Oost, 27 juni 2008.</ref><ref>[http://www.depers.nl/economie/219159/Loopgravenstrijd-bij-Wegener.html Loopgravenstrijd bij Wegener], De Pers 3 juli 2008</ref> Op [[5 oktober]] [[2010]] mealdn TC Tubantia at Meunsterman vortgung bie Wegener.

===FC Tweante===
Seet 2004 is Meunsterman veurzitter bie [[voetbal]]klub [[FC Tweante]]. Doarmet volgen he [[Herman Wessels]] op. De veurgoande joarn was he al bie t besteur van de klub. Hee maakn ok met dat FC Tweante hoaste oaver n kop gung. Meunsterman har de verantwoardelikheid veur "FC Twente in de steigers", n opbouwplan wat de klub mos helpn t spul wat geeld en sportieve kwaliteat betreft wier op de rieg te kriegn. Toe at um dat lukt was, köm he met t plan "FC Twente, meer dan een passend (t)huis", woermet de oetbouw van de [[Grolsch Veste]] woarheid wör. t Vervolg op dat plan köm in [[2010]]: "Working on a dream". Hee haaln ook de trainers [[Fred Rutten]] (in [[2006]]) en [[Steve McClaren]] (in [[2008]]) an, wat oeteindelik zorgen at Tweante op [[2 mei]] [[2010]], veur t eerst in de geskiedenis van FC Tweante, de laandstitel wun.

Nöast FC Tweante is Meunsterman ook nog veurzitter bie amateurklub [[vv ATC '65]] oet [[Hengel (Oaveriessel)|Hengel]].

==Verwiezings==
{{Bron|<references/>}}

{{DEFAULTSORT:Munsterman, Joop}}

[[Kategorie: Tweants artikel]]
[[Kategorie: Topman]]
[[Kategorie: Tukker]]
[[Kategorie:Voetbal]]
[[Kategorie:Eanske]]
