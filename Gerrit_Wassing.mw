'''Gerrit Wassing''' ([[Grunnen (stad)|Grunnen]], [[4 september|4 septìmber]] [[1925]]) is n dichter en schriever in t [[Grunnegs]] en [[Nederlaands]].

Wassing wör geboren as zoon van n winkelier en muzikus. Hai gruide op in Stad. Grunnegs het er van straode en van opa en opoe leerd. Hai het [[Mennonieten|Deupsgezind]] predikaant west in [[Liwwadden (stad)|Leeuwerd]] en het mit vraauw in Spanje en op [[Amelaand (eilaand)|t Oamelaand]] woond.

Noa zien pensioneren is Wassing eerst in t Nederlaands schrieven goan, doarnoa in t Grunnegs dou er mainden dat zien [[haiku]]'s hail goud in beknopte Grunneger toal paasden. Zien haiku's stuurde hai noar t Grunnegstoalege tiedschrift ''[[Krödde (tiedschrift)|Krödde]]'' tou.

Veur zien schrieveraai het Wassing de [[Tine Clevering-Meijerpries]] van t [[Prins Bernhard Cultuurfonds]] (2003) had, en de [[Literaire Pries van Stichten Grunneger Bouk]] veur de novelle ''Met de vouten in t wotter''.

==Citoat==
:''Ook dizze mörn leerde ik der weer wat bie. Oet veren van n vogel, dai tou t wad oet vloog, vol wotter in zee terogge. Ik docht, dat ik druppen heuren kon. Even docht ik weerom aan laange joaren leden, dou der soavends druppen in t wotter vollen op Lembang. t Muik mie de mörn tot n hail biezundere. Summege dingen beuren je aaltieden weer, docht ik even. Summege dingen binnen aiveg.''

:Oet ''Met de vouten in t wotter'' (blz. 59)

==Waark==
* ''Een handvol leegte: haiku'' (1995)
* ''Het lange luisteren: haiku''
* ''Een huiddunne damp: haiku'' (1996)
* ''Rafelend water: haiku'' (1998)
* ''Rook van licht: haiku''
* ''Schoelen in de stilte''
* ''Vogels over de Lembangweg'' (1989)
* ''Manis: Een Indië-verhaal'' (1997)
* ''Met de vouten in t wotter'' (novelle, 2000)
* ''Alkestis in Brantgum'' (2000)
* ''t Blode baintje van Diëng''
* ''De mandibak van Deetje''
* ''n Wereldtoal: Körde verhoalen''
* ''Een olifant in de lucht''

==Welle==
*[http://www.geocities.jp/trankiel/wassing-n.html Artikel ''Groninger auteur Gerrit Wassing en zijn liefde voor de haiku'', op webstee 'Trankiel']

[[Kattegerie:Grunnegs_artikel|Wassing, Gerrit]]
[[Kattegerie:Schriever ien t Grunnegs|Wassing, Gerrit]]
