'''Gerrit Wassing''' ([[Grunnen (stad)|Grunnen]], [[4 september|4 septìmber]] [[1925]]) is n dichter en schriever in t [[Grunnegs]] en [[Nederlaands]].

Wassing wör geboren as zoon van n winkelier en muzikus. Hai gruide op in Stad. [[Stadsgrunnegers]] het er van straode en van opa en opoe leerd. Hai het [[Mennonieten|Deupsgezind]] predikaant west in [[Liwwadden (stad)|Leeuwerd]] en het mit vraauw in Spanje en op [[Amelaand (eilaand)|t Oamelaand]] woond.

Noa zien pensioneren is Wassing eerst in t Nederlaands schrieven goan, doarnoa in t Grunnegs dou er mainden dat zien [[haiku]] hail goud in beknopte Grunneger toal paasden. Zien haiku stuurde hai noar t Grunnegstoalege tiedschrift ''[[Krödde (tiedschrift)|Krödde]]'' tou.

Veur zien körde verhoal ''De poppenspeuler'' het Wassing in 2003 de [[Tine Clevering-Meijerpries]] van t [[Prins Bernhard Cultuurfonds]] had, en veur de novelle ''Met de vouten in t wotter'' de [[Literaire Pries van Stichten Grunneger Bouk]]. Zien waark staait noast in ''Krödde'' ook in [[Drèents|Drìnts]] literair tiedschrift ''[[Roet (tiedschrift)|Roet]]''.

==Citoat==
:''Ook dizze mörn leerde ik der weer wat bie. Oet veren van n vogel, dai tou t wad oet vloog, vol wotter in zee terogge. Ik docht, dat ik druppen heuren kon. Even docht ik weerom aan laange joaren leden, dou der soavends druppen in t wotter vollen op Lembang. t Muik mie de mörn tot n hail biezundere. Summege dingen beuren je aaltieden weer, docht ik even. Summege dingen binnen aiveg.''

:Oet ''Met de vouten in t wotter'' (blz. 59)

==Waark==
* ''Vogels over de Lembangweg'' (1989)
* ''Een handvol leegte: haiku'' (1995)
* ''Een huiddunne damp: haiku'' (1996)
* ''Manis: Een Indië-verhaal'' (1997)
* ''Rafelend water: haiku'' (1998)
* ''Met de vouten in t wotter'' (novelle, 2000)
* ''Alkestis in Brantgum'' (2000)
* ''Rook van licht: haiku'' (2001)
* ''Wind'' (haiku, 2001)
* ''Het lange luisteren: haiku'' (2002)
* ''De opstand van de fazanten'' (2003)
* ''n Wereldtoal: Körde verhoalen'' (2003)
* ''De mandibak van Deetje'' (2005)
* ''t Blode baintje van Diëng'' (2006)
* ''Schoelen in de stilte'' (haiku mit Japanse vertoalens deur Ryoko Kawazama, 2007)
* ''Een olifant in de lucht: vier Ganesha-verhalen'' (2007)

==Welle==
*[http://www.trankiel.com/wassing-n.html Artikel ''Groninger auteur Gerrit Wassing en zijn liefde voor de haiku'', op webstee 'Trankiel']

[[Kategorie:Grunnegs_artikel|Wassing, Gerrit]]
[[Kategorie:Schriever ien t Grunnegs|Wassing, Gerrit]]
