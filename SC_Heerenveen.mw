[[Ofbeelding:Abe Lenstrastadion.jpg|thumb|Et Vene speult in et [[Abe Lenstra Stadion]] waor plaets is veur 26.400 meensken.]]
'''SC Heerenveen''' is een [[voetbal|voetbalklup]] van [[Et Vene]]. De klup wodde opricht in [[1920]] en speult sund 1993 in de eredivisie. 

== Geschiedenis ==
Tussen 1941 en 1951 wodde de klup negen keer noordelik kampioen. Dit was ok de tied van [[Abe Lenstra]].

In 1989/90 promoveerde Et Vene naor de hoogste kompetisie van et Nederlaanse voetbal. Nao een hiel min eerste seizoen in de eredivisie volgde de degradaosie naor de eerste divisie. Onder [[Foppe de Haan]] promoveerde de klup in et seizoen 1993/94 weeromme naor de eredivisie. Sund die tied bin ze niet meer degradeerd.

Et Vene het ok drie keer de finale van de [[KNVB-beker]] speuld. De eerste keer doe Et Vene in de finale kwam, speulde de klup nog in de eerste divisie. De eerste bekerfinale speulde Et Vene tegen [[AFC Ajax]] en verleurde de wedstried mit 6-2. De twiede bekerfinale was tegen [[Roda JC]] in 1997. Et Vene verleur de wedstried mit 4-2. De dadde keer bekerfinale van Et Vene was in 2009 tegen [[FC Twente]]. Et Vene won de wedstried nao strafschoppen mit 5-4 (eindstaand 2-2).

== Weblinks ==
* [http://www.sc-heerenveen.nl Website van SC Heerenveen]

[[Kategorie:Stellingwarfs artikel]]
[[Kategorie:Voetbal]]
[[Kategorie:Sport in Frieslaand]]
[[Kategorie:Et Vene]]
