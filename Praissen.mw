[[Ofbeelding:Map-deutsches-kaiserreich-preussen.png|250px|thumb|De koart van Praissen]]
'''Praissen''' (ook wel ''Praisen'' of ''Proezen''; [[Duuts]]: ''Preußen''; [[Oald-Praissisch]]: ''Prūsa''; [[Pools]]: ''Prusy''; [[Litaauws]]: ''Prūsija'';  [[Latain]]: ''Prussia'', ''Borussia'' of ''Prutenia'') was n laand ien Midden- en West-Uropa dat mit noam ien aachttiende en negentiende aive n grode rol speulde ien Uropese schiednis. t Het bestoan tot 1945.

Praissen waar van oaldsheer t gebied van de West-Baaltische stam de [[Prusen (volk)|Praissen]], legen tuzzen [[Aachter-Pommern]] en [[Koerlaand]] en binoa overainkomend mit de loatere provìnzies [[Oost-Praissen]] en [[West-Praissen]]. Ien  dartiende aiw veroverde de [[Duutse Orde]] t gebied. t Wer ien 1525 n sekulier heertogdom onder t Hoes [[Hohenzollern]], dat de stoat sunt 1618 regeerde ien [[personele unie]] mit [[Mark Brandenburg|Brandenbörg]]. Sunts de verheffen van Praissen tot keunenkriek ien 1701 broekt man de noam "Praissen" veulal om t haile Hohenzollern-riek mit aan te duden. t Laand wer ien de achttiende aiw onder [[Frederik II van Prusen|Frederik de Grode]] n Uropese [[grootmacht]]. Deur enörme oetbraaiden ien  achttiende en negentiende aiw omvatte Praissen oetindelk grode dailen van West- en Noord-[[Duutslaand]] en van t hudege [[Polen]]. Eersteminister [[Otto von Bismarck]] verainde de Duutse stoaten ien 1871 ien t [[Duutse Kaaizerriek]], woarvan de keunen van Praissen kaaizer waar. Van 1871 tot 1945 tou waar Praissen wiedstevot de grootste dailstoat van t Duutse Riek, moar verloor t laanksoam aan belaang. t Laand hail noa de [[Tweede Wereldoorlog|Twijde Wereldkraig]] ien 1945 op te bestoan en wör ien 1947 deur de allieerden ook de jure opheven. t Klaine isoleerde "oblast" [[Kaliningradskaja Oblast|Keunensbaargen]], tin zuden van Litaauwen, dat onder Russisch bestuur staait is n overbliefsel van t oale Oost-Praissen.

==Leegsaksisch==
*[[Grunnegs]]: ''Praissen'' of ''Proezen'' (dizze benoamens worden deur oale mìnsken ook wel broekt om [[Duutslaand]] mit aan te duden)
*'''Algemain:''' ''Prusen''

[[Kattegerie:Grunnegs artikel]]
[[Kattegerie:Praissen]]
[[Kattegerie:Duutse Bond]]

[[bg:Прусия]]
[[br:Prusia]]
[[ca:Prússia]]
[[cs:Prusko]]
[[da:Preussen]]
[[de:Preußen]]
[[el:Πρωσία]]
[[en:Prussia]]
[[eo:Prusio]]
[[es:Prusia]]
[[fa:پروس]]
[[fi:Preussi]]
[[fr:Prusse]]
[[ga:An Phrúis]]
[[gl:Prusia]]
[[he:פרוסיה]]
[[hr:Pruska]]
[[hu:Poroszország]]
[[id:Prusia]]
[[io:Prusia]]
[[is:Prússland]]
[[it:Prussia]]
[[ja:プロイセン]]
[[ko:프로이센]]
[[la:Borussia]]
[[lb:Preisen]]
[[lt:Prūsija]]
[[lv:Prūsija]]
[[mk:Прусија]]
[[nl:Pruissen]]
[[no:Preussen]]
[[oc:Prússia]]
[[pl:Prusy (państwo)]]
[[pt:Prússia]]
[[ro:Prusia]]
[[ru:Пруссия]]
[[simple:Prussia]]
[[sk:Prusko]]
[[sl:Prusija]]
[[sq:Prusia]]
[[sr:Прусија]]
[[sv:Preussen]]
[[sw:Prussia]]
[[th:ปรัสเซีย]]
[[zh:普魯士]]
