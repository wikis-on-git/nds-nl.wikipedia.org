[[Ofbeelding:Map-deutsches-kaiserreich-preussen.png|250px|right]]
'''Praissen''' (ook wel ''Praisen''; [[Duits]]: ''Preußen''; [[Oud-Praissisch]]: ''Prūsa''; [[Pools]]: ''Prusy''; [[Litaauws]]: ''Prūsija'';  [[Latain]]: ''Prussia'', ''Borussia'' of ''Prutenia'') was n laand ien Midden- en West-Uropa dat mit noam ien achttiende en negentiende aiw n grode rol speulde ien Uropese geschiednis. t Het bestoan tot 1945.

Praissen waar van oaldsheer t gebied van de West-Baaltische stam de [[Prusen (volk)|Praissen]], legen tuzzen [[Aachter-Pommern]] en [[Koerlaand]] en binoa overainkomend mit de loatere provinzies [[Oost-Praissen]] en [[West-Praissen]]. Ien  dartiende aiw veroverde de [[Duutse Orde]] t gebied. t Wer ien 1525 n sekulier heertogdom onder t Hoes [[Hohenzollern]], dat de stoat sunt 1618 regeerde ien [[personele unie]] mit [[Mark Brandenburg|Brandenbörg]]. Sunts de verheffen van Praissen tot keunenkriek ien 1701 broekt man de noam "Praissen" veulal om t haile Hohenzollern-riek mit aan te duden. t Laand wer ien de achttiende aiw onder [[Frederik II van Prusen|Frederik de Grode]] n Uropese [[grootmacht]]. Deur enörme oetbraaiden ien  achttiende en negentiende aiw omvatte Praissen oetindelk grode dailen van West- en Noord-[[Duutslaand]] en van t hudege [[Polen]]. Eersteminister [[Otto von Bismarck]] verainde de Duutse stoaten ien 1871 ien t [[Duutse Kaaizerriek]], woarvan de keunen van Praissen kaaizer waar. Van 1871 tot 1945 tou waar Praissen wiedstevot de grootste dailstoat van t Duutse Riek, moar verloor t laanksoam aan belaang. t Laand hail noa de [[Tweede Wereldoorlog|Twijde Wereldwoorlog]] ien 1945 op te bestoan en wer ien 1947 deur de geallieerden ook de jure opheven. t Klaine isoleerde "oblast" [[Keunensbaargen]], tin zuden van Litaauwern, dat onder Russisch bestuur staait is n overbliefsel van t oale Oost-Praissen.

[[Kattegerie:Grunnegs artikel]]
[[Kattegerie:Praissen]]
[[Kattegerie:Duutse Bond]]
