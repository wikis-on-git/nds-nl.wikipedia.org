t '''Hoge Heksel''' ([[Neerlaands]]:''Hoge Hexel'') is n döarpken in de gemeente [[Wierdn]], in t westn van [[Tweante]]. t Hef ongevear 1000 inwonners.

==Geskiedenisse==
De moarke Hoge Heksel was vuur honderden joarn lange ne eegne moarke en is pas op [[12 augustus]] [[1654]] met de moarke van Wierdn saamn edoan. Zo wördn ze ne dubbele moarke Wierdn en Hoge Heksel. t Oarfmoarkerichterskop van de moarke wör verkocht en köm in haande van de femilie Rechteren Limpurg. t Lear op de Hof te Heksel, t oarve Mensink. t Onmeundige oolde moarkebook met oorkondn oet t 15de joarhoonderd is oet mekoar etrökn en verdeeld oawer t hoesarchief van [[Almelo]].

In de [[noaberskop]] Hoge Heksel lear op de greanze tusken [[Sallaand]] en [[Tweante]] t hoge [[Haalsrecht]] van Tweante. Op n Middelhoar leup de bisskopsdiek van [[Omn]] en [[Doarle]] noar Tweante. Oawer t ''oale zwarte diekje'' köm iej via Galgnhoar Tweante binn. Op n Galgnbeelt doar beent nog restn van de oolde galg te zeen. Disse stean woer at leu dood wörn edoan was volgens de verhaaln umgeewn duur [[heide|heede]]. t Stukke laand van vieftig bie veer meter woerop at t gebuurn mos was of emarkeerd duur twee ondepe gröppes. De vuurste gröppe was wat körter as n achterstn zodet disse 'gehegene' groond skuuns op leup. Verkloariges van getuugn oet t vieftiende joarhoonderd in t hoesarchief van Almelo doot oawer t oolde hoge haalsrecht van t laandgericht Tweante op de greanze tussen t Hoge Heksel en Doarle, woerbie at de boern van de moarke Hekzeloe verplicht warn t Gericht en de Sweepsgalge te oonderhooldn.

==Mooi um te weetn==
*n Almelosen komiek [[Herman Finkers]] dut zin leed "Beschuit" oawer t Hoge Heksel: ''Uit t Hoge Hexel komt dit liedje / de titel is "Beschuit" / het is een heel droog liedje / t is zelfs niet mogelijk dat je t fluit.''

{{Mal:Wierdn}}

[[Kattegerie: Tweants artikel]]
[[Kattegerie: Plaatse in Oaveriessel]]

[[fr:Hoge Hexel]]
[[nl:Hoge Hexel]]
