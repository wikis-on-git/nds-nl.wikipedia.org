[[Ofbeelding:Fuchsia magellanica.jpg|thumb|250px|Fuchsia magellanica]]
De '''bellenbloem''' ([[Latien]] en [[Nederlaands]]: ''Fuchsia'' of ''Bellenplant'') is een [[geslacht]] van 100 tot 110 [[soort]]en bleuiende [[plant]]en, waorvan de meeste [[struke]]n, die an 't end van de [[17e eeuw]] eïdentificeerd werden deur de [[Duutslaand|Duutse]] [[botanicus]] [[Leonhart Fuchs]] (1501-1566). De [[Nederlaands]]e naam Fuchsia is identiek an de botanische of [[Latien]]se naam. In de meeste [[West-Veluws]]e dialecten wordt de plant ''bellenbloem'' of ''bel'' enoemd, dit is vanwege de iezig decoratieve klokvorm van de bloem.

De meeste soorten bin inheems in [[Zuud-Amerika]], mar enkele soorten kommen noordelijker veur in [[Midden-Amerika]] tot [[Mexico (laand)|Mexico]]. Oek in [[Niej-Zeelaand]] en op [[Tahiti]] bin enkele soorten inheems.

De soort ''Fuchsia magellanica'' komt zuudweerts in 't emaotigde klimaot tot de punt [[Tierra del Fuego]] veur, mar de meeste soorten bin [[tropisch]] of [[subtropisch]].
De meeste soorten bin zoen 20 tot 40 cm groot, mar de Niej-Zeelaandse soort [[Kotukutuku]] (''Fuchsia excorticata''), is een butenbeentjen in dit geslacht, disse bellenbloem is een [[boom]] in plaots van een struuk en kan zoen 12 tot 15 meter hoog worren.

De 1 tot 25 cm lange [[blaoien]] van de Fuchsia bin tegenoverstaond of in kransen van 3 tot 5 blaoien. De langwaarpige blaoien bin meestal etaand, hoewel bie enkele soorten de blaoien wel glad bin. Sommige soorten bin bladverliezend, aren bin greunblievend. 

Veul soorten bleuien langdurig in de [[zoemer]] en de [[harfs|haarfst]]. Tropische soorten bleuien 't hele jaor deur. Ze hen vier lange, slanke kroonblaoien en vier kortere en brejere kelkblaoien. Bie veul soorten bin de kroonblaoien helderrood en de kelkblaoien paors (kleuren die de [[kolibri|kolibri's]] antrekken die de bestuving verzurgen). Mar de kleuren variëren over een breed spectrum van wit tot donkerrood, paors-blauw, geel en oranje.
De [[vruch]]t is een 5 tot 25 mm grote donkerrooie eetbaore [[bes]] die veul kleine zaoden bevat.

=== Taxonomie ===
*''Fuchsia alpestris''
*''Fuchsia ampliata''
*''Fuchsia arborescens''
*''Fuchsia boliviana''
*''Fuchsia coccinea''
*''Fuchsia corymbiflora''
*''Fuchsia denticulata''
*''Fuchsia excorticata'' (Kotukutuku)
*''Fuchsia fulgens''
*''Fuchsia hidalgensis''
*''Fuchsia lycioides''
*''Fuchsia macrostigma''
*''Fuchsia magdalenae''
*''Fuchsia magellanica'' 
*''Fuchsia microphylla''
*''Fuchsia paniculata'' 
*''Fuchsia procumbens''
*''Fuchsia regia''
*''Fuchsia simplicicaulis''
*''Fuchsia splendens''
*''Fuchsia thymifolia''
*''Fuchsia tillettiana''
*''Fuchsia triphylla''
*''Fuchsia venusta''


<gallery>
Image:Fuchsia X Hybrida2.jpg
Image:Fuchsia X Hybrida1.jpg
Image:Fuchsia flower 280605 kpjas.jpg
</gallery>

{{commons|Fuchsia}}

[[Categorie:West-Veluws_artikel]]
[[Categorie:Plant]]

[[bg:Фуксия]]
[[da:Fuchsia]]
[[de:Fuchsien]]
[[en:Fuchsia]]
[[eo:Fuksio]]
[[es:Fuchsia]]
[[fr:Fuchsia]]
[[it:Fuchsia]]
[[ja:フクシア]]
[[nl:Fuchsia]]
[[pl:Fuksja]]
[[pt:Fuchsia]]
[[sv:Fuchsior]]
[[th:โคมญี่ปุ่น]]
[[zh:倒挂金钟]]
