[[Ofbeelding:LocatieLangweer.png|thumb|Ligging Langweer]]
[[Ofbeelding:Langweer 20040902_2219.jpg|thumb|Langweer en Langweerderwielen vanuut de locht]]
'''Langweer''' ([[Westlaauwers Frais|Fries]]: ''Langwar'') is een dörp in de gemiente [[De Friese Meren]], legen in de [[Nederlaand|Nederlaanse]] perveensie [[Frieslaand]] an de raand van et meer de [[Langweerderwielen]]. Et dörp het omdebi'j 976 inwoners. In Langweer staot de [[stins]] [[Osinga State]], et oolde gemientehuus van de veurmaolige gemiente [[Doniawerstal]], en et veurmaolig waaggebouw. Et beheurde tot [[2014]] tot de vroggere gemiente [[Scharsterlaand]].

Langweer is een oold dörp mit een rieke geschiedenisse. Ieuwenlange was dit dörp allienig mar te berieken via et waeter. In [[1856]] kwam de eerste verbiending mit de butenwereld over et laand: de ''Brédyk'' richting [[Sint Nicolaasge]].
 
De [[Nederlaanse Hervormde Karke|Hervormde Karke]] van Langweer wodde in [[1777]] bouwd op et plak waor eerder al twie aandere karkgebouwen stonnen. Disse karke is in verhoolding mit aandere Friese karken uut de [[18e eeuw|18e ieuw]] riek versierd.

In de zoemer zuken vule toeristen Langweer op veur de gezellige sfeer in et dörp of et zeilen op et meer. Winters is et d'r rustig en bin d'r minnig of gien toeristen te vienen. 

In de loop van 2007 is mit de bouw van een ni'je woonwiek start: ''Legebuorren''. Deur disse ni'je wiek zal et inwonertal an et aende van 2007, begin 2008 veur et eerst boven de duzend uutkommen. Daornaost is de wiek zo ontwikkeld, dat et et dörpsgezicht niet an zal tasten. Zo wodt de historische dörpskoeme van Langweer niet raetelschellig.

==Bevolking==
{|{{prettytable}}
! 1999 || 2002 || 2003 || 2004 
|-
| 924 || 958 ||975 || 976 
|-
|}

[[Kategorie:Stellingwarfs_artikel]]
[[Kategorie:Plak in Frieslaand]]
