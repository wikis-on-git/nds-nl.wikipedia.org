'''Melle Hijlkema''' ([[Grunnegs|Grunneger]] uutspraok: '''Hielkema''') ([[Trimunt]], [[1962]]) is een schriever en dichter in de [[Westerkertiers|Westeerkertierder]] variaant van 't Grunnings.

Hijlkema gruide op op een boerderije in Trimunt as jongste van een gezin mit tien kiender. Hij hef in 't boerenbedrief, in de bouw en as milieu-inspecteur ewarkt.

Vanof 2001 had Hijlkema wark staon in Grunnings tiedschrift ''[[Krödde (tiedschrift)|Krödde]]''. Mit zien verhaal 'Vogeldood' wun e de eerste pries in de [[Westerkertierder schriefwedstried]]. Hij schreef mit an 't in 2004 verschenen ''Swaalfies rond Auwert'', een verzunnen briefwisseling tussen een kloosterlinge, die rond 1442 in [[Auwert]] zit, en monikken uut [[Stad en Ommelaand]].

In zien gedichten perbeert Hijlmeka 't verleuren laandschop en onbevangen gelok van zien jeugd terogge te halen. [[Jan Glas]] schrif aover zien dichtwark:

:'' 'Verlais en verlangen, vrouger en nou, geweld en laifde; ien de teksten van Hijlkema bestaait t ain bie de groatie van t andere. Zunder n staark besef van vrouger is der gain heden, laifde is enkeld meugelk ien de aanwezeghaid van geweld. Verlangen wordt altied vöd deur verlais''.'<ref>In: Tonnis Musschenga en Tonko Ufkes (red.) (2008), ''Lezen en schrieven ien Grunneger toal'', Stad: Universiteitsbibliotheek Groningen & Barkhuis, p. 43</ref>

Op de vraoge waorum as e schrif, hef Hijlkema ezegd:

:'' 'Omdat ik et kin. Noadat ik uut et waark roakte ontston de behoefte om dingen te moaken, om een ienspanning òf te meten aan e haand van een blievend resultoat. Dat et schrieven worden is, is gien toeval, dat lag altied al dichtbij''.'<ref>Vraoggesprek in ''Krödde'', nr. 121/2012</ref>

==Zölfstandige publicaties==
*2005 ''Vogeldood'' (Kleine Uil, verhalen)
*2011 ''Liekover'' (Kleine Uil, gedichten)

==Uutgaonde verwiezing==
*[https://www.webloug.nl/melle-hijlkema/ Webloug aover Melle Hijlkema]

==Bronnen==
<div class="references-small">
<references>
</references>
</div>

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel|Hijlkema, Melle]]
[[Kategorie:Schriever ien t Grunnegs|Hijlkema, Melle]]
