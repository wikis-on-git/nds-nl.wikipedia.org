{{wiu}}

'''Moi''' of '''moin''' (IPA-uutspraok: ''mɔj'' of ''mɔjn'') is in [[Grunnen (provìnzie)|Grunning]], [[Drenthe]], de [[Achterhoek]], [[Tweante|Twente]] en een diel van [[Sallaand]] een groet veur zowel ankomst as ofscheid en veur elk moment van de dag. In Twente en Grunning zegt ze noast moi ok wal ''moin''. In 't grootste gedielte van [[Sallaand]] zegt ze gien ''moi'' of ''moin'' en in 't [[Urkers]], [[Veluws]] en [[Stellingwarfs]] kump dit woord hielemaol niet veur. In Duutslaand en aandere laanden (kiekt hieronder) hej een vergeliekbere groet.

== Vörm en verspreiding==
In sommige streken, zoas Oost-Grunning, klinkt de groet mangs meer as ''moijeuh''. In Noord-[[Duutslaand]] en Zuud-[[Jutlaand]] in [[Denemarken]] hej de variaant ''Moin'' (In Noord-Duutslaand ok ''Moin Moin'' of ''Moinsen''). De Deense groet is uut 't [[Nedersaksisch]] van Noord-Duutslaand oavereneumen. Op de Duutse [[Waddenaailanden|waddeneilaanden]] heurt ze de dubbele vörm ''Moin Moin'' niet geern: det betekent ja zoiets as ' 't Is goed mit oe'.

In aandere dielen van Duutslaand gebruukt ze de groet ok wal, mar dan allennig in de mörreng. Ok in 't [[Fins]] hej de groet ''moi''.

==Ofkumst==
De groet kump lichtkaans van ''goedemörreng'' (en variaanten). De verbastering zol d'r dan veur ezörgd hebben det de lu ''moi'' uuteindelijk niet meer allennig mit de mörreng associeerden. Ok zol 't van ''mooi'' kunnen kommen, in de betiekenis ''mooien mörreng''.

Een Duuts idee is det ''Moin'' een verbastering is van ''Morjen (Guten Morgen!)'', gebruukt deur [[Praissen|Prusische]] ambtenaoren in [[Oostfraislaand|Oost-Frieslaand]]. De mieste (oldere) Oost-Friezen gaot d'r vanuut det ''Moin'' een ofkorting is van ''Moi'n Dag''.

De groet hef qua ofkumst en uutspraok niks te maken mit 't [[Fraans]]e veurnaamwoord ''moi'' (mi'j). De uutleg det de groet van dit woord kump en in de Fraanse tied gebruukt wördden umme de gek te hebben mit Fraanse soldaten, lek een [[volksetymologie]].

==Nedersaksisch==
*[[Grunnegs]]: ''moi<small>(</small>n<small>)</small>''
*[[Stellingwarfs]]: ''hoj''
*[[Tweants]]: ''moi<small>(</small>n<small>)</small>''
*[[Veluws]]: 
**''hoi, hallo'' (bie ankoms)
**''aju, ajuus, dag, tot kiekes'' (bie vertrek)

[[Kattegerie:Drèents_artikel]]
[[Kattegerie:Nedersaksisch]]

[[da:Mojn]]
[[de:Moin]]
[[en:Moin]]
[[es:Moin]]
[[ja:Moin]]
[[lv:Moins!]]
[[nds:Moin]]
[[nl:Moi]]
