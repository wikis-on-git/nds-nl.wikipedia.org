Et '''Oolde Testement''' (''Vetus Testamentum'' in et [[Latien]]), subtiel verschillend van ''[[Hebreeuwse Biebel]]'', is et eerste gedielte van de [[Biebel]] dat dateert van veur et begin van de [[christendom|kristelike jaortelling]]. Et is baseerd op 'e [[Tenach]] die in et [[Hebreeuws]] schreven is, mit uutzundering van een peer passages die in et [[Aramees]] schreven binnen.

== Inhoold en kanon ==
Et Oolde Testement bevat boeken van verschillende inhoold. D'r bin historische boeken die de overleverde geschiedenis van et [[Jodendom|joodse]] volk beschrieven, boeken mit uutspraoken van [[profeet|profeten]], wetboeken en boeken mit vassies en spreuken. 

Binnen de kristelijke [[Kaark (geleufsgemeenschap)|karken]] is de tegerestelling van et Oolde Testement niet overal geliek. Inkelde Biebelboeken en dielen van boeken bin wel diel van de [[Rooms-Katholieke Karke|rooms-kattelieke]] en de [[Oosters-Orthodoxe Karke|oosters-orthodoxe]] kanon mar niet van de [[protestantisme|protestaanse]] kanon. Disse bin bekend as [[apocrief]]e of deutero-kanonieke boeken. De kattelieke Biebel telt 46 boeken, de protestaanse 39. De protestaanse inhoold van et Oolde Testement is geliek an die van de Tenach mar de indieling verschilt. De rooms-kattelieke kanon sluut een peer boeken uut die de meeste Oosters-Orthodoxe Karken wel as diel van de kanon beschouwen.

[[Kategorie:Stellingwarfs artikel]]
[[Kategorie:Biebel]]
