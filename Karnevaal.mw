[[Ofbeelding:Carnaval in Heerlen 2004.jpg|thumb|250px|Karnevaal in [[Heerlen]]]]
'''Karnevaal''' of '''vastenoavend''' is t feest dat vijerd wordt ien doagen veurafgoand aan [[Aswonsdag]], woarmit de vastentied (vandoar ''vasten''oavend) van 40 doagen begunt dij duurt tot aan [[Poaske]] tou. t Wordt veuraal vijerd ien [[Nederlaand]], [[Vlaanderen|Floandern]] en [[Duutslaand]]. t Woord karnevaal, komt van t [[Latien|Latainse]] ''carnevale'' dat roegweg ''[[vleis|vot mit vlais]]'' betaikent, verwiezend noar de vastentied dat der gain vlais eten worden mag volgens de [[christendom|kristelke]] traditsie. Verbond tuzzen karnevaal en vasten is toch nait zo groot. Offisjeel was karnevaal n haaidens feest dat vijerd wer om kwoade gaisten vot te joagen mit veul geluud en vermommens, vergeliekboar mit de [[Volksrippebliek China|Chineze]] [[droakendaans]] tiedens t [[Chinees nijjoar|Chineze nijjoar]]. Karnevaal is ien de loop der aiwen verbonden roakt mit t kristelke vasten, woardeur allend roomse steden en lougen aan karnevaal doun.

== Doagen ==
Karnevaal wordt maisttieds op vijer doagen vijerd, [[zaoterdag|zoaterdag]], [[zundag]], [[maondag|moandag]] en [[diensdag|dingsdag]]. Dit is opvalend, den vastenoavend verwiest aigelks allindeg noar [[diensdag|dingsdag]]. Ien verschaaidene dailen van Nederlaand vaalt hoogtepunt van karnevaal op ain van dizze drij doagen, dij den n apaarte noam hebben:

* Anjerzoaterdag (Duuts: ''Nelkensamstag'')
* Tölpenzundag (Duuts: ''Tulpensonntag'')
* Rozenmoandag (Duuts: ''Rosenmontag'')
* Swaalfkedingsdag (Duuts: ''Veilchendienstag'')

Zo wordt ien Zuud en Midden-Nederlaand veuraal de zundag bruukt as belaangriekste dag, ien Noord-Nederlaand vaalt t hoogepunt op zoaterdag, ien tieds dat ien Duutslaand veuraal de Rozenmoandag n traditsie is. t Hoogtepunt van karnevaal wordt vijerd mit n optocht van proalwoagens en verklaide minsken.

In Limbourg begant et meistal al op vijerdag, dit ien tiegenstelling mit andere diele van et landj. Det es omdat viel minse dan al meer kinne drinke.

== Traditsies en brukens ==
Voak worden steden en lougen tiedens karnevaal overdroagen aan t gezag van [[Prins Karnevaal]], biestoan deur de [[Road van Elven]] en ien summege ploatsen n vörst. De prins en de Road van Elven worden kozen op de [[Elfde van de elfde|11. van de 11.]] (11 november). De vörst is maisttieds de prins van vurrege joar. 

De vernuimde karnevaalsgrout is de richterhaand schuun laangs de nek te leggen en ''Alaaf'' zèggen.

== Woar ien Nederlaand wordt karnevaal vijerd? ==
Karnevaal wordt veuraal vijerd ien t zuden van de revieren, moar ook boven de grode revieren wordt karnevaal vijerd; ([[Oldnzel|Oldenzoal]], [[Iesselstein|Ieselstain]], [[Montfoort]], [[Zwolle|Zwòl]] en [[Hoogland (Amersfoort)|Hooglaand]]). Wieder wordt karnevaal ook ien [[Tweante|Twìnte]] en [[Sallaand|Zallaand]] en ien n poar katholieke enkloaves zo as [['s-Heerenbarg|'s-Heerenbaarg]], [[Grolle]] ien de [[Achterhook|Aachterhouk]] en [[Troapel]] en [[Kloosterboeren]] ien [[Grunnen]] vijerd. Moar ook ien Raandstad wordt der karneval vijerd en dan veuraal ien [[Bollenstreek]]. Karnevaal is hier ien de joaren '60 en '70 introduzeerd deur veurnoamelk Limbörgse en Broabantse poaters dij ien [[Noordwijkerhout]] waarkden bie de "Sancta" (n opvangzèntrum veur gaistelk en lichoamelk handikapten) en ien [[Voorhout]] bie de BNS (een katholieke middelboare school woar ze lesgaven). Ook ien de omliggende dörpen zo as ien [[Noordwijk]], [[Warmond]], [[Lisse]], [[de Zilk]] en [[Sassenheim]] wordt karnevaal vijerd.

== Grunnegs karnevaalslaid ==
:Karnevaal ien t noorden, dat is n feest mit pit;
:van [[Veendaam]] noar [[Olle Pekel]], elkenain dut mit;
:van [[Hogezaand]] tot [[Sapmeer]];
:van Grunnen tot aan [[Grunnen (stad)|t Stad]];
:elkenain, elkenain, elkenain gaait plat.

== Limbourgs karnevaalslaide ==
:rood geel n grûn es de kleur van vasteloavendj;
:rood geel n grûn es de kleur van karnevaal.

:goat toch drinke, joajoa goat toch drinke
:noe is karnevaal
:goat toch feeste, joajoa goat toch feeste
:noe is karnevaal, dan maag dat zaat

== Noamen van steden en lougen ==
Tiedens karnevaal kriegen de steden en lougen van karnevaal almoal n aander noam. Hieronder stoan n aantel veurbeelden:

* [[Den Bosch]] - [[Oeteldonk]]
* [[Breda]] - [[Kielegat]] 
* [[Bergen op Zoom]] - [[Krabbegat]]
* [[Tilburg]] - [[Kruikenstad]]
* [[Apeldoorne|Apeldoorn]] - [[Knienenstad]]
* [[Troapel]] - [[Kloosterwieke]]
* [[Dèventer|Deventer]] - [[Stokvissengat]]
* [[Deutekem|Deutechem]] - [[Leutekum]]
* [[Eanske|Ìnskedee]] - [[Krekkelstad]]
* [[Zwolle|Zwòl]] - [[Sassendonk]]
* [[Venlo]] - [[Zoepkoel]]

== Nedersaksisch ==
*[[Grunnegs]]: ''karnevaal'', ''vastenoavend''
*[[Stellingwarfs]]: ''karneval''
*[[Veluws]]: ''karneval''

[[Kattegerie:Grunnegs artikel]]
[[Kattegerie:Karnevaal]]
[[Kattegerie:Kristelk feest]]

[[als:Fastnacht]]
[[ar:كرنفال]]
[[ast:Antroxu]]
[[bar:Fasching]]
[[bg:Карнавал]]
[[bs:Karneval]]
[[ca:Carnaval]]
[[cs:Karneval]]
[[da:Fastelavn]]
[[de:Karneval, Fastnacht oder Fasching]]
[[el:Απόκριες]]
[[en:Carnival]]
[[eo:Karnavalo]]
[[es:Carnaval]]
[[eu:Inauteri]]
[[fa:کارناوال]]
[[fi:Karnevaali]]
[[fr:Carnaval]]
[[he:קרנבל]]
[[id:Karnaval]]
[[it:Carnevale]]
[[ja:謝肉祭]]
[[ko:사육제]]
[[ksh:Karneval]]
[[la:Carnelevarium]]
[[li:Vastelaovend]]
[[nl:Carnaval]]
[[nn:Karneval]]
[[no:Karneval]]
[[nrm:Carnava]]
[[pl:Karnawał]]
[[pt:Carnaval]]
[[ru:Карнавал]]
[[sk:Fašiangy]]
[[sv:Karneval]]
[[zh:谢肉节]]
