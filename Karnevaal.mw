'''Karnevaal''' of '''vastenoavend''' is t feest dat vijerd wordt ien doagen veurafgoand aan [[Aswonsdag]], woarmit de vastentied (vandoar ''vasten''oavend) van 40 doagen begunt dij duurt tot aan poaske tou. t Wordt veuraal vierd in [[Nederlaand]], [[Floandern]] en [[Duutslaand]]. t Woord karnevaal, komt van t Latainse ''carnevale'' dat roegweg ''vot mit vlais'' betaikent, verwiezend noar de vastentied dat der gain vlais eten worden mag volgens de [[christendom|kristelke]] traditsie. Verbond tuzzen Karnevaal en vasten is toch nait zo groot. Offisjeel was karnevaal n haaidens feest dat vijerd wer om kwoade gaisten vot te joagen mit veul geluud en vermommens, vergeliekboar mit de [[Volksrippebliek China|Chineze]] [[droakendaans]] tiedens t [[Chinese nijjoar]]. Karnevaal is in de loop der aiwen verbonden roakt mit t Kristelke vasten, woardeur allend roomse steden en lougen aan karnevaal doun.

== Doagen ==
Karnevaal wordt maisttieds op vijer doagen vijerd, [[zoaterdag]], [[zundag]], [[moandag]] en [[dingsdag]]. Dit is opvalend, den vastenoavend verwiest aigelks allindeg noar [[dingsdag]]. Ien verschaaidene dailen van Nederlaand vaalt hoogtepunt van karnevaal op ain van dizze drij doagen, dij den n apaarte noam hebben:

* Anjerzoaterdag (Duuts: ''Nelkensamstag'')
* Tölpenzundag (Duuts: ''Tulpensonntag'')
* Rozenmoandag (Duuts: ''Rosenmontag'')
* Swaalfkedingsdag (Duuts: ''Veilchendienstag'')

Zo wordt ien Zuud en Midden-Nederlaand veuraal de zundag bruukt as belaangriekste dag, ien Noord-Nederlaand vaalt t hoogepunt op zoaterdag, ien tieds dat in Duutslaand veuraal de Rozenmoandag n traditsie is. t Hoogtepunt van karnevaal wordt vijerd mit n optocht van proalwoagens en verklaide minsken.

== Traditsies en brukens ==
Voak worden steden en lougen tiedens karnevaal overdroagen aan t gezag van [[Prins Karnevaal]], biestoan deur de [[Road van Elven]] en in summege ploatsen n vörst. De prins en de Road van Elven worden kozen op de [[Elfde van de elfde|11. van de 11.]] (11 november). De vörst is maisttieds de prins van vurrege joar. 

De vernuimde karnevaalsgrout is de richterhaand schuun laangs de nek te leggen en ''Alaaf'' zèggen.

== Noamen van steden en lougen ==

Tiedens karnevaal kriegen de steden en lougen van karnevaal almoal n aander noam. Hieronder stoan n aantel veurbeelden:

* [[Den Bosch]] - [[Oeteldonk]]
* [[Breda]] - [[Kielegat]] 
* [[Bergen op Zoom]] - [[Krabbegat]]
* [[Tilburg]] - [[Kruikenstad]]
* [[Apeldoorn]] - [[Knienenstad]]
* [[Troapel]] - [[Kloosterwieke]]
* [[Deventer]] - [[Stokvissengat]]
* [[Deutekem|Deutechem]] - [[Leutekum]]
* [[Ìnskedee]] - [[Krekkelstad]]
* [[Zwolle|Zwòl]] - [[Sassendonk]]

[[Kattegerie:Grunnegs artikel]]
[[Kattegerie:Kristelk feest]]
