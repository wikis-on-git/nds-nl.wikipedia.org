[[Bestaand:Eurasian blue tit Lancashire.jpg|thumb|n Blauwpaapjen van opzied]]
[[Bestaand:Pimpelmees_voorkomen.png|thumb|t Blauwpaapjen komt overal in Europa veur, behalve op Iesland en t uterste noorden van Skandinavië]]
[[Bestaand:Cyanistes caeruleus 3 Luc Viatour.jpg|thumb|n Blauwpaapjen]]
[[Bestaand:Blue Tit aka.jpg|thumb|n Blauwpaapjen op n zwieg]]
[[Bestaand:Blue Tit Modřinka mládě.jpg‎|thumb|t Jong van t blauwpaapjen]]
t '''Blauwpaapjen''' ([[Latien]]: ''Cyanistes caeruleus'' vrogger: ''Parus caeruleus'') is n kleine [[voegel|zangvoegel]] uut de familie van de [[mezen]] (''Paridae''). Hie komt in zwat heel [[Europa]] veur. In de Lege Landen ku'j ze [[wienter|swienters]] vaak in de [[tune|hofjes]], [[bossen]] of in de struken zien, veural as minsen [[apenoeten|apenoetjes]] of ander voegelvoer in n zakjen op-ehungen hen. Blauwpaapjes bin iezig slop en hangen behendig an zo'n zakjen en weten zoender al te veul meuite de noet uut de schaol te pikken. Hier bin de are [[voegels]] meestal wat lomp mee.

== Kenmarken ==
t Blauwpaapjen het n opvallend verenpak mit zien kobaltblauwe kroen, start en vleugels die prachtig ofsteken tegen t geel van zien oenderkant. Mannetjes en vrouwtjes lieken iezig veul op mekaar (vrouwtjes bin vaak wat matter ekleurd). As die nog jong is, dan is t op de kop wat greunachtig in plaots van blauw en op de wang wat gelerig. Ze bin mit der elf tot twaolf sentimeter (van snavelpunt tot starteinde) wat kleiner as de [[biejevreter]]. t Geluud van n blauwpaapjen klinkt as: ''tsie tsie tsie tirrrr''.

== Veurkommen ==
t Antal blauwpaapjes is beheurlik en oek t gebied waor ze veurkommen is aordig groot. Hie breuit in zwat heel [[Europa (continent)|Europa]] tot in t zujen van [[Skandinavië]]. Alleen in t noordelike deel van zien verspreidingsgebied is die gedeeltelik trekvoegel over kortere ofstanden naor t zujen.

== Levenswieze ==
t Blauwpaapjen breuit in loofbossen, gemengde bossen, [[hège|hegen]], parken en hofjes. Hie nestelt in boomholtes, gaoten in [[mure]]n en nestkastjes. t Blauwpaapjen het n veurkeur veur n klein vlieggat van 26-28 mm deursnee, daordeur kunnen de wat grotere biejevreters oek niet binnenkommen. t Grappige is dat n nestkast mit n te groot gat soms [[zoemer|zoemers]] deur blauwpaapjes gebruukt wort um te breujen en swienters deur biejevreters um te overnachten.

== Taxonomie ==
t Blauwpaapjen maakt vanouds deel uut van t geslacht ''Parus''. Deur nieje ontwikkelingen bin der [[ornithologie|voegelkenners]] (veural Amerikanen) die t blauwpaapjen in n ampart geslacht plaotsen, namelik ''Cyanistes''. De tweedelige Latiense naam is dan ''Cyanistes caeruleus''.

== Nedersaksies ==
* [[Veluws]]: 
** ''blauwpaapjen'' ([[Putten]] e.u)
** ''bi'jmees'' ([[Attem]] e.u.)

== Foto-uutstalling ==
<gallery>
Bestaand:Parus caeruleus1.jpg|Blauwpaapjen
Bestaand:Parus caeruleus.jpg|Blauwpaapjen in n voerbak
Bestaand:Parus careules1 small.jpg|Blauwpaapjen van achteren
Bestaand:Parus caeruleus chick and egg.jpg|Jong en ei
</gallery>
<gallery>
Bestaand:Pimpelmees jong (Parus caeruleus young bird).jpg|Jong in t vlieggat
Bestaand:Parus caeruleus feeding V1.JPG|Ouwervoegel voert t jong
Bestaand:pimpelmees.jpg|Pas uutevleugen blauwpaapjen
Bestaand:Pimpelmees vlieg aan op nestkast.JPG|Blauwpaapjen vliegt op de nestkast opan
</gallery>

== Zie oek ==
* [[Biejevreter]]

== Uutgaonde verwiezingen ==
{{Commons|Parus caeruleus|Blauwpaapjen}}
* [http://www.soortenbank.nl/soorten.php?soortengroep=vogels&record=Parus+caeruleus SoortenBank.nl - beschrieving, ofbeeldingen en geluud]

{{Dialekt|wvel|Putten|Algemene Nedersaksiese Schriefwieze}}
{{DEFAULTSORT:Blauwpaapjen}}

[[Kategorie:Voegel]]

{{Link FA|de}}
{{Link FA|sv}}
