{{Ploats in Nederlaand
| naam=Haorste
| breedtegroad=52/32
| lengtegroad=6/8
| inwoners=280
| dichtheid=23
| cbs=01933220
| doatum inwoners=2019
| provincie=Oaverijssel
| gemeente=Zwolle
| region=NL-OV
| netnummer=038
| postcode=8035
| soorte=Buurtschop en buurt
|ofbeelding2=Map - NL - Zwolle - Wijk 32 Vechtlanden - Buurt 20 Haerst.svg
|oppervlak laand=11,98
|oppervlak water=1,11
|lokasie=
|oppervlak=13,10
}}
'''Haorste''' ([[Zwols]]: ''Öörst'', [[Nederlaands]]: ''Haerst'') is een buurtschop en buurt in de [[gemiente (bestuur)|gemiente]] [[Zwolle]]. Haorste lig in de wiek [[Vechtlaanden]] en maakt daor samen met [[Brinkershoeke|Brinkers-oeke]] en [[Langen-olte]] diel vanuut. In [[2017]] ad Haorste 265 inwoners op een gebied van 13,10 veerkante kilometer. De buurt Haorste is met een bevölkingsdichtheid van 20,2 dunbevolkt. In Haorste woont veural [[boer|boeren]]. Ten oosten van de [[Rieksweg 28|A28]] lig de polder [[Haorstermärkte]]. Töt [[1 augustus]] [[1967]] beheurden Haorste töt de gemiente [[Zwollerkärspel]]. Zo midden in de buurt lig de egraven [[Bomhofsplasse]]. In et westen löp de [[Vechte]].

== Geschiedenisse ==
Bi'j de [[Bomhofsplasse]] in Haorste bint in [[1988]] en [[1989]] resten van [[Neanderthaler]]s evunnen. Een bewärkte [[Vuurstien|vuurstienen]] [[voestbiele]] uut et [[Vrog-Weichselien|Vrog]]-[[Weichselien]] is er ook evunnen. Disse voestbiele is meer as 74.000 jaor old. Et blik een slim zelseme vondst te wean die bewiest dät er al meansen (gien Homo sapiens, de medärne means) waren in et [[Vechtdal]] veurdät er hier medärne [[Homo sapiens|meansen]] waren<ref> Atlas van de Vecht, https://issuu.com/provicieoverijssel/docs/atlas_van_de_vecht_lr/56</ref>.

Vrogger was Haorste zompig. In de winter stund het gebied nog wel iens onder wäter, maar in de zommer ko-j er onder aandere koeën vinden. In de jaoren twintig en därtig is het moerassige laandschop verdwenen deurdät de [[Ofsluutdiek]] en et gemaal [[Streukelerziel]] ebouwd wieren.<ref>http://www.plankenloodsje.nl/water.htm</ref> Nao de [[Twiede Wereldoorlog]] bint er tal van boederi'jen ebouwd in Haorste umdet et gebied now dreuger was. 

Op de olde [[zaandrugge]] (de Doornweg volgt disse zaandrugge) bi'j Haorste ku-j olde [[Sassiese bouwstiel|Saksische boerderi'jen]] vinden. Disse zaandrugge is ok de ontginningsas ewest van et gebied.<ref>Omgevingsvisie Zwolle. Omgevingsvisie: Mijn Zwolle van morgen, bijlagen https://www.zwolle.nl/sites/default/files/ontwerp-omgevingsvisie-bijlagen.pdf</ref> Het gebied tussen de [[Rieksweg 28|A28]], de zuudelike Roetenweg en de [[Stienwetterink]] is as veldontginning ontstaone. 

== Baodem ==
Vrogger toen as de ofsluutdiek en et gemaol Streukelerziel nog niet bestunden, was Haorste een zompig gebied ([[broeklaand]]). Er was hier vrogger ok een [[broekbos]] te vinden. De grond is in dielen van Haorste [[Moerige gronden|moerig]], zo umsgelieks ten noorden van de [[Bomhofsplasse]]. Ten zuden van de Bomhofsplasse ku-j [[Eerdgronden|eerdgrond]] vinden, ten westen [[Vaaggronden|vaaggrond]] (kalkloos). Körtbi'j de [[ofslag Ommen]] he-j nog een klein stokkien [[Podzolgronden|podzolgrond.]] In het noorden he-j ok nog ([[Eerdveanegronden|eerd]])[[Vene (grondsoorte)|veanegrond]]. Aandere gronden die a-j in Haorste vinden kunt bint rauwveanegrond en [[Humuspodzolgronden|humuspodzolgrond]]. <ref>Atlas van Oaveriessel: baodemkaorte</ref><ref>Atlas van Oaveriessel: Geomorfologische kaorte</ref> 

De Roeten bint een [[kwel]] gebied.

== Beziensweerdigheden ==
*[[Graf van Lepejou]]
*Kasteel [[Den Doorn]]
*[[Huuze Arninchem]]
*[[Haorsterveer]]

== Galleri'je ==
<gallery widths="400" heights="400">
ofbeelding:Ontginning, grondbewerking, egaliseren, bezanden, veenproppen, Haerst, Genne, Bestanddeelnr 159-0396.jpg|In Haorste he-j veane-achtige grond en zaand/veanegrond. Ok is de baodem moerig.
ofbeelding:Graftekst Lepejou Haerst Zwolle.JPG|Graf van Lepejou
ofbeelding:A28 Verzorgingsplaats Haerst.JPG|[[Verzörgingsplääts Haorste]] an de [[Rieksweg 28|A28]]
ofbeelding:Ontginning, zaaien en oogsten gewassen, grasland, Haerst, Genne, Bestanddeelnr 160-0265.jpg|Foto uut [[juli]] [[1958]] van Haorste/[[Genne]]
</gallery>

== Verwiezings ==
<references/>

{{Dialekt|sdz}}
{{Zwolle}}
{{Zwolle buurtschoppen}}

[[Kategorie:Plaatse in Oaveriessel]]
[[Kategorie:Buurt in Zwolle]]
