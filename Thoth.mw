[[Ofbeelding:Thoth.jpg|thumb|250px|Thoth]]
'''Thoth''' was de [[Olle Egypte|Egyptische]] god van de [[maone]], [[magie]], [[kelender]], schriefkunst en wiesheid. Hij had immers de schriefkunst uut-evunnen en hef die kennis dan over-egeven an de mensheid. Ok treedt hij op in de onderwereld bie 't wegen van 't harte: hij noteert 't oordeel van [[Maät]] en brengt de persoon die uut de tied ekommen is bie [[Osiris]].

Hij wordt vake of-ebeeld as een [[baviaan]]figuur. Zien heilige dier is de [[Ibis]], en zien attributen de schrieftaofel en griffel. De betekenisse van de [[voegel|vogel]] Ibis is dudelijk: rond de aoverstroming van de [[Niel]] keren disse vogels terugge naor [[Olle Egypte|Egypte]] en zo bint ze een betrouwbaore kelender. Ok wönnen der schriefpennen emaakt van heur.

Zien belangriekste cultuscentrum lig in [[Hermopolis Magna]], 't vroggere [[Chmoen]], waor der nog twee massieve beelden van disse god beweerd eblèven bint. De stad dankt heur naam immers an de god, want in laotere tieden wörden Thoth eïdentificeerd mit [[Hermes (mythologie)|Hermes]].

In de stried tussen [[Seth]] en [[Horus]], perberen [[Isis (godin)|Isis]] 't lèven van heur bruur te redden. Horus wörden daor zo hellig um, dat e de kop van Isis der ofhakken. Thoth hef Isis toe magisch eheeld deur heur een koenkop te gèven.

De Griekse naam veur disse God is [[Hermes Trismegistus]].

[[Kategorie:Oost-Veluws artikel]]
[[Kategorie:Egyptische mythologie]]
