'''Witte wieven''' is de naam veur vrullie die in [[Nedersaksische sagen en legendes|sages van 't oosten]] (en noorden) van 't land veurkommen. Ze bin soms goed- en soms kwaodaorig. Klik {{Audio|Witte wieven.ogg|hier}} veur de uutspraak.

Mistbanken worren in Noord-Nederland oek wel ''witte wieven'' eneumd.

==Oorsprong==
't Geleuf in witte wieven vient zien oorsprong in de [[Germanen|Germaanse]] tied. De [[megaliet|megalithische]] monementen worden as der woenplekken ezien. Volgens de overlevering gaon ze haost altied in 't wit of vuulwit ekleed, wat de naam verklaort. Der wort oek wel een verband eleid mit "wetende wieven", dus waorzeegsters. Witte wieven worden oek wel as de geesten van [[hekse]]n ezien of van are vrullie die kwaod edaon han. Behalve in [[hunebed]]den woenden de witte wieven in kleine [[heuvel (geologie)|heuveltjes]] en [[terpe]]n. Ze han daor de in- en uutgang naor der holen. 's Nachs kwammen ze kuumpjes zwevend te veurschien. 

Witte wieven bin in zwat heel [[Europa (continent)|Europa]] bekend. Zo heten ze bieveurbeeld in [[Frankriek]] ''Dames Blanches''. In Nederland kommen sagen over witte wieven veurnamelijk veur in Oost- en Noord-Nederland (veurmaolig [[Saksen (vôlk)|Saksenland]]).

==Geleuf==
Sagen roendum witte wieven hen mit name betrekking op 't umwisselen van kiendjes, 't ontvoeren van vrullie of, um-ekeerd: hulp an zwangere vrullie as ze [[kienen]] gungen. Volgens de sage zouwen witte wieven je niet lastigvallen a-j ze gien kwaod doen. Tot in de [[17e eeuw|zeuventiende eeuw]] bin der veurbeelden bekend van minsen die in witte wieven geleuven.
Geleuf in witte wieven is een geval van [[volksgeleuf]], dat deur de [[kaark]] tevergeefs bestrejen worde. 

De Twentse grappenmaker [[Herman Finkers]] besteejt der andacht an in zien animasiefilm "[[Kroamschudd'n in Mariaparochie]]". In 2006 bie 't tweede seizoen van de populaire [[regiosoap]] "[[Van jonge leu en oale groond]]" kommen der oek tot twee keer toe ''witte wieven'' veur bie 't staarven van Gerrit Olde Weerink (toevallig espeuld deur Herman Finkers).

==Veurbeelden van sages==

===Dalfsen===
In 't Overiesselse [[Dalsen (dörp)|Dalsen]], bie [[Zwolle]] staot een huus mit de naam ''Witte Wieven'':

:''Op die boerderi'je, veur det huus daor, kiek mar, daor stiet de name 'De Witte Wieven'.''

De boerderie beheurt tot 't landgoed van de graaf van [[Rechteren]]. De graaf reej veul mit de auto langes de boerderiejen en zag dan witte mist. "Dat ben net van die koppen", zei die. Oek geleufden ze dat in 't angrenzende buurtschap Rechteren (Rechterense Veld) witte wieven over de velden zweefden, en oek in [[Dalmsholte]] en [[Lemelerveld]]. In Dalmsholte ontsnapte 'Aorend van een Vennenbärg' volgens 't verhaol net an de witte wieven. Zie had zien peerd esteulen en gooide n'm een haorspit toe, dat in de [[deure|deur]] bleef hangen.
(In: Dalfser Muggen / R.A. Koman. - Bedum : Profiel, 2006)

===Montferland===
Een sage uut [[Montferland]] vertelt 't verhaol van een boer die, umdat ie drunken is, een wit wief vraagt um mit 'm te dansen.


't Witte wief pakt 'm bie zien naarms en danst mit 'm totdat de boer der dood bie neervalt.

===Zwiep===
In 't [[Achterhook|Achterhoekse]] daarp [[Zwiep]] (bie [[Lochem]]) is een klein themapark ewijd an witte wieven. In de buurt van Lochem, Zwiep en [[Barchem]] worde vrogger vaak de sage van de witte wieven van Zwiep verteld; een verhaol over de rieke boerendeern Johanna die verliefd is op een arme boerenjonge. Johanna's vaor wil dat zien deern mit een rieke boerenjonge trouwt en verzint veur de rivaolen een opdracht waorbie ze de rust van de witte wieven versteuren moen. Een diepe kuul in de Lochemse baarg bie Zwiep wort de ''Witte Wievenkuul'' eneumd.

===Veluwe===
Op de [[Veluwe]] he-j een paor plekken waor de sages van de witte wieven veurkommen, bieveurbeeld in [[Putten]] en [[Armelo]]. Volgens een legende zitten de witte wieven in Armel achter een heuveltjen en kommen 's nachs teveurschien.

====Putten====
Van "de grote Kees" wort verteld, dat ie ze ezien het. Toe die een jonge keel was, gung ie es tegen middernacht van een femiliebezeuk op huus opan. Onderweg mos die deir een [[moor (toponiem)|moerassige]] heed, de "breistroet", waor een bruggetjen over een beek leup. Midden op de brug ekommen, zag ie inees de witte wieven. Hie kon zien eigen niet meer bewegen en drukte zien eigen mit de rug tegen de brugleuning. Kuumpjes an zweefden ze naoder en gungen langes 'm heen over de brug. Nao enige tied kon ie zien eigen weer bewegen. Nat van 't zweet, ''an ieder haor hung een droppel'', kwam ie bie huus.

====Armel====
Roend middernacht klinkt klokgeluui deur de bos. 't Is ofkomstig van een al verzunken klooster, waorin de monniken eertieds der ziel an de duvel verkocht han. Ze vierden in 't klooster feesten mit de heksen. In de kaarstnacht strafte [[God]] ze mit een heftig oenweer, waodeur 't klooster en zien bewoeners in de eerde zakten. Tot op de dag van vandaag bin de klokken te heuren, en menig boer controleert dan of ie de deur wel goed vergrendeld het. 

==Witte wieven in boeken==
*Een van de sages wort verteld in 't [[Suske en Wiske]]-album nummer 227, ''Het Witte Wief'', dat op [[1 febrewaori]] [[1991]] verscheen. Dit [[stripverhaol|stripalbum]] speult zich of in en roend de [[Gelderland|Gelderse]] plaots [[Ede (stad)|Ede]]. In [[2001]] volgde een dialectversie, uut-egeuven deur de [[Twentsche Courant Tubantia]], samen mit de oorspronkelijke [[Standaard Uitgeverij]].
*In de zeuvendelige [[Harry Potter]]-serie van J.K. Rowling komt de band De Witte Wieven veur.

==Nedersaksisch==
*[[Westerwôlds]]: ''weite wieven''

==Uutgaonde verwiezingen==
*[http://www.meertens.knaw.nl/volksverhalenbank/lijst_lexicon.php?act=detail&volksverhaal_type=SINSAG%200162 Witte wieven volgens 't Meertens Instituut]
*[http://www.meteo-maarssen.nl/sage_004.html Sages over de witte wieven]
*[http://www.klap.net/verhalen/wittewieven.html De legende van de witte wieven]
*[http://www.zwiep.dds.nl/fotos/zwiepseboli_800.jpg Foto van een wit wief in Zwiep]

{{Dia|Disse pagina is eschreven in 't [[Putters]]}}

{{DEFAULTSORT:Witte Wieven}}
[[Kattegerie:West-Veluws_artikel]]
[[Kattegerie:Sage]]

[[en:Witte Wieven]]
[[nl:Witte wieven]]
