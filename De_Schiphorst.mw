[[Ofbeelding:Havixhorst De Schiphorst.jpg|thumb|280px|Havezate De Havixhorst in De Schiphorst, 2010]]
'''De Schiphorst''' is een [[buurtschop]] in de [[Möppelt (gemiente)|gemiente Möppelt]] in de pervincie [[Drenthe]]. In dizze buurtschop ligt [[havezate]] de [[Havixhorst]] en laandgoed [[Dickninge]]. Nao de [[gemientelijke herindieling]] van 1998 is De Schiphorst bi'j Möppelt edaone.

In de buurtschop, an de Schiphorsterweg, is 't [[eileuver|eileuversdörp]] [[De Lokkeri'je]] vestigd. De Schiphorsterweg kronkelt deur 't [[Riest (revier)|Riestdal]] vanof de [[Oaveriessel|Oaveriesselse]] buurtschop [[Lankhorst]] ([[Stappest (gemiente)|gemiente Stappest]]) naor [[De Wiek]]. Véur de anleg van de [[Rieksweg 28|A28]] was dit de deurgaonde weg van De Wiek op Möppelt an. Bi'j dizze weg langes hej onder meer een köppel aordig grote [[boerenspil|boerenspillen]] op roeme [[kavel (grond)|kavels]]. In 't weekend wördt de weg veule gebruukt deur [[klootschieten|klootschieters]].

Vanof de gemientegrèenze bi'j De Wiek naor [[Rogat]] löp de Hessenweg.

In Möppelt, net buten de buurtschop, stiet 't [[psychogeriatrie|psychogeriatrisch]] verpleeghuus De Schiphorst.

In de buurtschop hef de veurmalige [[ruter (peerdesport)|springruter]] [[Johan Heins]] een stal.

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel|Schiphorst, De]]
[[Kategorie:Plaots in Drenthe|Schiphorst, De]]
