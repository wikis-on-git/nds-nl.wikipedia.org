[[Bestaand:Blåbær 2.jpg|thumb|Blauwe bosbeze]]
[[Bestaand:Vaccinum myrtillus 020503.jpg|thumb|Blauwe bosbeze]]
De '''blauwe bosbeze''' ([[Latien]]: ''Vaccinium myrtillus'') is n [[vaste plaante]] uut t geslacht van de [[bosbezen]] die beheurt tot de [[heedfamilie]] (''Ericaceae'').

t Is n struukjen van vuuftien tot zestig sentimeter hoog (of zelfs wat meer). De plaante döt t niet zo best in kalkrieke grond, mer past zien eigen beter an in n vochtige, zure bojem. De blauwe bosbeze greuit veurnamelik in open bossen (zowel in [[loofbos]]sen as [[naoldbos]]sen), op [[heed]] en [[vene (grondsoorte)|vene]] in de [[gemaotigd klimaot|gemaotigde]] en [[subarkties klimaot|subarktiese]] gebiejen in de wereld (Europa, Noord-Azië, Japan, Noord-Amerika en zelfs lokaal nog in Greunlaand). Disse plaante is in Europa nauw verwant an de [[rooie bosbeze]] (''Vaccinium vitis-idaea''), waormee [[hybride (biologie)|hybriden]] evormp kunnen wörden en in Noord-Amerika mit ''Vaccinium membranaceum'' en ''Vaccinium parviflorum''.

==Beschrieving==
De [[stengel]]s ontspringen uut n wiedverspreiden [[wortel]]stelsel mit n [[wortelstok]]. De kaantige [[giespel]]s bin greun.

De [[blad|blaojen]] bin lochtgreun, eirond tot bladvormig en hebben n zwak ezaagden raand. Ze bin één tot dree sentimeter lange. De blaojen vallen der laote in de harfst aof. As dat gebeurt wörden ze eerst geelbruun; mer op sommige plekken kunnen ze oranje of rood kleuren (aofhankelik van de [[voedingsstof]]fen in de grond).

De kruukvormige [[bloeme]]n bin raoze en hebben n greune waos. De bloemen bin mit der open einde naor benejen ericht.

De bleuitied is van april tot juni, mit soms n tweede bleui in de harfst. De [[bestuving]] gebeurt meestentieds deur [[hommels]], mer oek deur aandere insekten zo as [[wespe]]n. De blauwe bosbeze kan oek [[zelfbestuving|zien eigen bestuven]].

[[Bestaand:Illustration Vaccinium myrrtillus0.jpg|thumb|left|Blauwe bosbeze]]

Kort nao t uutbleuien van de raoze, bolronde bloemen koemen der op de stengels, ouwer as dree jaor, zwartblauwe [[beze]]n, bedekt mit n waos. In elke beze kunnen tot veertig [[zaod (plaante)|zaojen]] zitten. t Sap is peerskleurig. De bezen ku'j eten. Ze wörden veural gebruukt veur [[schem|sjem]] of veur gebak. Oek wörden ze vars egeten, veural vanwegen t hoge gehalte an [[vitamine C]].

Voortplaanting gebeurt meestentieds [[vegetatieve vermeerdering|vegetatief]] mit nieje scheuten uut de wortelstok. Op disse maniere kan n plaante wel vuventwintig jaor bestaon, allewel nao vuuftig jaor der gien nieje scheuten meer evormp wörden. As t harfst wörden wörden de voedingsstoffen uut de blaojen overebröcht naor de wortelstok, zodat der in de volgende [[leinte|lente]] weer n krachtige plaante kömp.

De blauwe bosbeze leeft in onderlinge symbiose mit [[schimmels]] (oek wel n [[mykorrhiza]]le [[mutualisme|mutualistiese symbiose]] eneumd). Disse schimmels leveren voedingsstoffen uut de bojem, terwiel de plaante [[fruktose|vruchtensukers]] en [[koolhydraot]]en an de schimmels levert. Dit gebeurt via t [[mykorrhiza]]: talrieke schimmeldraojen ([[hyfen]]) die verbunnen bin mit de [[wortel]]s.

==Weetjes==
* t Belgiese plaotsjen [[Vielsalm]] neumt zien eigen "la capitale des myrtilles" (de heufdstad van de bosbezen) vanwegen de grote anwezigheid van bosbessen in de bosrieke umgeving, en vanwegen de bosbezefeesten.

==Uutgaonde verwiezing==
* [http://www.soortenbank.nl/soorten.php?soortengroep=flora_nl&id=2752&menuentry=soorten Blauwe bosbeze (''Vaccinium myrtillus'') op SoortenBank.nl]]

{{Commons|Vaccinium myrtillus|bosbezen}}
{{Dialekt|wvel|Nunspeet|ANS}}

[[Kategorie:Plaante]]
[[Kategorie:Vruch]]

[[ar:عنب الأحراش]]
[[az:Qaragilə]]
[[be:Чарніцы]]
[[be-x-old:Чарніцы]]
[[bg:Синя боровинка]]
[[bxr:Хара нэрhэн]]
[[ca:Nabiu]]
[[cs:Brusnice borůvka]]
[[csb:Czôrnô jagòda]]
[[cv:Хура çырла]]
[[cy:Llus]]
[[da:Almindelig blåbær]]
[[de:Heidelbeere]]
[[dsb:Carnica]]
[[el:Μύρτιλο]]
[[en:Vaccinium myrtillus]]
[[eo:Mirtelo]]
[[es:Vaccinium myrtillus]]
[[et:Harilik mustikas]]
[[fi:Mustikka]]
[[fo:Bláber]]
[[fr:Vaccinium myrtillus]]
[[ga:Fraochán]]
[[gl:Arandeira]]
[[hr:Borovnica]]
[[hsb:Holanska jahodka]]
[[hu:Fekete áfonya]]
[[io:Mirtelo]]
[[it:Vaccinium myrtillus]]
[[ja:ビルベリー]]
[[krc:Къара шкилди]]
[[kv:Чӧд]]
[[lmo:Vaccinium myrtillus]]
[[lt:Mėlynė]]
[[nl:Blauwe bosbes]]
[[nn:Blåbær]]
[[no:Blåbær]]
[[os:Саунæмыг]]
[[pcd:Grinbéle]]
[[pl:Borówka czarna]]
[[pms:Vaccinium myrtillus]]
[[pt:Vaccinium myrtillus]]
[[ro:Afin]]
[[ru:Черника]]
[[se:Sarri]]
[[sh:Borovnica]]
[[sk:Brusnica čučoriedková]]
[[sl:Borovnica (grm)]]
[[sr:Боровница]]
[[stq:Bikbäie]]
[[sv:Blåbär]]
[[tr:Yaban mersini]]
[[udm:Кудымульы]]
[[uk:Чорниця]]
[[vi:Việt quất quả đen]]
[[zh:歐洲越橘]]
