[[Bestaand:Candle-calendar.jpg|thumb|250px|Keerse]]
[[Bestaand:Milan cathedral candles.jpg|thumb|250px|Keersen in een kattedraal]]
Een '''keerse''' of '''kese''' is meestentieds een [[cilinder|cilindrische]] stave en is emaak van [[iemn|biejeenwas]] of stearine. Bie kamertemperetuur is een keerse een vaste en vetachtige stof mit in 't midden een [[pitte]], dit is een [[ketoen]]en draod, dat meestentieds op een speciale meniere evlochen is. A-j de pitte ansteken verbraant 't, waodeur 't vet kortbie de pitte smelt en deur [[kappellaire warking]] in de pitte wonnen ezeugen. In de hogere delen van de pitte wonnen dit vet deur [[verdamping]] en [[ontlejing]] gasvormig en verbraant onder 't uutstraolen van [[warmte]] en [[Locht (straoling)|loch]]. Mit een [[keersendover]] ku-j de vlamme van een keerse uutmaken.

Keersen bin samen mit [[olielampe]]n de oudste hulpmiddels dee de [[mense|meens]] uut-evunnen hef um loch te kriegen as der gien umgevingsloch is, nao 't [[holt|houtvuur]]. In veule [[geleuf|geleuven]] wonnen der keersen gebruuk bie rillegieuze diensen of wonnen 't ezien as symbool zoas in pertie [[Kaark (geleufsgemeenschap)|karken]] de keerse [[Jezus Christus]] symboliseert. Veural bie de [[Rooms-katholieke Karke|kattelieken]] wonnen der ter naogedachtenisse van ene dee uut de tied ekeumen is, vake een keersjen ebraand, mar oek mit 't joodse [[chanoeka]] en de christelijke [[advent]] staon keersen centraal. Oek mit de [[kìrsttied|kars]] wonnen der oek veule keersen ebraand.

== [[Nedersaksisch]] ==
* [[Grunnegs]]: ''keers'', ''keerze'' of symbolisch ''t leventege licht''
* [[Stellingwarfs]]: ''keerse'' of ''keerze''
* [[Tweants]]: ''kearse'' of ''kearze''
* [[Veluws]]: 
** ''keers{{small()|e}}''
** ''käärse'' ([[Wezep]], [[Attem]])
** ''kese'' ([[Attem]], [[Nunspeet]], [[Vaossen]])

[[Kategorie:West-Veluws artikel]]
[[Kategorie:Locht]]

{{Link FA|nn}}
