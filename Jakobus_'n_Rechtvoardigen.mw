'''Jakobus''' of '''Jacobus''' wöd in de [[Biebel]] enuumd as de ''breur van de Heer'', hi'j zolln dus de breur van [[Jezus]] ewest ween, mar wöd nie met-eteld in de zo-ehietn Heilige Fammilie (umdat 't in de [[Rooms-Katholieke Karke|RKK]] wöd ezegt dat Jezus gien breurs of zusters hadde umdat [[Maria]] altied maagd zolln bliem). Vake wöd e met ''de Jongere'' of ''de Mindere'' an-eduud, um 'm appat te holln van de [[apostel]] [[Jakobus]] (''de Meerdere''). 

't Biebelboek ''Brief van Jakobus'' wöd tradisjoneel eziene as van zien haand.

=="Breur van de Heer"==
In de Biebel wöd Jakobus veur-esteld as 'n breur van Jezus, allene volngs de traditsie van de rooms-katholieke Karke wöd d'r met 't ''breur van de Heer'' nie bedoeld dat Jakobus warklik 'n breur van Jezus ware, in de zin dat e ok 'n zeune is van ([[Jozef]] en )Maria. De roomse Karke hef 't dogma anvaord dat Maria altied maagd zolln ebleem ween en zeg dat 't woordtie "breur" "neef" of "verwant" beteeknd. En met 'n 'dzölfn dogma hef de [[Orthodoxe Karke]] de traditsie dat Jakobus 'n halfbeur van Jezus is, geboorn uut 'n oldere brulfte van Jozef.

{{Dialekt|sdz}}
[[Kategorie:Christendom]]
