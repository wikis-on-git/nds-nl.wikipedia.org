'''Jakobus''' (Hebreews: יעקב Ya'akov; Grieks Ἰάκωβος Iákōbos) wöd in de [[Biebel]] enuumd as 'n ''breur van 'n Heer'', hi-j zollen 'n breur van [[Jezus]] ewest hebben, mar wöd nie met-eteld in de Heilige Fammilie (umdat 't in de [[Rooms-Katholieke Karke|Roomse Karke]] wöd ezegt dat Jezus gien breurs of zussen hef had umdat [[Maria]] aait deerne west blevven). Vake wöd e met ''de Jongeren'' of ''de Minderen'' an-eduud, um 'm ampat te hoalden van 'n [[apostel]] [[Jakobus]] (''de Meerderen''). 

't Biebelboek ''Brief van Jakobus'' wöd tradisjoneel eziene as dat hum 't eschrevven hef.

Jeruzalem waren 't centrum van 't aldervrogste kristendom, met Jakobus an 't heufd van de gemiente töt 61; toe as e, voolgs Flavius Josephus, stienigd wördden.

=="Breur van 'n Heer"==
In de Biebel wöd Jakobus veur-esteld as 'n breur van Jezus, allinnig voalgs de traditsie van de Roomse Karke wöd der met 't ''breur van 'n Heer'' nie bedoold dat Jakobus feitlik 'n breur van Jezus was, in 'n zinne dat e ok 'n zeune is van ([[Jozef]] en )Maria. De Roomse Karke hef 't dogma anvoard dat Maria aait deerne zollen eblevven hebben en zeg dat 't weurdtie "breur" "neef" of "verwaant" betekkend. En met 'n dezölven dogma hef de [[Orthodoxe Karke]] de traditsie dat Jakobus 'n halfbeur van Jezus is, geboren uut 'n eerdere brulfte van Jozef.

{{Dialekt|sdz}}
[[Kategorie:Christendom]]
