[[Ofbeelding:Stofzuiger.jpg|thumb|300px|Stofzoeger]]
n '''Stofzoeger''' is n apperaat woermet o-j t [[woening|hoes]] kloar maakn köant. t Woarket vake met nen stoarkn elektromotor, den at ne grote sentrifugaalpoompe andrif.
t Stof wördt dan in nen [[buul]] op evöngn, of in nen bèkn an de binnkaante van de mesiene slingerd.

Um en noabiej [[1900]] wör n stofzoeger al oet eveundn, mear t doerdn nog tot ongevear [[1960]] tot ongevear iederene dr ene har. Doarvuur wördn kleedn aait of eveagnd, of boetn oet eklopt met nen [[klabatse|matnklopper]].

==Herbert Booth==
Herbert Booth (1871-1955) vreug zik of woerumme at de leu aait prebeerdn t smear vort te bloazn. Hee bedach dèt t völle makliker was um t op te zoegn en direkt in n toetn te doon. In [[1900]] maakn-e n eersn stofzoeger: de ''Booth Machine''. Dèt was n deer van ne mesiene den-t wal 50 kilo weug. Ze kreegn [[rad|rèdkes]] oonder en wördn vuurt etrökn duur [[peerd|pearde]]. Zo gung t dan de huuze langs. t Apparaat bleef boetn en de slange gung duur t veanster noar binn. Dr was twee man neudig um t deenk te bedeenn. Eene um t hoes te doon, n aandern um de mesiene te bedeenn. Dit was vanzelf onmeundig priezig, dus allene rieke leu en bedriewe konn zonne buurte betaaln.

==Latere oetveendings==
t Eerste neet-elektrise model wör in [[1869]] ontwörpn duur [[Ives W. McGaffey]] oet [[Chicago]]. Dit woarkn duur in nen [[lear|learnen]] bal te kniepn, woerduur de locht de slange in ezeugn wör. <br />
n Eerstn elektrisen was de ''hoover'' oet 1907, den oet eveundn wör duur n [[Verienigde Staoten van Amerika|Amerikaansn]] Hoover Suction Sweeper Company. Den van Booth weug ongevear 50 kilo, terwiel at disn "nog mear" 20 kilo weug. t Deenk was feailik neet slim populair. t Bedrief mos dr met langs de duurn goan veantn um t deenk an te priezn. Hierduur sleug n stofzoeger ook oawer noar [[Europa]]. In [[Nederlaand]] wör-e machtig gewild. In de joarn '30 har Nederlaand noar verhouding mear stofzoegers as Amerika.<br />
Vanzelf kwamn dr de leste joarn nog lichtere modeln, wat zinne populariteit dee toonemn.
n Bekeand soort stofzoeger is n [[krömmeldief]]. Den is maklik in de haande te hooldn en bestemd vuur kleaine zoegbuurtn.<br />
Seend 2000 beent dr ook stofzoegers dee-t zelfstandig n kamer roond goat. Disse woarket op nen [[accu]], zodèt ze neet zo hard zoegnt.

==Neersassies==
Zowal in Nederlaanse as in Duutse Neersassiese sproakgebeed is t woord ''hoelbessem'' (met variaantn in oetspraoke en skriefwieze) bekeand. Dr beent dr völle dee dit woord ofwiest, umdet t neet echt gebroekt zol wordn, of umdet t allenig bestoan zol um skik te hebn met t Neersassies.<ref>[http://olive.skynetblogs.be/archive-month/2005-09 Olive heur blog: 'huulbessem' in Gelderlaand]</ref><ref>[http://www.platt-in-action.de/a_04_11_08.php?language=0 Plattdütsk bi d'Arbeid oaver 'Huulbessem']</ref>

*[[Achterhooks]]:
**''stofzoeger''
**''hoelbessem'', ''huulbessem''
*[[Drèents]]:
**''stofzoeger''
**''hoelbessem''
*[[Grunnegs]]: ''motzoeger''
*[[Platduuts]]:
**''stofzoeger''
**''hoelbessen''
**''zoegbessen''
*[[Stellingwarfs]]:
**''stofzoeger''
*[[Tweants]]:
**''stofzoeger''
**''huulbezem'', ''-bessem''
*[[Veluws]]: ''stofzuger'', ''stofzoeger''

== Rifferenties ==
<references />

[[Kattegerie:Tweants artikel]]
[[Kattegerie:Huushoolding]]

[[az:Tozsoran]]
[[bg:Прахосмукачка]]
[[ca:Aspiradora]]
[[cs:Vysavač]]
[[da:Støvsuger]]
[[de:Staubsauger]]
[[en:Vacuum cleaner]]
[[eo:Polvosuĉilo]]
[[es:Aspiradora]]
[[et:Tolmuimeja]]
[[eu:Xurgagailu]]
[[fa:جاروبرقی]]
[[fi:Pölynimuri]]
[[fiu-vro:Pudsunudsija]]
[[fo:Dustsúgvari]]
[[fr:Aspirateur]]
[[he:שואב אבק]]
[[hu:Porszívó]]
[[id:Penghisap debu]]
[[is:Ryksuga]]
[[it:Aspirapolvere]]
[[ja:掃除機]]
[[ko:진공 청소기]]
[[lt:Dulkių siurblys]]
[[nds:Stoffsuger]]
[[nl:Stofzuiger]]
[[nn:Støvsugar]]
[[no:Støvsuger]]
[[pl:Odkurzacz]]
[[pt:Aspirador]]
[[ru:Пылесос]]
[[sco:Vacuum cleaner]]
[[sk:Vysávač]]
[[sr:Усисивач]]
[[stq:Stoafsuuger]]
[[sv:Dammsugare]]
[[ta:தூசுறிஞ்சி]]
[[tr:Aspiratör]]
[[ur:خلائی مطہر]]
[[zh:吸塵機]]
