't '''Limburgs''' is 'n [[Nederduuts]]e [[Westgermaonse taolen|Westgermaanse taol]] dee epraot wodt in 't grootste deel van [[Nederlaands Limburg|Nederlands]] en [[Belgisch-Limburg|Belgisch-Limburg]], en in 't [[Duutsland|Duutse]] [[Rynland|Rynland]]. Met 'n [[dialektkontinuüm|dialektkontinuüm]] is 't verbonnen met 't [[Braobants|Braobants]] en 't [[Ripuarys|Ripuarys]]. De dialekten esproken in [[Nederland|Nederland]] wodt nog gloepens veul ebroekt; in [[België|België]] en Duutsland is by de tweede en darde generatie 't nivo van beheersing stark achteroet egaon. In Nederland wodt 't Limburgs als [[streektaol|streektaol]] erkend, in België sorg allenig de provincie veur kultavitie en bescherming en in Duutsland wodt 't erkend onder de paraplu van 't Nederduuts, waor ok 't [[Nedersaksisch|Nedersaksisch]] byhoort.

Howal de Limburgse dialekten ne grote verscheidenheid kent bint der 'n paor kenmarken dee veur de meeste van de dialekten opgaot:
* Tonaliteit: Limburgs is ne [[toontaol|toontaol]]. Dat betekent dat nen [[klinker|klinker]], of in elk geval nen langen klinker, op twee maneren oet-esproken kan worden: vallend, zoas in 't Nederlands en 't Nedersaksisch, en stigend. Dee tonen heet ''stoottoon'' en ''sleeptoon''. Se kint twee woorden met deselmde klanken onderscheden: zo betekent ''bal'' met stoottoon "dansfeest" en ''bal'' met sleeptoon "speultoeg".
* [[Ümlaut|Ümlaut]]: Anners as 't Nederlands kent de Limburgse dialekten ümlaut in [[verkleinwoord]]en en in de vervoging van starke [[warkwoord|warkwoord]]en. 't Eerste vindt wy ok in veul, maor lang neet alle, Nedersaksische dialekten.
* ''ich'' veur "ik", maor neet ''maache'' veur "maoken". De ''k'' is nao lange vokaolen neet verannnerd in ''ch'', zoas in 't Hoogduuts, mer de woorden ''ich'', ''ouch'' en ''mich'' hebt wel hun weg gevonden naor 't Limburgs en vormt dus oetsonderingen op den regel.
* Ne afwykende maneer om byvogelike naomwoorden te vervogen. 't Limburgs mok geen onnerscheed tussen starke en zwakke verboeging, en kent twee klassen van adjektieven.

In 'n groot deel van Belgisch-Limburg wodt 'n aparte groop Limburgse dialekten epraot, dee stark verschilt van de ander dialekten en sik meer aonsluten by de Suud-Braobantse dialekten. Dee mist byveurbeeld 't weurdke ''doe'' veur de tweede persoon enkelvoud, en hebt nen anderen klankinventaris.

[[Category:Limburgs]]
[[Category:Twents artikel]]
