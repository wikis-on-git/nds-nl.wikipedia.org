t '''Limbörgs''' is ne [[Nederduuts]]e [[Westgermoanse taaln|Westgermoanse taal]] dee sprökn wördt in t greutste deel van [[Limburg (Nederlaand)|Nederlaands]] en [[Bels-Limbörg]] en in t [[Duutslaand|Duutse]] [[Rijnlaand]]. Met n [[dialectcontinuüm|dialektkontinuüm]] is t verboondn met t [[Broabaants]] en t [[Ripuaries]]. De dialektn dee sprökn wördt in [[Nederlaand]] wördt nog onmeundig völle broekt. In [[Belgie]] en Duutslaand is biej de tweede en dearde generoasie t nivoo van beheersing staark achteroet goan. In Nederlaand wördt t Limbörgs as [[strektaal]] anerkend, in Belgie zoargt alleen de proveensie vuur kultivatie en beschearming en in Duutslaand wördt t anerkend oonder de paraplu van t [[Nederduuts]], woarbiej ok t [[Neersassies]] heurt.

Alhoowals de Limbörgse dialektn ne groote verscheidnheid kent, bunt der n poar kenmearkn dee vuur de meeste dialektn göldt:
* Tonaliteit: Limbörgs is ne [[toontaal]]. Dat höald in dat nen [[kleenker]], of in alle geval, nen laankn kleenker, op twee maniern kan wördn oetsprökn: valnd, zooas in t [[Nederlaands]] en t Neersassies, en stiegnd. Disse toonn wördt '''stoottoon''' en '''sleptoon''' neumd. Zee könt twee weurde met de zölfde klaankn oonderscheidn. Zoo beteeknt ''bal'' met stoottoon "daanspartiej" en ''bal'' met sleptoon "spölgrei".
* [[Ümlaut]]: Aans as t Nederlaands kent de Limbörgse dialektn nen ümlaut in [[verkleanweurd]]e en in de vervoging van stearke [[wearkweurd]]e. t Eerste kömp ok völle vuur in Neersassiese dialektn, mer laank nich altied.
* ''Ich'' vuur ''ik'', mer nich ''maache'' vuur ''maakn''. De ''k'' is noa lange vokaaln nich veraanderd in ''ch'', zooas in t [[Hoogduuts]], mer de weurde ''ich'', ''ouch'' en ''mich'' hebt wal eer weg veundn noar 't Limbörgs en vörmt dus oetzeunderingn op n reagel.
* Ne afwieknde manier um biejvooglike naamweurde te vervogn. t Limbörgs maakt gen oonderscheid tusken stearke en zwakke verbuging en kent twee klasn van adjektievn.

In n groot deel van Bels-Limbörg wördt n ampartn groep Limbörgse dialektn sprökn, dee zik steark scheln van de aandere dialektn en meer ansloetn biej de Zuud-Broabaantse dialektn. Disse mist biejvuurbeeld t weurdken ''doe'' vuur de tweede persoon eankelvoald en hebt n aandern klaankinventaris.

{{Interwiki|code=li}}
{{SNLV}}

[[Kattegerie:Tweants artikel]]
[[Kattegerie:Nederlaanse streektael en dialekt]]
[[Kattegerie:Vlaamse streektael en dialekt]]
[[Kattegerie:Duutse streektael en dialekt]]
[[Kattegerie:Limburg]]

[[af:Limburgs]]
[[am:ሊምቡርግኛ]]
[[ang:Limburgisc]]
[[ar:لغة ليمبورغية]]
[[br:Limbourgeg]]
[[de:Limburgisch]]
[[el:Λιμβουργιανή γλώσσα]]
[[en:Limburgish]]
[[eo:Limburga lingvo]]
[[es:Idioma limburgués]]
[[eu:Limburgera]]
[[fr:Limbourgeois]]
[[fy:Limburchsk]]
[[gl:Lingua limburguesa]]
[[hak:Lìm-pó-ngî]]
[[he:לימבורגית]]
[[id:Bahasa Limburgish]]
[[is:Limburgíska]]
[[it:Lingua limburghese]]
[[ja:リンブルフ語]]
[[ksh:Limbůrjs Platt]]
[[kw:Limbourgek]]
[[la:Lingua Limburgica]]
[[li:Limburgs]]
[[lij:Lengua limburgheise]]
[[nds:Limborgsch]]
[[nl:Limburgs]]
[[no:Limburgsk]]
[[pl:Dialekt limburgijski]]
[[pt:Língua limburguesa]]
[[ro:Limba limburgheză]]
[[ru:Лимбургский язык]]
[[sk:Limburčina]]
[[sq:Gjuha limburge]]
[[stq:Limbuurchsk]]
[[sv:Limburgiska]]
[[vls:Limburgs]]
[[vo:Limburgänapük]]
[[wa:Limbordjwès (lingaedje)]]
[[zea:Limburgs]]
[[zh:林堡语]]
