't '''Limbörgs''' is ne [[Nederduuts]]e [[Westgermoanse taaln|Westgermoanse taal]] dee sprökn wördt in 't greutste deel van [[Nederlaands-Limbörg|Nederlaands]] en [[Bels-Limbörg]] en in 't [[Duutslaand|Duutse]] [[Rijnlaand]]. Met 'n [[dialektkontinuüm]] is 't verboondn met 't [[Broabaants]] en 't [[Ripuaries]]. De dialektn dee sprökn wördt in [[Nederlaand]] wördt nog onmeundig völle broekt. In [[Belgie]] en Duutslaand is biej de tweede en dearde generoasie 't nivoo van beheersing staark achteroet goan. In Nederlaand wördt 't Limbörgs as [[strektaal]] anerkend, in Belgie zoargt alleen de proveensie vuur kultivatie en beschearming en in Duutslaand wördt 't anerkend oonder de paraplu van 't [[Nederduuts]], woarbiej ok 't [[Neersassies]] heurt.

Alhoowals de Limbörgse dialektn ne groote verscheidnheid kent, bunt der 'n poar kenmearkn dee vuur de meeste dialektn göldt:
* Tonaliteit: Limbörgs is ne [[toontaal]]. Dat höald in dat nen [[kleenker]], of in alle geval, nen laankn kleenker, op twee maniern kan wördn oetsprökn: valnd, zooas in 't [[Nederlaands]] en 't Neersassies, en stiegnd. Disse toonn wördt '''stoottoon''' en '''sleptoon''' neumd. Zee könt twee weurde met de zölfde klaankn oonderscheidn. Zoo beteeknt ''bal'' met stoottoon "daanspartiej" en ''bal'' met sleptoon "spölgrei".
* [[Ümlaut]]: Aans as 't Nederlaands kent de Limbörgse dialektn nen ümlaut in [[verkleanweurd]]e en in de vervoging van stearke [[wearkweurd]]e. 't Eerste kömp ok völle vuur in Neersassiese dialektn, mer laank nich altied.
* ''Ich'' vuur ''ik'', mer nich ''maache'' vuur ''maakn''. De ''k'' is noa lange vokaaln nich veraanderd in ''ch'', zooas in 't [[Hoogduuts]], mer de weurde ''ich'', ''ouch'' en ''mich'' hebt wal eer weg veundn noar 't Limbörgs en vörmt dus oetzeunderingn op n reagel.
* Ne afwieknde manier um biejvooglike naamweurde te vervogn. 't Limbörgs maakt gen oonderscheid tusken stearke en zwakke verbuging en kent twee klasn van adjektievn.

In 'n groot deel van Bels-Limbörg wördt 'n ampartn groep Limbörgse dialektn sprökn, dee zik steark scheln van de aandere dialektn en meer ansloetn biej de Zuud-Broabaantse dialektn. Disse mist biejvuurbeeld 't weurdken ''doe'' vuur de tweede persoon eankelvoald en hebt nen aandern klaankinventaris.

[[Category:Limburgs]]
[[Category:Tweants artikel]]

[[de:Limburg]]
[[en:Limburg]]
[[eo:Limburg]]
[[fr:Limbourg]]
[[ko:림뷔르흐]]
[[it:Limburgo]]
[[li:Limburg]]
[[nl:Limburg]]
[[ja:リンブルグ]]
[[no:Limburg (Nederland)]]
[[pt:Limburgo]]
[[sv:Limburg]]
[[tr:Limburg]]
