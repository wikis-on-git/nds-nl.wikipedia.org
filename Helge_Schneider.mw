{{Infobox zanger
| naam           = Helge Schneider
| ofbeelding     = 
| umschrieving   = 
| geboren        = 30 augustus 1955
| sturven        = 
| laand          = [[Duutslaand]]
| spraoke        = [[Duuts]]
| genre          = [[Jazz]]
| webstee        = 
}}
'''Helge Schneider''' ([[30 augustus]] [[1955]] in [[Mölm]] an de [[Roer]]) is nen [[Duutslaand|Duutsen]] [[vermaker]], [[jazz|jazzmuzikaant]], [[schriever|skriewer]], [[film (cinematografie)|film]] en [[Theater (keunstvorm)|theaterskriewer]] en [[acteur|akteur]]. Doarbie bespölt-e verskeaidene instrumeantn, zo as n [[piano]],  [[Hammond-orgel]], [[gitaar]], [[ukelele|joekelille]], [[drums]], [[trekzak]], [[trompet]], en nog n antal mear.

==Leawn==
===Keenderjoarn en jeugnd===
Helge Schneider wör in augustus 1955 geboorn in Mölm an de Roer, woer at-e nog aait wont. Zin woarkn zeent nauw verbeundn met zinne geboortestea. Toew at-e nog mear 5 joar oold was, wör zin taleant vuur t pianospöln al dudelik, en op zin 12den begun-e al met [[cello]]spöln. In dee joarn leut-e ook al dudelik moarkn wat-e later wean wol; hee wol "Op t podium stoan, clown wean en muziek maakn".

In de beginjoarn van t vuurtgezet oonderwies was-e ne gooe learling. Mear later verlöar-e de interesse, en wör zodöanig "met begrip van beaide kaantn" van skoole steurd en begun ne studie as bouwteekner. Later neumdn hee det as groond vuur zin jeugdig drugsgebroek.

In 1972 begun-e noa n tooloatingstest vuur muzikaal hoogbegaafden an n pianostudie an t [[konservatorium]] van [[Doesborg]]. Hee breuk den vuurtieds of, umdet-e gin wille beleawdn an t "bloots oet n kop learn van nootn". Hee har völle mear wille an Jazz. Bie völle [[Jam sessions]] sprung-e bievuurbeeld bie [[George Maycock]] bie. Doarnoa probeerdn-e op verskeaidene maneern zien geeld te verdeenn: [[hovenier]], [[deerverzorger]] en [[meubelmaker]]. 

In disse joarn zat-e in zinne vrieje tied völle in t kafee van [[Eduscho]], woer at-e dan leu kiekn dee, en zik de beweagingn en köjermaneern inpreantn. t Meuiste veund-e oolde kearlkes, umdet dee ondaanks öare völle onvolmaaktheedn toch aait ne bepoalde stoatus oawer zik hadn. Disse "oppaas" wördn zin vuurbeeld, en in völle van zinne muziek kleenkt-e dan ook as n oold poesterig kearlken. In völle köjervroagns neumdn hee disn tied zinne "Eduscho-studie".

===Woark as keunstndriewer===
In 1977 begun-e met verskeaidene bands op te treadn, woereunter ook zinne eegne bands (Schneider/Weiss Duo aka El Snyder & Charly McWhite, Helge Schneider Trio) en as studiomuzikaant, woerbie at hee oonder mear [[stommen film|stomme films]] dee begeleaidn, en as akteur. In 1982 wör zin eersten dochter geboorn.

van 1985 töt 1991 dee hee met in verskeaidene tillevisiepogrammaas. Hier ontwikkeldn hee zin eegnen stiel, den at t beste te beskriewn is as Antikomiek, den at besteet oet keenderachtigen onzin en nen miks van banale en anspreknde dinge.

{{DEFAULTSORT:Schneider, Helge}}

[[Kategorie: Tweants artikel]]
[[Kategorie: Zanger]]
[[Kategorie: Schriever]]
