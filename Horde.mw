[[Ofbeelding:Yellow-rattle close 700.jpg|thumb|250px|Horde]]
[[File :Rhinanthus minor MHNT.BOT.2004.0.396.jpg|thumb|'' Rhinanthus minor '']]

De '''horde''' ([[Latien]]: ''Rhinanthus minor'') is een plaante uut de bremraapfemilie (''Orobanchaceae'') en is een [[parresiet|halfparresiet]] op [[gres]] en [[graone]]. De horde is de kleinste van zien soorte in de [[Benelux|Benelux-lanen]]. Bie onderscheid is de 1 millimeter grote taand van de bovenlippe belangriek. 't Is wit, mar kan oek vake paors-blauwachtig ween. In dat geval mag 't neet langer as breed ween.

De plaante wonnen tien tot vuuftig centimeter hoge. De donkergreune blaojen bin lancetvormig tot eirond en de raand dervan is ezaag en ze staon de heeltied twee-an-twee (tegenover mekaar) an de vierkaantige stengel. Op de stengels zitten meestentieds zwarte streepjes.

De horde bleuit van [[mei]] tot [[september]]. De bloemen bin plat en geel. De bloemen bestaon uut twee lippen, waovan de bovenste lippe wit of an weerskaanten een blauwe taand hef. De schutblaojen bin donkergreun en hemmen dreehoekige tanen. De [[bloeme]]krone is één tot aanderhalve centimeter lange en hef een losse keel. 

't Zaod is rond en bruun en hef rondumme een vleizige raand. As de plaante beweeg, maken de rollende zaojen een rammelend geluud.

De plaante kump veur in [[greslaand]], op [[diek]]en, revierdunen, [[duun]]valleien en vergrezen [[heed (vegetasie)|heed]] op vochtige tot aorig dreuge, maotig voedselrieke grond.

== Namen in aandere talen ==
* [[Duuts]]: ''Kleiner Klappertopf''
* [[Engels]]: ''Yellow rattle''
* [[Latien]]: ''Rhinanthus minor''
* [[Nederlaands|Nederlaans]]: ''kleine ratelaar''

[[Kategorie:West-Veluws artikel]]
[[Kategorie:Plaante]]
