[[Ofbeelding:Yellow-rattle close 700.jpg|thumb|250px|Horde]]
De '''horde''' (''Rhinanthus minor'') is een plant uut de bremraopfemilie (''Orobanchaceae'') en is een [[parasiet|halfparasiet]] op [[gres]] en [[graon]]. De horde is de  kleinste van zien soort in de [[Benelux|Benelux-lanen]]. Bie onderscheid is de 1 mm grote taand van de bovenlip belangriek. Disse is wit, mar kan echter oek vake paors-blauw wezen. In dat geval mag disse neet langer dan breed wezen.

De plant w√∂rd 10 tot 50 cm hoog. De donkergreune blaoien bin lancetvormig tot eirond en de raand dervan is ezaogd en ze staon steeds twee-an-twee (tegenover mekaar) an de vierkaantige stengel. Op de stengels zitten meestal zwarte streepjes.

De horde bleui van [[mei]] tot [[september]]. De blommen bin plat en geel. De blommen bestaon uut tweje lippen, waorvan de bovenste lip wit of an weerskaanten een blauwe taand hef. De schutblaoien bin donkergreun en hem dreehoekige tanen. De [[blomme|blommekroon]] is 1 tot 1,5 cm lang en hef een open keel. 

't Zaod is rond en bruun en hef rondom een vliezige raand. As de plant beweeg maken de rollende zaoden een rammelend geluud.

De plant kump veur in greslaand, op dieken, revierdunen, duunvelleien en vergreste [[heed]] op vochtige tot vrie dreuge, maotig voedselrieke groond.

==Namen in aandere talen==
*[[Duuts]]: ''Kleiner Klappertopf''
*[[Engels]]: ''Yellow rattle''
*[[Latien]]: ''Rhinanthus minor''
*[[Nederlaands]]: ''kleine ratelaar''

[[Categorie:West-Veluws artikel]]
[[Categorie:Plant]]

[[de:Kleiner Klappertopf]]
[[en:Yellow rattle]]
[[nl:Kleine ratelaar]]
