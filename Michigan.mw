{{Amerikaanse staot
| naam = Michigan
| biejnoam = ''De Groute Mearenståt''<br><small>''De Handskenståt''</small>
| vlagge = [[Bestaand:Flag of Michigan.svg|125x100px|border|Vlagge van Michigan]]
| wapen = [[Bestaand:Seal of Michigan.svg|110x100px|Wåpen van Michigan]]
| kaorte = Map of USA MI.svg
| heufstad = [[Lansing]]
| toe-etrejen = 26. januari [[1837]]
| oppervlak laand = 250.493
| oppervlak waoter = 
| inwoeners = 9.883.635
| dichtheid = 67.1
| tiedzone = Eastern ([[UTC]]−5/−4)
| antal graafschappen = 
| ofkorting = MI
}}

'''Michigan''' (uutspreaken as ''MISJE-gön'') is nen ståt in de [[Vereynigde Ståten]] van Amerika. De name kümt van et [[Ojibwe]] woord ''mishigami'', wat grout water of grout mear bedüüdt. Med ungeväär 10 miljoon inwoaners hevt Michigan up neagen ståten nå de meyste inwoaners van de VS. Et is de up 10 nå grötste wat uppervlakte angeyt en de grötste up et westen van den rivier de [[Mississippi (rivier)|Mississippi]] wat uppervlakte angeyt.

De höyvdstad is [[Lansing]], de grötste stad is [[Detroit]]. Et verstädelikt gebeed rund Detroit höyrt töt de grötste [[ekonomie]]n van de VS. 

Michigan is den eanigsten ståt wat uut twey [[skiereiland|skyreilanden]] besteyt. Et underste hevt den form van ne handske. Et böävenste skyreiland (vake andüüdt med ‘The U.P.’, van Upper Peninsula) is eskeiden van et ünterste döär den [[Stråt]] van Mackinac]], ’n kanaal van 8 kilometer wat [[Lake Huron]] med [[Lake Michigan]] verbindet. De Mackinacbrügge verbindet de beiden. Michigan hevt de längste söötwaterküstlyne van de wearld. Et ligt an vere van de vyve [[Groute Mearen]] en [[Lake Saint Clair]]. Et hevt 64.980 binnenlandske mearen en vyvers.

Verskeidene dusende jåren woanden der verskillende [[inheymske amerikanen|inheymske stämme]]. In de [[17e eeuw|17. Eywe]] eyskeden de [[Nyfranske kolony]] et up. [[Frankryk]] wör verslån in den [[Fransk-indiaansken Oorlog]] in [[1762]], wårnå et gebeed under [[Vereynigd Köäningryk|britske]] hearskappye völ. Dee stünden et af an de nye unafhangelike Vereynigde Ståten, do as de britten verslån wörden in de [[Amerikaanske Revoluty]]. Et höyrden do by et gröttere [[Noordwestelike grundgebeed]] töt [[1800]], do as westelik Michigan by et [[grundgebeed van Indiana]] indeyld wör. Dårup wör et Grundgebeed van Michigan förmed in [[1805]], mär de noordgrense wör pas afstemd nå den [[Oorlog van 1812]] med [[Kanada]]. In [[1837]] köm Michigan as 26. ståt by et Amerikaanske Verbund, as nen vryen ståt. Rap untwikkelden sik et as ’n vöäranstånd middenpunt vöär industry en handel in de streake en as populäre bestemming vöär immigranten teagen et ende van et 19. en begin van et 20. Jårhunderd.

Michigan hevt ’n verskeiden ekonomy. Toch steyt et vöäral bekend as middenpunt van de amerikaanske [[autoindustry]], wat sik begin 20. Eywe untwikkelden as eyne van de grötste ekonomiske dryvers van den ståt. De dree grötste amerikaanske automarken kommet uut Michigan en hebbet allemål ’n höyvdkantoor in Detroit.

Et Noordelike Skyreiland is dünbevolked, mär döär de ryke natuur belangryk vöär et [[tourisme]]. Et Südelike Skyreiland is et middenpunt vöär de maakindustry, holtbouw, buren, deensten en hougtechnologiske industry.
 
{{Verenigde Staoten}}

[[Kategorie: Tweants artikel]]
[[Kategorie: Staoten van Amerika]]
