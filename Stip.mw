'''Stip''' is de benoamen van n [[saus|heufdsaus]] bie n moaltied. Der binnen verschaaidene oarden stip, mit elk heur aigen toupazens.

== Broadstip ==
[[Ofbeelding:Gravy.JPG|right|140px|Broadstip]]
De ien Nederlaand maist gebroekelke vörm van stip is broadstip, dat n extrakt van vlaisk is. As man vlaisk bakken of broaden dut, kommen der stovven oet t vlaisk ien de butter of eulie. Voak wordt der ook [[roux]] bie doan, bieveurbeeld tuzzelwaaitenblom mit butter, om de boudel aan te dikken. Ien landen as [[Nederlaand]], [[Duutslaand]], [[Verienigd Keuninkriek|Engelaand]] en de [[Verainde Stoaten]] wordt t over eerdappels hìn goten en soamen opeten. Sumtieds wordt t ook over t vlaisk hìn doan, om de verloren smoak weerom te geven. In Duutslaand wordt t ''Bratsaft'' (broadsap) nuimd en ien t Nederlaands ''jus'' (Frans veur 'sap').

As varioatsie kinnen der verschaaidene toudounens deurhìn doan worden zo as [[padstoulen]], stôkjes [[vlaisk]], [[siepel]]tjes, môr ook [[wien]]. 

Tegenswoordeg is broadstip ook kriegensboar in poudervörm, woarbie allend môr n bitke woater bie hoft en den koken mout.

== Mostertstip ==
Ien [[Grunnen (provìnzie)|Grunnen]] wör van oldsheer mostertstip as wichtegste saus broekt. t Wör môkt van Grunneger mostert, mengen doan mit wat stôkjes spek, spekvet en meugelk wat room of mèlk. t Wör eten bie eerdappels dij der in blokjes of hailmoal instipt wörren. Veur 1900 haar man voak bie elke zitstee n zinken koeltje ien toavel, woar of de mostertstip ien ging, woardeur elk zulf bie zien bred n eerdappel stippen kon. Tuzzen sikkom 1900 en 1950 wör dit vervongen en was t gebroekelk om n stipkopke bie t bred te hebben. Tegenswoordeg wordt Mostertstip eten as n sauske der bie en nait meer as heufdmoaltied. 

De noam "stip" komt den ook van t gebroek om eerdappels der ien te stippen. t Wör vrouger ook broekt als aalgemaine noam veur mostert, omdat mostertstip doudestieds de ainegste toupazen van mostert was.

== Butterstip ==
Bie [[dikke ries]] wordt voak butterstip doan. Dit is gewoon smolten butter dij de ries schonken wordt. De traditsie is n goatke te môken in t midden van t bultke dikke riest en de butterstip doarin te gaiten. t Kin ook bie vlaisk en eerdappels schonken worden, as t vlaisk gain lekkere of haile vette broadstip achterlôt, zo as bie [[hìn]].

== Kurry ==
[[Ofbeelding:Chicken tikka jalfrezi.jpg|right|140px|Kip tikka jalfrezi]]
In India en Thailaand is [[kurry]] de heufdsaus in moaltieden. t Wordt goten over riest en kin mengd worden mit verschaaidene toudounens as [[Hounder|hìn]], [[Breekbonen|bonen]] of aander gruinte. Ook kurry is tegenswoordeg in poudervörm kriegensboar, môr deurdat kurry veul dikker is as broadstip mout der maisttieds ook [[Vlödde|vrizze vlödde]] deurhìn. Oorspronkelk wörren kurrys allend moakt van rooie of gruine peperpasta, kruden en kou- of kokosmèlk, môr sunt de ientroduksie van de tomaat, bestoan der ook kurrys woar de tomaten de peperpasta vervangen, zo as Tikka Massala, dij heur oorsprong ien Indioase restaurants ien Engelaand hebben.

== Temoatstip ==
Temoatstip of pastasaus is de heufdsaus in Itoalje en komt binoa in elk Italjoans gerecht veur. t Wordt over pasta goten en wordt voak mengd mit vlaisk (maisttieds [[gehak]]) en gruintes as temoat, praai, siepel, basilikum of oregano.

== Sojastip ==
Ien tieds dat t stippen ien de saus bie bovenstoande gevalen aigelks allend bie de mostertstip veurkomt, is t ien Japan ook gebroekelker om te stippen as om saus over de moaltied tou flijen. [[Sojasaus]] is n aiwenolle traditsie en kin bie elke Japanse moaltied. Bie gerechten as [[soezie]] wordt t puur broekt, môr bie aander gerechten, zo as [[gyoza]] worden der verschaaidene toudounens bie doan, zo as sitrussap, witlook, boslook of viskesaus. Sumtieds wordt der ook [[sake]] en sukker biedoan en den hait t [[teriyaki]]saus. 

== Nedersaksisch ==
* [[Drèents]]: ''jus'', ''stip'', ''vet''
* [[Grunnegs]]: ''stip''
* [[Urkers]]: ''doop''
* [[Veluws]]: 
**''jus''
**''sjeu'' ([[Apeldoorne (stad)|Apeldoorne]], [[Ugchelen]])
**''nat''
**''vet''
**''stip{{small()|pe}}''
**''saus{{small()|e}}'' ([[Harskamp]], [[Loen]], [[Klanenbeek]])

[[Kategorie:Grunnegs artikel]]
[[Kategorie:Saus]]
