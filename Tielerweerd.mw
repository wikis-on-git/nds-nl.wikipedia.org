Mit de '''Tielerweerd''' wöd dat deel van et [[Gelderlaand|Gelderse]] revierengebeed de [[Betuwe]] (in [[Nederlaand]]) an-eduud dat in et noorden wöd begrensd deur et reviertjen den [[Linge]], in et westen et darp [[Tuil]] en in et zuden deur de reviere den [[Waal (rivier)|Waal]]. De Tielerweerd geet in noordeleke richting oaver in de [[Nederbetuwe]], in zudeleke richting oaver in de [[Bommelerweerd]], en in westeleke richting in de [[Viefheerenlanden]].

In de late middeleeuwn was de streake mit heure klosters enege tied in trek bi-j völle leu under de hoge christeleke geesteleken as plaatse van geesteleke bezinning. Dit wöd noe veural too-eskreaven an de in dee tied ni-je politieke hervormingen binnen et hartogdom Gelre, dee gunstig waren veur de geesteleken.(Denke hierbi-j an et pakt van Tiel) Rundumme 1500 was doar neet veul meer oaver en verkos de geestelekheid Braobant en veurnamelek Utrecht as heure religieuze uutvalstee. 

Bekende plaetse in dizze streake bunt [[Tiel]] en [[Geldermalsen (darp)|Geldermalsen]]. De streake is nogal dunbevolkt en oaverweagend boers van kenmark mit vee- en fruutteelt. Bekend is de streake ok um heuren [[wien|appelwien]]. Dizzen wödt deur heure bewonners leefkozzend ''uns wijne'' eneumd.

{{Gelderse gebieden}}

[[Kategorie:Achterhooks_artikel]]
[[Kategorie:Gelderlaand]]
