{{Gemeente |
naam = Zeewolde |
bestaansnaam vlagge = Flag of Zeewolde.svg |
bestaansnaam wapen = Coat of arms of Zeewolde.svg |
lokasie = LocatieZeewolde |
previnsie = [[Flevolaand]] |
heufplaose = '''Zeewolde''' |  
oppervlak = 268,86 |
oppervlak laand = 248,54 |
oppervlak waoter = 20,32 |
inwoeners = 21.530 |
daotum inwoeners = [[1 mei]] [[2014]] |
dichtheid = 87 |
breedtegraod = 52/19/0/N |
lengtegraod = 5/32/0/E |
verkeersaoder = N302, N305 |
netnummer = 036 |
postcode = 3890-3899 |
webstee = [http://www.zeewolde.nl www.zeewolde.nl]
}}
'''Zeewolde''' ({{Audio|259_Zeewolde.ogg|<small>uutspraak</small>}}) is een van de zes [[Nederlaand]]se [[gemiente (bestuur)|gemeenten]] van de [[pervincie|provinsie]] [[Flevolaand]] die dreugeleegd wördden in de [[20e ieuw|20e eeuw]]. De gemeente had op [[1 mei]] [[2014]] zo'n 21.530 inwoeners (bron: CBS) en hef n laandoppervlakte van 248,54 km². Zeewolde wördden in [[1984]] n zelfstaandige gemeente en is daormee één van de jongste, niet deur fusie ontstaone, gemeenten van Nederlaand.

== Ligging ==
De gemeente Zeewolde ligt in t zujelikste punt van de provinsie Flevolaand. t Darp Zeewolde ligt an t Wolderwied, tegenover [[Harderwiek]]. In t meest oostelike punt van de gemeente ligt t gehucht [[Harderhaven]], t oudste gedeelte van Zeewolde mit mer n paor huzen. De buurgemeenten van Zeewolde bin [[Almere]], [[Lelystad]] en [[Dronten]]. An de overkaante van de [[Veluweraandmeren]] [[Wolderwied]] en [[Nuldernauw]] he'j [[Harderwiek]], [[Armelo]] en [[Putten]]. Tegenover t [[Niekarkernauw]] de gemeente [[Niekark]], en an de overkaante van t [[Eemmeer]] he'j [[Bunsjoten|Bunschoten]], [[Eemnes]] en [[Blaricum|Blaorikum]].

== Geschiedenisse ==
t Gebied zelf bestung al ruum veurdat t dreugeleegd wördden, in heel Flevolaand hebben namelik enkele eeuwen elejen nog meensen ewoend waorvan oek veurwarpen weerevunnen bin. Enkele namen van darpen en stejen koemen oek uut disse tied. Liudger (742-809) was van plan n klooster te stichten, en kreeg in 793 n arfdeel van Liudger, jonge van Hredger "in n bos, dat ''Seaeuuwald'' of ''Suifterbant'' heet, behalve de akkers die daor deur mien volk en eigen meensen ontgonnen bin." Dit was de eerste bezitting van t klooster te Werden, die in 801 aof was. Uut ouwe bronnen is ebleken dat der in t jaor 790 sprake was van n darp mit de naam ''Seaewald''. In die tied beveurrechten de [[hartog van Gelre]] de bewoeners van t darp, ten westen van Harderwiek. Deur overstromingen in de laotere middeleeuwen is dit darp verzwölgen deur de [[Zujerzee]]. Uut de darpsnaam ku'j twee woorden haolen: ''zee'' en ''wold'' (zee/blauw/waoter en greun/bossen/natuur). Disse kleuren ku'j samen mit de kleur geel (van [[graon]]) weer in de vlagge van Zeewolde zien. De eerste vermelding van ''Seaewald'' was in [[790]], n darp dat in t westen van Harderwiek lag.

t Oorspronkelike darp Seaewald lag in de veengebiejen in t gebied. Uut welende bronnen blik dat [[hekserieje]] grote invleud had in de Seaewaldse maotschappieje. Daor waor noen de kämping ''de Parel'' ligt zol oorspronkelik t terrein elegen hebben waorvandaon de heksen der praktieken losleuten op veurnamelik haandelsvloten die langes Seaewald vaarden.

== Moederne geschiedenisse ==
De polder zo as wulen dat noen kennen besteet sinds 1968 (to is [[Zujelik Flevolaand]] dreugeleegd). In eerste instansie was t de bedoeling dat t nieje darp Zeewolde tussen Dronten en Lelystad zol koemen te liggen. Laoter is besleuten um t darp te bouwen op de plekke waor t noen ligt. An t einde van de jaoren 70 kwammen de eerste boeren en ondernemers naor de polder, waoronder n multifunksioneel gebouw de Trekker.

In 1981 begun de eerste baosisschoele, 't Wold, an de Dasselaarweg. Midden tussen t riet en tegenover n bos, naost t Gemeentehuus, biebeltheek en plisie. Der leup nog n weg naor de haven, veerder was der nog heel gien Zeewolde. Wel waren de eerste aktiviteiten begunnen, zo as t zaand opspuiten.

In 1983 wördden begunnen mit de eerste gebouwen en woeningen van t darp Zeewolde en in 1984 gungen de eerste Zeewoldenaren der woenen. Zeewolde is ontstaon uut n deel van [[Lelystad]] en t [[OL ZIJP]]. De gemeente Zeewolde had oorspronkelik als doel um t darp klein te houwen en stelden daorumme oek n bepaold antal inwoeners vast, de gemeente zol bie dit antal stoppen meensen te huusvesten. Mer dit antal (5000) is inmiddels al veul hoger ewörden, toch hef Zeewolde nog altied n rume opzet en n darps karakter. Dit zie'j mit name in de jongste wiek, de Polderwiek. Oek disse wiek is weer ruum op-ezet, mit flink wat greun in de wiek. n Biekoemend effekt van t estegen inwoenersantal is dat der meerdere grote(re) winkelketens in Zeewolde zitten. Toch is Zeewolde nog altied een van de dunstbevolkte gemeenten van Nederlaand.

== Bekende inwoeners ==
* [[Sabrina van der Donk]] - wördden op [[5 september]] [[2006]] Miss Netherlands Earth, ze wördden darde mit Holland's Next Top Model 
* [[Ben Ketting]] - tv-prissentator (bie de Evangelische Omroep, o.a. ''Omega Code'').
* [[Bart van Leeuwen]] - plaotjesdreier bie [[Radio Veronica]]. 
* [[Tim Visser]] - Nederlaandse Rugby Union-speuler 

==Zie oek==
*[[Woldstad]]

{{Flevolaand}}
{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Gemeente in Flevolaand]]
[[Kategorie:Plaotse in Flevolaand]]
