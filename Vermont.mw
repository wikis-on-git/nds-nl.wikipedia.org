{{Amerikaanse staot
| naam = Vermont<br><small>(Gröönbarg)</small>
| biejnoam = ''Grönenbargståt''
| vlagge = [[Bestaand:Flag of Vermont.svg|125px|border|Vlagge van Vermont]]
| wapen = [[Bestaand:Seal of Vermont.svg|110px|Wåpen van Vermont]]
| kaorte = Map of USA VT.svg
| heufstad = [[Montpellier (Vermont)|Montpellier]]
| toe-etrejen = [[1791]]
| oppervlak laand = 24.923 
| oppervlak waoter = 4,1%
| inwoeners = 623.989  ([[2019]])
| dichtheid = 26,1
| tiedzone = −4/−5
| antal graafschappen = 14
| ofkorting = VT
}}

'''Vermont''' is nen [[Verienigde Staoten van Amerika|amerikaansken ståt]]. Et ligt in nen noordousteliken uutlouper van et land, in de streake wat bekend steyr as [[New England|Ny Engeland]]. Up et süden grenset et an [[Massachusetts]], up et ousten an [[Nyhampshire]], up et westen an [[Nyjork (stat)|stat Nyjork]] en up et noorden an de [[Kanada|kanadeeske]] provincy [[Quebec]].

Up eynen stat nå woanet der in Vermont et minste antal lüde van de VS. Wat uppervlakde angeyt is et van alle 50 ståten den sesdekleinsten der af. De höyvdstad is [[Montpellier (Vermont)|Montpellier]], med et minste antal inwoaners van alle höyvdstäden. De drukste stad is [[Burlington]], al is dat ouk de minst drukke stad med de meyste inwoaners van nen ståt.

Et land wör vöär 12.000 jår bewoand döär [[Inheemse Amerikanen|inheymske volker]]. Do as de [[Europa (werelddeel)|europeanen]] kümmen, hadden de [[Algonkiaansk (språke)|algonkiaanske]] [[Abenaki (volk)|Abenaki]] en [[irokeesk (språke)|irokeeske]] [[Mohawk (volk)|Mohawk]] et med mekander in et mot.

In de [[17e eeuw|17. eywe]] eyskeden [[frankryk|franske]] [[kolonialisme|kolonisten]] et land up vöär de [[Ny Frankryk|Nyfranske kolony]] van et [[köäningryk Frankryk]]. Do as ouk et köäningryk van [[Groutbrittanie]] kolonys begün te stichten, kreagen dee et ouk in Vermont med mekander an de stok. Jårenlange tröäken de beide groutmachten inheymsken an üm vöär sik te vechten en oaver en weader invallen te doon. Dårmed küm ne leavendige handel up gang in gevangenen, dee as vöär losgeld uutewesseld wörden. Mangs wörden de gevangenen ouk lid emaked van de Mohawk of Abenaki.

Nå ne neaderlåge in [[1763]] in den [[Söävenjöärigen Oorlog]] stünd Frankryk et gebeed up et ousten van de [[Mississippi (rivyr)|Mississippi]] af an Groutbrittanie. Dårupvolgend begünnen de kortby liggende britske [[Darteen Kolonys]], med name [[Nyhampshire]] en [[Nyjork (stat)|Ståt Nyjrok]] te disteren oaver wee as et land hebben möäg wat de [[Günningen van Nyhampshire]] nöömd wör. Dat ümvatteden ouk et hüdigendaagse Vermont. De provinciale regeyring van Nyjork verkochteden stükken land an intrekkers dee as eyrder al döär Nyhampshire an anderen verkocht warren. En volksleager wat sik de Green Mountain Boys nöömden stünd up vöär de belangen van et Nyhampshire-volk. Dee stichteden uuteandelik de Vermontse Republik in [[1777]] as unafhangeliken stat, tydens de [[Amerikaanske Revoluty]]. De Vermontse Republik deade der [[slavendryverye]] achterhen, as allereyrsten stat van de VS. Et was ouk den eyrsten ståt wåras nen [[Afrikaans-Amerikaans|afrikaansken amerikaan]], [[Alexander Twilight]], syn universiteitsdiploma haalden, in [[1823]]. In [[1791]] wör Vermont den veerteenden stat wat by in et amerikaanske verbund küm. Vermont is eyne van de veer amerikaanske stat wat ooit nen unafhangeliken stat was (nöäst [[Texas]], [[Kalifornie]] en [[Hawaii]].

Halverweage de [[19e eeuw|19. eywe]] was Vermont en bulwark vöär afskaffing van slavenholderye, al warren se vanweage lokale linnenfabriken wal afhangelik van südelike katoonplantages. Toch stüürden se flink wat suldåten üm med te vechten in den [[Amerikaansken Börgeroorlog]].

Et landskap van Vermont wördt bepåld döär de [[Gröne Bargen]], dee langs ne noord-süüdlyne dwars döär den ståt loupet. See splittet et dal rund et [[Champlainmear]] in et westen van et Rivyrdal van de [[Connecticut (rivyr)|Connecticut]]. Vöär et grötste deyl is Vermont bedekked med dicht wold van hardholt en koniferen. En groyt deyl van et lösse veld wördt gebruked vöär landbouw. Et klimaat in den ståt gevt wårme, vuchtige summers en kolde winters med vöäle sney.

Vermonts BBP was $34 miljard in 2018. Dårmed was et de kleinste economy van alle amerikaanske ståten (selvs achter [[Washington, D.C.]] en [[Puerto Rico]]. Toch hebbet de inwoaners et nit slecht, want se ståt up de 34. steade vöär BBP de inwoaner.

In de sestiger jåren van de 20. eywe versköäv de oaverheyrsende politike klöär van vöärnamelik [[Republikeinen (amerikaanske politik)|republikeinsk]] når [[Demokraten (amerikaanske politik)|demokratisk]].

In 2000 was Vermont den eyrsten amerikaansken ståt wår as homokoppels möchten trouwen. In 2011 en 2012 erkenden den ståt veer abenakistammen.

{{Verienigde Staoten van Amerika}}
[[Kategorie: Tweants artikel]]
[[Kategorie: Verenigde Staoten]]
