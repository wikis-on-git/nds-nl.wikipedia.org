[[image:Location_Meppelerdiep.PNG|thumb|right|250px|''Loop van 't Meppelerdiep'']]

't '''Meppelerdiep''' is een [[kenaal]] det löp van [[Möppelt]] ien [[Drenthe]] töt [[De Sluus]] ien [[Oaveriessel]]. Oorsprunkelijk was 't een netuurlijke streum die de ''Sethe'' hietten. De name van 't gemaal ien De Sluus, ''Zedemuiden'', kömp daor weg.

't Kenaal wördden verskillende keren uutegraven en brieder emeuken; ok bint d'r een paar bochten ofesneden. Dit hebt ze edaone veur de [[törf|törfgraveri'je]]. 't Kenaal was een belangrieke waterweg veur 't vervoer van dizze braandstof. Möppelt en De Sluus waren veurname deurvoerhavens, vanwaor de törf wieder gunk naor [[Hollaand]]. Deur de törfwinning kreeg 't Meppelerdiep meer [[water]] te verwaarken.

't Meppelerdiep verbindt de [[Drèentse Heufdvaort]] en de [[Hoogeveense Vaort]] mit de vroggere [[Zuderzee]]. 't Leste stok töt an de zee mos wördden ofelegd oaver 't [[Zwärte Wäter]], det uutmondt bi'j [[Gällemuun]].

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel]]
[[Kattegerie:Woater]]
[[Kattegerie:Drenthe]]
[[Kattegerie:Oaveriessel]]

[[de:Meppelerdiep]]
[[fr:Meppelerdiep]]
[[nl:Meppelerdiep]]
