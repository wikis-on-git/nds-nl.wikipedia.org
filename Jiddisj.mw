'''Jiddisj''' of '''Jodenduuts''' (eigen naam: ייִדיש ''jidisj'' of אידיש ''idisj'') is n [[Germaanse talen|Germaanse taal]], die deur zwat dree miljoen [[jeuden|jodenmeensen]] over de hele wereld espreuken wörden. t Jiddisj gebruukt t [[Hebreeuwse alfabet]]. De naam kömp van t [[Middelhoogduuts]]e woord ''Jüd'', in t Jiddisj ''jid'' ([[Jeuden|Jood]]). Der bin verschillende [[dialekt]]en van t Jiddisj. n Taal die n zelfde soort ontwikkeling mee-emaakt hef is t [[Ladino]] (Jodenspaans), mer dan niet vanuut t Duuts mer vanuut t [[Spaans]]. De verschillende variaanten van de taal wörden veural espreuken deur [[charedies jodendom|charediese jodenmeensen]], en dan veural in de [[Verienigde Staoten van Amerika|VS]], [[Verienigd Keuninkriek|Engelaand]] en [[Israël]].

De [[ISO 639-1]]-kode veur t Jiddisj is '''yi''' en de [[ISO 639-2]]-code is '''yid'''.

== Soorten Jiddisj ==
=== Tradisioneel ===
De belangriekste versies bin:
;West-Europees Jiddisj (West-Jiddisj): disse variaant, die veur de oorlog deur veule Nederlaandse jodenmeensen espreuken wördden, is zo goed as uutestörven.
;Pools-Jiddisj: (oek bekend as "Galisies Jiddisj" of "Galitzer Jiddisj": Galitz = ene uut Oost-Europees Galisië). Disse variaant wörden espreuken deur de anhangers van chassidiese bewegingen mit der oorsprong in [[Polen]], zo as [[Belz]] en [[Bobov]]. Der zitten aorig wat Slaviese woorden in.
;Hongaars- of Jeruzalems-Jiddisj: disse variaant wörden deur de lejen van de [[chareidies jodendom|chareidiese]] gemeenschap van Jeruzalem espreuken, die al sinds ruum honderd jaor in Jeruzalem woenen. Bieveurbeeld deur de anhangers van bewegingen zo as [[Toldos Aharon]], [[Dushinsky]] en [[Neturei Karta]]. Jeruzalems-Jiddisj lik naor veule op t Duuts, en hef zien oorsprong in t Hongaars-Jiddisj. De verwaantschap tussen Hongaars-Jiddisj en Duuts kömp deur t feit dat Duuts naost Jiddisj de meestgebruukten taal onder Hongaarse jodenmeensen was.
;Litouws- en Russies-Jiddisj: disse variaant wörden deur n deel van de [[Litouws jodendom|Litouws]] [[Charedies jodendom|charediese]] gemeenschap espreuken en deur de wat ouwere anhangers van [[Lubavitch]] en is stark beïnvleud deur de Slaviese talen. t Is oek de variaant van Jiddisj die bie veule bejaorden (niet-geleuvige) Russiese Joden as tweede taal bekend was.
;Oekraïens- en Roemeens-Jiddisj: in disse variaanten zitten naor veule Slaviese termen.

=== Tegenswoordig ===
De belangriekste gemeenschappen waor Jiddisj espreuken wörden zitten in de VS en in Israël, mit kleinere gemeenschappen in [[Antwaarp (stad)|Antwarpen]] en [[Zuud-Amerika]]. Veurnamelik in de VS en Israël nimp t Jiddisj veule woorden over vanuut de primaire laandstaal. Zo he'j in t Niej-Yorkse Jiddisj woorden as 'road' en 'car', terwiel daorveur in Israëlies-Jiddisj Hebreeuwse of Duutse woorden gebruukt wörden. Dit kan dertoe leien dat Israëliese en Amerikaanse sprekers van t Jiddisj meuite hebben um mekaar te begriepen.

== Jiddisje leenwoorden in t Nedersaksies ==
t Nedersaksies hef oek wat leenwoorden uut t Jiddisj overeneumen, soms via t Hollaands en soms rechtstreeks. Daornaost he'j in t Nedersaksies oek nog wat woorden uut t Jiddisj die veural gebruukt wörden deur joodse sprekers van t Nedersaksies, mer daor bin der niet veule van in algemeen gebruuk eraakt. Mit de jodenvervolging in de [[Tweede Wereldoorlog]] kwam der n einde an t kontakt tussen t Jiddisj en Nedersaksies.

n Paor veurbeelden van leenwoorden vanuut t Jiddisj bin: ''stiekem'', ''sjoege{{small()|m}}'', ''geintjen'' (grapjen), ''pietsjen'' (klein bietjen), ''[[jajem (drank)|jajem]]'' en waorschienlik ''alsmar'' en ''vertesteweren'' (van 'versjteren'). In t [[Grols]] (waor veur de oorlog n aordig grote joodse gemeenschap bestung) he'j woorden as: ''jofel'', ''nen toffen'' (meestentieds ironies bedoeld), en ''sjikkern'' (veur ''zupen''). In t [[Möppelt|Meppelse]] [[Drèents|Drents]] onstungen deur de joodse gemeenschap gebruken woorden as ''sjammesvrouwe'' (vrouw van de köster van de synagoge) en ''warkgojje'' (n niet-joodse warker).

In [[Winschoot|Winschoten]] in [[Grunnen (provìnzie)|Groningen]] woenden in de laote [[18e eeuw|18e]] en vrogge [[20e eeuw]] aordig wat jodenmeensen, wat zien speuren nao-eleuten hef in t Winschoter dialekt. t Stadjen wörden oek ''Lutje Mokum'' eneumd. De joodse dichter Saul van Messel (schuulnaam van [[Jaap Meijer (schriever)|Jaap Meijer]]), die uut Winschoten kwam, hef termen die de joodse gemeente daor gebruukten in zien dichterieje verwarkt. Zo neumden Groningse jodenmeensen heur veurzanger ''gaazn'' (Jid. ''khazn'', Hib. ''chazzan'').

== Veurbeeldtekste ==
t Volgende veurbeeld is t begin van ''Breishis'' ([[Genesis]]):

# In onheb hot Got beshaffen dem himmel un die erd.
# Un die erd iz geven vist un ledik, un fintsternish iz geven oifen gezicht fun ''tehom'', un der geist fun Got hot geshwebt oifen gezicht fun di wassern.
# Hot Got gezugt: zol weren licht. Un es iz geworen licht.
# Un Got hot gezen dos licht az es iz gut; un Got hot fanandergeshedt zwischen dem licht un zwischen der fintsternish.
# Un Got hot gerufen dos licht tog, un di fintsternish hot Er gerufen nacht. Un es iz gewe'en uvent, un es iz gewe'en frimorgen, ein tog.

Dezelfde tekste herleid tot t "Duuts":
# In Anhüb hat Gott geschaffen dem Himmel und die Erde.
# Und die Erde ist gewesen wüst und ledig, und Finsternis ist gewesen auf den Gesicht von ''tehom'', und der Geist von Gott hat geschwebt auf den Gesicht von die Wassern.
# Hat Gott gesagt: soll werden Licht. Und es ist geworden Licht.
# Und Gott hat gesehen das Licht dass es ist gut; und Gott hat voneinandergeschieden zwischen dem Licht und zwischen der Finsternis.
# Und Gott hat gerufen das Licht Tag, und die Finsternis hat Er gerufen Nacht. Und es ist gewesen Abend, und es ist gewesen Frühmorgen, ein Tag.

== Uutgaonde verwiezing ==
{{Interwiki|kode=yi}}
* [http://groups.yahoo.com/group/groningen-genealogy/message/21884 Lieste van woorden uut t Winschoter Jiddisj]
{{Commonscat|Yiddish language|Jiddisj}}

{{Germoans}}
{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Germaanse taol]]
[[Kategorie:Jeudendom]]

[[nds:Jiddisch]]
[[af:Jiddisj]]
[[als:Jiddisch]]
[[am:ዪዲሽኛ]]
[[ar:لغة يديشية]]
[[arz:ييدى]]
[[az:İdiş dili]]
[[ba:Идиш]]
[[bar:Jiddisch]]
[[be:Ідыш]]
[[be-x-old:Ідыш]]
[[bg:Идиш]]
[[bjn:Bahasa Yiddish]]
[[br:Yideg]]
[[ca:Jiddisch]]
[[crh:Yidiş tili]]
[[cs:Jidiš]]
[[cv:Идиш]]
[[da:Jiddisch]]
[[de:Jiddisch]]
[[el:Γίντις]]
[[en:Yiddish language]]
[[eo:Jida lingvo]]
[[es:Yidis]]
[[et:Jidiši keel]]
[[eu:Yiddish]]
[[fa:زبان ییدیش]]
[[fi:Jiddiš]]
[[fo:Jiddiskt mál]]
[[fr:Yiddish]]
[[fy:Jiddysk]]
[[ga:An Ghiúdais]]
[[gd:Iùdais]]
[[gl:Lingua yiddish]]
[[he:יידיש]]
[[hif:Yiddish bhasa]]
[[hr:Jidiš]]
[[hsb:Jidišćina]]
[[hu:Jiddis nyelv]]
[[id:Bahasa Yiddi]]
[[ie:Yiddic]]
[[io:Yiddisha linguo]]
[[it:Lingua yiddish]]
[[ja:イディッシュ語]]
[[jv:Basa Yiddish]]
[[ka:იდიში]]
[[kab:Yidic]]
[[ko:이디시어]]
[[ku:Zimanê yîdîş]]
[[kv:Идиш]]
[[kw:Yedhowek]]
[[la:Lingua Iudaeogermanica]]
[[lad:Idish]]
[[li:Jiddisch]]
[[lij:Lengua yiddish]]
[[lt:Jidiš]]
[[lv:Jidišs]]
[[mhr:Идиш йылме]]
[[ml:യിദ്ദിഷ്]]
[[mr:यिडिश भाषा]]
[[ms:Bahasa Yiddish]]
[[nl:Jiddisch]]
[[nn:Jiddisch]]
[[no:Jiddisch]]
[[oc:Yiddish]]
[[pdc:Yiddisch]]
[[pl:Jidysz]]
[[pnb:یدش]]
[[pt:Língua iídiche]]
[[ro:Limba idiș]]
[[ru:Идиш]]
[[scn:Lingua yiddish]]
[[sco:Yiddish leid]]
[[sh:Jidiš]]
[[simple:Yiddish]]
[[sk:Jidiš]]
[[sl:Jidiš]]
[[sr:Јидиш]]
[[sv:Jiddisch]]
[[szl:Jidisz]]
[[ta:இத்திய மொழி]]
[[th:ภาษายิดดิช]]
[[tl:Wikang Yidis]]
[[tr:Yidiş]]
[[uk:Їдиш]]
[[vi:Tiếng Yiddish]]
[[yi:יידיש]]
[[zh:意第緒語]]
[[zh-min-nan:Yidish-gí]]
