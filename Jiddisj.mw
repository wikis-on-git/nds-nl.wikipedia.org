'''Jiddisj''' of '''Jodenduuts''' (eigen naam: ייִדיש ''jidisj'' of אידיש ''idisj'') is een [[Germaanse talen|Germaanse taal]], dee deur zwat dree miljoen [[joden|jodenmeensen]] over de hele wereld espreuken wönnnen. 't Jiddisj gebruuk 't [[Hibbreeuwse alfebet]]. De naam kump van 't [[Middelhoogduuts]]e woord ''Jüd'', in 't Jiddisj ''yid'' ([[Joden|Jood]]). Der bin verschillende [[dialekt|dialekken]] van 't Jiddisj. Een taal dee eenzelfde soort ontwikkeling mee-emaak is 't [[Ladino]] (Jodenspaans), mar dan neet vanuut 't Duuts mar vanuut 't [[Spaans]]. De verschillende variaanten van de taal wönnen veural espreuken deur [[charedisch jodendom|charedische jodenmeensen]], en dan veural in de [[Verienigde Staoten van Amerika|VS]], [[Engelaand]] en [[Israël]].

De [[ISO 639-1]]-code veur 't Jiddisj is '''yi''' en de [[ISO 639-2]]-code is '''yid'''.

==Soorten Jiddisj==
===Tredisioneel===
De belangriekste versies bin:
;West-Europees Jiddisj (West-Jiddisj): disse variaant, dee veur de oorlog deur veul Nederlaanse jodenmeensen espreuken wönnen, is zo goed as uut-estörven.
;Pools-Jiddisj: (oek bekend as "Galicisch Jiddisj" of "Galitzer Jiddisj": Galitz = ene uut Oost-Europees Galicië). Disse variaant wönnen espreuken deur de anhangers van chassidische bewegingen mit der oorsprong in [[Polen]], zoas [[Belz]] en [[Bobov]]. Der zitten aorig wat Slavische woorden in.
;Hongaars- of Jeruzelems-Jiddisj: disse variaant wönnen deur de lejen van de [[chareidisch jodendom|chareidische]] gemeenschap van Jeruzelem espreuken, dee al sins ruum honderd jaor in Jeruzelem woenen. Bieveurbeeld deur de anhangers van bewegingen zoas [[Toldos Aharon]], [[Dushinsky]] en [[Neturei Karta]]. Jeruzelems-Jiddisj liek naor veule op 't Duuts, en hef zien oorsprong in 't Hongaars-Jiddisj. De verwantschap tussen Hongaars-Jiddisch en Duuts kump deur 't feit dat Duuts naos Jiddisj de meest gebruken taal onder Hongaarse jodenmeensen was.
;Litouws- en Russisch-Jiddisj: (oek bekend as "Litvak Jiddisj": Litvak = Litouwer). Disse variaant wönnen deur een deel van de [[Litouws jodendom|Litvishe]] (Litouwse) [[Charedisch jodendom|charedische]] gemeenschap en deur de wat ouwere anhangers van [[Lubavitch]] espreuken en is stark beïnvleud deur de Slavische talen. 't Is oek de variaant van Jiddisj dee bie veul bejaorde (neet-geleuvige) Russische Joden as tweede taal bekend was.
;Oekraïens- en Roemeens-Jiddisch: in disse variaanten zitten naor veul Slavische termen.

===Tegensworig===
De belangriekste gemeenschappen waor Jiddisj espreuken wönnen zitten in de VS en in Israël, mit kleinere gemeenschappen in [[Antwarpen]] en [[Zuud-Amerika]]. Veurnamelijk in de VS en Israël nimp 't Jiddisj veule woorden over vanuut de primaire laanstaal. Zo he-j in 't Niej-Yorks-Jiddisj woorden as 'road' en 'car', terwiel daorveur in Israëlisch-Jiddisj Hibbreeuwse of Duutse woorden gebruuk wönnen. Dit kan dertoe leien dat Israëlische en Amerikaanse sprekers van 't Jiddisj meuite hemmen um mekaar te begriepen.

==Jiddisje leenwoorden in 't Nedersaksisch==
't Nedersaksisch hef oek wat leenwoorden uut 't Jiddisj. Daornaos had 't Nedersaksisch oek nog woorden uut 't Jiddisj dee veural gebruuk wönnen deur de Nedersaksischpraotende jodenmeensen, mar daor bin der neet veule van in algemeen gebruuk eraak. Mit de jodenvervolging in de [[Tweede Wereldoorlog]] kwam der een einde an 't kontak tussen 't Jiddisj en Nedersaksisch.

Een paor veurbeelden van leenwoorden vanuut 't Jiddisj bin: ''stiekem'', ''sjoege{{small()|m}}'', ''geintjen'' (grapjen), ''pietsjen'' (klein bietjen), ''[[jajem]]'' en werschienlijk ''alsmar'' en ''vertesteweren'' (van 'versjteren'). In 't [[Grols]] (waor veur de oorlog een aorig grote joodse gemeenschap bestung) he-j woorden as: ''jofel'', ''nen toffen'' (meestentieds ironisch bedoeld), en ''sjikkern'' (veur ''zupen''). In 't [[Möppelt|Meppelse]] [[Drèents|Drents]] onstungen deur de joodse gemeenschap gebruken woorden as ''sjammesvrouwe'' (vrouw van de köster van de synegoge) en ''warkgojje'' (neet-joodse warker).

In [[Winschoot|Winschoten]] in [[Grunnen (provìnzie)|Groningen]] woenen in de laote [[18e eeuw|18e]] en vrogge [[20e eeuw]] aorig wat jodenmeensen, wat zien speuren nao eleuten hef in 't Winschoter dialek. 't Stadjen wönnen oek ''Lutje Mokum'' eneumd. De joodse dichter Saul van Messel (schuulnaam van [[Jaap Meijer (schriever)|Jaap Meijer]]), dee uut Winschoten kwam, hef termen dee de joodse gemeente daor gebruken in zien dichterieje verwark. Zo neumen Groningse jodenmeensen heur veurzanger ''gaazn'' (Jid. ''khazn'', Hib. ''chazzan'').

==Veurbeeldtekse==
't Volgende veurbeeld is 't begin van ''Breishis'' ([[Genesis]]):

# In onheb hot Got beshaffen dem himmel un die erd.
# Un die erd iz geven vist un ledik, un fintsternish iz geven oifen gezicht fun ''tehom'', un der geist fun Got hot geshwebt oifen gezicht fun di wassern.
# Hot Got gezugt: zol weren licht. Un es iz geworen licht.
# Un Got hot gezen dos licht az es iz gut; un Got hot fanandergeshedt zwischen dem licht un zwischen der fintsternish.
# Un Got hot gerufen dos licht tog, un di fintsternish hot Er gerufen nacht. Un es iz gewe'en uvent, un es iz gewe'en frimorgen, ein tog.

Dezelfde tekse herleid tot 't "Duuts":
# In Anhüb hat Gott geschaffen dem Himmel und die Erde.
# Und die Erde ist gewesen wüst und ledig, und Finsternis ist gewesen auf den Gesicht von ''tehom'', und der Geist von Gott hat geschwebt auf den Gesicht von die Wassern.
# Hat Gott gesagt: soll werden Licht. Und es ist geworden Licht.
# Und Gott hat gesehen das Licht dass es ist gut; und Gott hat voneinandergeschieden zwischen dem Licht und zwischen der Finsternis.
# Und Gott hat gerufen das Licht Tag, und die Finsternis hat Er gerufen Nacht. Und es ist gewesen Abend, und es ist gewesen Frühmorgen, ein Tag.

==Uutgaonde verwiezing==
*[http://groups.yahoo.com/group/groningen-genealogy/message/21884 Lieste van woorden uut 't Winschoter Jiddisj]

{{Interwiki|code=yi}}

{{Germoans}}
{{Commonscat|Yiddish language|Jiddisj}}

[[Kattegerie:West-Veluws_artikel]]
[[Kattegerie:Germaanse taol]]
[[Kattegerie:Jeudendom]]

[[af:Jiddisj]]
[[als:Jiddisch]]
[[ar:لغة يديشية]]
[[arz:ييدى]]
[[az:İdiş dili]]
[[bar:Jiddisch]]
[[be:Ідыш]]
[[be-x-old:Ідыш]]
[[bg:Идиш (език)]]
[[br:Yideg]]
[[ca:Jiddisch]]
[[crh:Yidiş tili]]
[[cs:Jidiš]]
[[cv:Идиш]]
[[da:Jiddisch]]
[[de:Jiddisch]]
[[el:Γίντις]]
[[en:Yiddish language]]
[[eo:Jida lingvo]]
[[es:Yidis]]
[[et:Jidiši keel]]
[[eu:Yiddish]]
[[fa:زبان ییدیش]]
[[fi:Jiddiš]]
[[fr:Yiddish]]
[[fy:Jiddysk]]
[[ga:An Ghiúdais]]
[[gd:Iùdais]]
[[gl:Lingua yiddish]]
[[he:יידיש]]
[[hr:Jidiš]]
[[hsb:Jidišćina]]
[[hu:Jiddis nyelv]]
[[id:Bahasa Yiddish]]
[[ie:Yiddic]]
[[it:Lingua yiddish]]
[[ja:イディッシュ語]]
[[jv:Basa Yiddish]]
[[ka:იდიში]]
[[kab:Yidic]]
[[ko:이디시어]]
[[ku:Yîdîş]]
[[kw:Yedhowek]]
[[la:Lingua Iudaeogermanica]]
[[lad:Idish]]
[[li:Jiddisch]]
[[lij:Lengua yiddish]]
[[lt:Jidiš]]
[[lv:Jidišs]]
[[mhr:Идиш йылме]]
[[ml:യിദ്ദിഷ്]]
[[ms:Bahasa Yiddish]]
[[nl:Jiddisch]]
[[nn:Jiddisch språk]]
[[no:Jiddisch]]
[[oc:Yiddish]]
[[pdc:Yiddisch]]
[[pl:Jidysz]]
[[pt:Língua iídiche]]
[[ro:Limba idiş]]
[[ru:Идиш]]
[[scn:Lingua yiddish]]
[[sh:Jidiš]]
[[simple:Yiddish]]
[[sk:Jidiš]]
[[sl:Jidiš]]
[[sr:Јидиш]]
[[sv:Jiddisch]]
[[szl:Jidiš]]
[[th:ภาษายิดดิช]]
[[tl:Wikang Yidis]]
[[tr:Yidiş]]
[[uk:Їдиш]]
[[yi:יידיש]]
[[zh:意第緒語]]
[[zh-min-nan:Yidish-gí]]
