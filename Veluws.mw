{{Tw-logo|Veluwse taalwiezer}}
{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>{{PAGENAME}}</big>
|-
|'''Veluws Wikipedie-logo'''
|[[Ofbeelding:Wiki.png]]
|-
|Nedersaksische naam  
|Veluws
|-
|Nederlaanse naam 
|Veluws
|-
|Laand
|[[Nederlaand]]
|-
|Taalgebied
|De [[Veluwe]] (mit uutzundering van de gemeentes [[Arnem|Annem]], [[Renkum]], [[Wageningen]] en een gedeelte van [[Ede]], [[Rheden]] en [[Rozendaal]]), [[Amesfoort]] (†), [[Bunsjoten|Bunschoten]], [[Doezebarg]], [[Zutfent|Zutfen]] en een klein gedeelte van de Achterhoekse gemeentes [[Lochem]], [[Zevenaar|Zeuvenaar]] en [[Bronckhorst|Bronckhors]]
|-
|Antal sprekers
|?
|-
|Dialekken
|Verschillend per darp
|-
|Taalclassificasie
|
*[[Indo-Europees]]  
**[[Germaans]]  
***[[West-Germaans]]  
****[[Nederduuts]]
****[[Nedersaksisch]] 
*****[[Veluws]]
|-
|Schrif
|'t [[Latainse alfabet|Latiense alfebet]]
|-
|Taalstaotus
|'t Veluws wonnen ezien as dialek van 't [[Nedersaksisch]]
|-
|Taalcode ISO 639-1  
|''gien'' 
|-
|Taalcode ISO 639-2  
|''gien''
|-
|Taalcode ISO 639-3/DIS 
|<tt>vel</tt>
|}
[[Ofbeelding:Veluws.png|thumb|275px|'t Veluwse taalgebied op de kaorte van Gelderlaand en Utrech]] 
't '''Veluws''' is een [[Nedersaksisch]]e dialekgroep dat op de [[Veluwe]] espreuken wonnen. 't Wonnen espreuken in de meeste darpen en stejen op de [[Veluwe]]. Naos de gewone indeling van 't Veluws zoas dat hierboven beschreven steet, praoten ze oek Veluws in de gemeente [[Bunsjoten|Bunschoten]] in de Nederlaanse previnsie [[Utrech]]. Oek in [[Amesfoort]] en [[Leusden]] praoten ze vrogger Veluws (zie: [[Amesfoorts]]). 't Dialek van [[Huzen]] kan taalkundig oek nog bie 't Veluws erekend wonnen.

't Veluws is ondanks dat 't een ech Nedersaksisch dialek is, een soort overgangsdialek tussen verschillende [[dialekt|dialekken]] en [[streektaol|streektalen]]. Zo he-j naos 't Nedersaksisch uut 't osen, 't [[Hollaans (dialekt)|Hollaans]]/[[Utrechs-Alblasserwaards]] uut 't wessen en 't [[Braobaans]]/[[Zuud-Gelders]] uut 't zujen. 't Hollaans-Nedersaksische kerakter is overal markbaor, mar ho oostelijker of noordelijker je gaon, ho kleiner de Hollaanse invleud. 't Utrechs-Braobaans is veural markbaor a-j korterbie 't Betuwse en Utrechse taalgebied koemen.

==Onderverdeling van 't Veluws==
't Veluws kan weer onderverdeeld wonnen in twee groepen, namelijk 't [[West-Veluws]] en 't [[Oost-Veluws]], veerder hef zwat elk darp en elke stad zien eigen dialek, vake is der oek nog es een dialekverschil binnen een darp, stad of [[buurtschop|buurtschap]]. Wele taalkundigen onderscheien oek nog 't Zuud-Veluws (beter bekend as 't [[Betuws]]), disse dialekgroep vuilt neet onder 't Nedersaksisch en is dit oek gien gebrukelijke indeling.

Een aandere indeling, dee wat minder vake veurkump, is 't [[West-Veluws]] samen mit 't dialek van [[Elburg]] en [[Oldebroek]]. Dit wonnen dan 't ''Veluws'' eneumd, de aandere Oost-Veluwse dialekken wonnen dan onder-ebröch bie 't [[Sallaans]].

==Friso-, Franko- en zuver Saksisch<ref>http://www.dbnl.org/tekst/wink007alge01_01/wink007alge01_01_0092.htm</ref>==
De dialekken uut 't noordelijke deel van de Veluwe vallen onder 't [[Friso-Saksische toalen|Friso-Saksisch]]. Dit gebied strek zich uut langes de [[Zujerzee]]. 't Verbient de stejen [[Elburg]] en [[Harderwiek]] mit de darpen [[Oosterwolde]], [[Oldebroek]], [[Doospiek]], [[Nunspeet]], [[Elspeet]], [[Leuvenum]], [[Hierden]] en [[Armelo]]. 't Is neet allinnig de taal van disse laandstreek dee dudelijke sporen van de [[Fries]]e taal nao-eleuten hef, mar oek veule aandere biezunderheen in levenswieze en gebruken. Veural in de klejerdrach, zo laoten onder aandere de ooriezers van de boerinnen dudelijk zien dat de bevolking van disse laandstreek oorspronkelijk bie een Friese stamme heuren en heel vrogger oek Fries praoten. 't [[Nedersaksisch]] hef oek hier, net zoas in de aandere laandstreken dee van oorsprong Fries wanen, de Friese taal verdrungen.

De Friso-Saksische tongval van disse streek kump 't meest overene mit de tongval van de stejen [[Zwolle]] en [[Kampen]] en umstreken.

De dialekken onder [[Armelo]] en in 't midden van de Veluwe kunnen ezien wonnen as [[Franko-Saksisch]], Nedersaksisch mit een stark [[Frankisch]]e invleud.

Onder de zuver Saksische tongvallen van de Veluwe vallen de plaosen dee an de oever van de Iessel tussen [[Deventer]] en [[Hattem]] in liggen, dit bin dus de darpen [[Terwolde]], [[Niebroek]], [[Vaossen]], [[Epe]], [[Une]], [[Veessen]], [[Heerde]] en [[Waopenvelde]] en 't stadjen [[Hattem]].

De leste groep kump 't meest overene mit de tongval van [[Dèventer|Deventer]] en 't [[Sallaans]].

==Verschillen Oost- en West-Veluws==
Oost- en West-Veluws wieken, wat de [[grammatica]] angeet, wat van mekaar of. Zo zegen ze in 't Oost-Veluws bieveurbeeld ''wie(le) warkt/wärkt'' en in 't West-Veluws ''wie/wulie wa[a]rken''. In 't grensgebied mit 't Oost-Veluws (zoas 't geval is mit 't onder aandere 't [[Nunspeets]]) wonnen 't verschil al wat kleiner, daor he-j nog de -e-uutgang in van oorsprong vrouwelijke woorden (enkelvoud), bieveurbeeld: ''een greune strep'''e''''' ([[Nunspeet]]) en ''een greune streep'' ([[Putters]]). Wat de woordenschat angeet lieken de dialekken vake wè op mekaar, mar oek hier kan veul verschil in ween.

In woordenschat wonnen 't West-Veluws oek wat meer beïnvleud deur 't [[Standardnederlaans]]. Ho korter je bie 't geschei mit 't Oost-Veluws koemen, ho meer de dialekken ofwieken van 't Standardnederlaans. In 't centrale deel van 't West-Veluwse taalgebied zegen ze: ''hij staot'', meer naor 't noorden 't en osen toe is dat: ''hij steet'' en in 't Oost-Veluws is dat: ''hij steet'' of ''hij stiet''{{Info|'Hij' kan op verschillende menieren uut-espreuken en eschreven wonnen}}. Zoa-j zien staon de Oost-Veluwse vormen wat veerder van 't Nederlaans of.

Ondanks de verschillen he-j oek een bulte overeenkomsen, een veurbeeld hiervan is de Nederlaanse ''ij'', dee een eeuw eleen nog heel aanders uut-espreuken wönnen, zo ongeveer mit een klank dee wat tussen de ''korte i'' en de ''lange ie'' inhangt en de ''ui'', mit een klank dee tussen de ''korte u'' en de ''lange uu'' inhangt. Disse klanken bin grotendeels verdwenen in 't Oost- en West-Veluws, mar je kunnen ze nog altied heuren in [[Doospiek]] (Oost-Veluws), [[Nunspeet]] (West-Veluws) en [[Urk]] ([[Urkers]]).

==Overgang van 't Sallaans naor 't Oost-Veluws==
't Meest noordoostelijke deel van de [[Veluwe]] wonnen evormp deur de [[Iesselvallei]], en deur de darpen an de oostkaante van de Veluwse heuvelrogge, an de ouwe weg van [[Zwolle]] naor [[Apeldoorne]]: [[Attem|Hattem]], [[Waopenvelde|Wapenveld]], [[Heerde]], [[Epe]], [[Emst|Ems]], [[Vaossen]], [[Wenum-Wiesel]] en oek Apeldoorne zelf. Disse dialekken lieken stark op wat an de overkaante van de [[Iessel]] espreuken wonnen. Disse toch vrie breje revier is in 't geheel gien dialekscheiding. We zien zelfs dat een opvallend taalverschiensel dat in Overiessel bepark is tot een paor Sallaanse plaosen ([[Dalsen]], [[Heino]], [[Raolte]], [[Wieje]], [[Olst|Ols]]) en daorbuten in heel Overiessel neet veurkump, juus wè weer in de Gelderse Iesselvallei anwezig is. We bedoelen hiermee vanzelf de uutsprake van de korte ''a'' as een ''ä'', en de uutsprake van de ''aa'' (in bepaolde woorden) as ''ää''. 

In aandere woorden is de Nederlaanse aa op de oostelijke [[Veluwe]] een ''ao'', net as in [[Overiessel]] en in de [[Achterhook|Achterhoek]]. 't Geet hier um een historische verdeling: woorden mit een oorspronkelijk (in 't West-Germaans) lange ''aa'' bin in 't vere vlejen 'verduusterd' tot ''ao'' (bieveurbeeld: ''schaop''). Woorden mit een ''aa'' dee eers laoter lange ewönnen bin (deur rekking in open lettergrepe) hemmen an dat preces van verduustering, dat to al of-esleuten was, neet mee-edaon, en bin een 'heldere' ''aa'' ebleven (bieveurbeeld: ''water''), en in 't osen dus ''ää'' ewönnen.

==Overgang van West- naor Oost-Veluws==
Op de westelijke helfte, naor de [[Zuderzee|Zujerzee]] toe, bie de Veluwe, kennen we oek 't paor ''aa/ao'' veur woorden dee in 't [[Nederlaands|Nederlaans]] een ''aa'' hemmen, mar noen is de verdeling fonetisch, um precies te ween ofhankelijk van de klanke dee op de klinker volg. Is dat een medeklinker dee mit de lippen of in 't achterste deel in de holte van de mond evormp wonnen, dan blif de ''aa'' een ''aa'' (bieveurbeeld: ''schaap''). Steet de ''aa'' an 't einde van een lettergrepe, of veur een medeklinker dee veurin de holte van de mond evormp wonnen, dan wonnen de ''aa'' een ''ao'' (bieveurbeeld: ''[[woater|waoter]]''). Disse verdeling gelt veur alle Zujerzeeplaosen op de Veluwse kus, mar oek veur [[Urk]]. 't Zujen van de Veluwe hef overal ''ao''. [[G.G. Kloeke|Kloeke]] schrif:

<cite>Bij persoonlijk bezoek op Urk is mij gebleken, dat het "Veluwsch" principe daar zo geregeld opgaat, als men maar van een klankwet mag verwachten.’ (Kloeke [[1952]]: 197).</cite>

===Uutsprake: ao of aa?===
Zoas hierboven al ezeeg is, wonnen de uutsprake van de ''aa'' of ''ao'' in 't West-Veluws bepaold deur de medeklinker dee op de ''aa'' volg, as dit de '''t, d, s, z, n, l, r''' of '''j''' bin dan heur je meestentieds ''ao'', en as dit de '''p, b, m, v, f, k, g''' of '''ng''' bin dan heur je meestentieds ''aa''. Op disse regel bin vanzelf wè een paor uutzunderingen. In 't Oost-Veluws he-j disse klankregels neet.

==Taalgrens: ol/ou==
Zoas de (Gelderse) Zujerzeekus op 't gebied van de ''aa'' een eenheid is, in een aander belangriek taalverschiensel is dat neet 't geval. De woorden ''oud, zout, (ik) zou'' en gao zo mar deur, wonnen in [[Elburg]] en [[Doospiek]] uut-espreuken as ''old, zolt (ik) zol en gao zo mar deur'', zoas in zwat 't hele osen van Nederlaand. Naor 't zujen toe heur je de uutsprake ''oud, zout, (ik) zou''. De grensliende tusssen ''oud'' en ''old'' loop tussen [[Doospiek]] en [[Nunspeet]] over de [[bos]]sen van de Veluwe naor 't zujen. [[Apeldoorne]] lig krek op de grens, en onder Apeldoorne buug disse liende weer mit de bossen mee naor 't zuudosen, en raak bie [[Dieren]] de [[Iessel]]. Op de grens staon ''ol'' en ''ou'' soms naos mekaar. De Reeks Nederlandse Dialectatlassen (RND), mit een opname uut de jaoren vuuftig, steet bie Apeldoorne ''beukenholt'' naos ''beukenhout''. Bie veldwark in [[Nunspeet]] (buurtschap [['t Hul]], dus an de westkaante van de Zujerzeestraotweg), wönnen in [[2003]] ''hout'' en ''zout'' eheurd naos ''ik zol'' en ''ik wol''. De dialecteloge [[Jo Daan]] hef de ''ol/ou''-liende de staotus van een dialekgrens egeven. Op heur kaorte vormp disse liende de grens tussen 't [[Gelders-Overiessels]] en 't Veluws. In disse zinne is '''Veluws''' dus de anduding veur de westelijke helfte van de Veluwe, dat an 't [[Veluwemeer]] lig. Rond [[1850]] was 't ol-gebied groter as dat 't noen is, to was in Nunspeet/Elspeet hoogswerschienlijk ''holt'' gebrukelijker as ''hout''.<ref>http://www.dbnl.org/tekst/daan001ikwa01_01/daan001ikwa01_01_0005.htm</ref>

==Taalgrens: -en/-n/-e==
De ol-/ou-grens loop veur een groot deel, mar neet helemaole, gelieke mit de grens dee de dialekken mit een warkwoorduutgang in de eerste en darde persoon meervoud, tegensworige tied (wule loopt) scheit van de dialekken mit een -en-meervoud (wule lopen). 't -en-gebied lig in 't wessen van disse liende. Overigens is de '''e''' in lopen vake neet heurbaor, en klink 't woord ongeveer as ''loobm''. Allinnig in 't wessen van 't lopen-gebied zegen ze warkelijk ''lopen''. Dat gebied is vrie smalle, want bie de munding van de [[Eem]] begint 't grote, westelijke gebied waor de ''n'' juus vort-eleuten wonnen (lope). Nog wat westelijker, deur oostelijk Gooilaand, loop de grens dee ''muis'' (in 't wessen) scheit van ''muus'', en ''ijs'' van ''ies''. Dit is gelieke de meest westelijke grens van 't [[Nedersaksisch]]e taalgebied.

Allebeie de lienen, de ''lope-/lopen''-liende en de ''ijs-/ies''-liende lopen vanof 't [[Eemmeer]] in stark zuudoostelijke richting, en kruzen de Utrechs-Gelderse previnsiegrens. De zuudwesthoek van de Veluwe ([[Sjaarpezeel|Scharpezeel]], [[Ede]] en gao zo mar deur), vuilt buten disse lienen en buten 't Nedersaksisch.

==Cultuurutingen in 't Veluws==
[[Ofbeelding:Frans Nieuwenhuis 2.jpg|thumb|[[Frans Nieuwenhuis]] (1936), 'De Veluwse Troubadour']]
In vergelieking mit de overige Nedersaksische dialekgroepen bin de cultuurutingen in de Veluwse streektaal altied wat beteund ebleven. De meeste utingen vie-j dan nog op de Oost-Veluwe. Veluwse streektaalschrievers kregen een belangriek publicasiekenaal mit de ''Geldersche Volksalmanak'', dee in 1835 veur 't eers uutkwam. De schrievers gebruken vake standardtaal en streektaal naos mekaar.

De meeste vrogge Gelderse schrievers in 't Nedersaksisch (dat wanen veural ''[[dörpsnovelle|darpsnovellisten]]'') wanen Achterhoekers. Een antal vrogge schrievers in 't Oost-Veluws - de meesten neet van de Veluwe ofkomstig - bin [[Nicolaas Bernard Donkersloot]] (1813-1890), [[Teunis van Lohuizen]] (1882-1903; bekend van 't gedich ''Gepleisterde graven''), [[Andries Aarsen]] (1834?-?) en [[Willem Josephus van Zeggelen]] (1811-1879).

Tussen 1900 en 1950 wanen op de Oost-Veluwe veural de schrievers [[Lambertus Bosch]] (1875-1954), [[Jan van Riemsdijk]] (1879-1954) en [[Harm uut Wiesel]] van belang. Veur de Veluwse schrieverieje in 't tweje deel van de twintigse eeuw was onder meer de [[Nedersaksische Beweging]] belangriek. De [[Dialektkringe Salland en OostVeluwe]] wönnen in 1955 op-erich en kreeg al gauw heur eigen blad, ''[[De Moespot]]''.  Mit de [[Dialectkring Achterhook en Liemers]] wönnen in 1966 't [[Verbond van Neersasse Dialectkringen]] op-erich, en der wönnen onder aandere streektaalbundels uut-egeven.

Eén van de anmoedigers van disse ontwikkelingen was [[Hermen Bomhof]] (1919-1988) uut [[Apeldoorne (stad)|Apeldoorne]], zelf dichter. Bomhof zien gedichten wönnen op meziek ezet deur [[Frans Nieuwenhuis]] en [[Diana Vredenberg]].

De schriever [[J. Vredenberg]] (1903-1980) uut [[Terwolde]] speulen oek een rolle in de dialekkringen. Veerder ku-w veur de Veluwse schrievrieje de volgende personen neumen: [[W.A. Aarnink]] (1895-1983), [[Alie Th. Groenhuizen]] (1926-1998), [[Aaltje van den Bremen-van Vemde]] (1913-1993), [[Bertus van den Bremen]] (1915), [[Henk Dijkslag]] (1928) en [[Arie Hofstede]] (1931).<ref>Henk Krosenbrink (2008), Streektaalletterkunde in Oost-Gelderland en op de Oost-Veluwe. In Henk Bloemhoff, Jurjen van der Kooi, Hermann Niebaum en Siemon Reker (red.), ''Handboek Nedersaksische Taal- en Letterkunde'' (Assen: Van Gorcum)</ref>

[[Frans Nieuwenhuis]] (1936) uut [[Vaossen]] is één van de mezikaanten dee in 't Veluws zingt. De [[Spaokenburg|Spakenburgse]] band [[Bukkes]] had in 2007 een laandelijke hit mit 't in 't [[Bunsjoots|Spakenburgs]] ezungen nummer 'Héé Keeltsie'.

==Zie oek==
*[[Oost-Veluws]]
*[[West-Veluws]]
*[[Veluwse taalwiezer]]

== Rifferenties ==
<references />

{{Bron|Mit toestemming van [[Harrie Scholtmeijer]] (de auteur):  http://www.ru.nl/dialect/wgd/inleiding_rivierengebied.htm}}
{{SNLV}}

[[Kattegerie:West-Veluws_artikel]]
[[Kattegerie:Veluws]]

[[en:Veluws]]
[[nl:Veluws]]
[[no:Veluwsk]]
