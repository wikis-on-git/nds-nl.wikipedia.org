{{wrapper}}
|
{| style="width: 100%; background: none;"
|[[Image:Hengelo_ov_flag.png|120px|right|Vlagge van Hengel]]
|[[Image:Sin escudo.svg|right|75px|Woapn van Hengel]]
|}
|}
[[Image:LocatieHengelo.png|right|225px|De ligging van Hengel in Nederlaand]]
[[Image:Oost-Overrijssel_6.76540E_52.28976N.jpg|thumb|right|215px|Satellietfoto: [[Almelo]] (linksboavn) en Hengel (rechtsoonder) vanoet de ruumte. Doartusken lig [[Boorn]].]]

'''Hengel''' ([[Nederlaands]]: ''Hengelo'') is ne gemeente in [[Tweante]] in de [[Nederlaand|Nederlaandse]] proveensie [[Oaveriessel]]. De stad lig noordwestelik van [[Eanske]]. De gemeente Hengel hef ne öppervlakte van 61,78 [[veerkaante kilometer]] en har op n eerstn januari [[2006]] 81.340 inwonners. Dat gef ne bevölkingsdichtheid van 1332 inwonners per veerkaante kilometer. Nöast de stad Hengel zölf heurn ok de döarpe [[Beckum]] en [[Eul]] töt de gemeente. Hengel is volgns de begrippn van rechtervoort ne stad te neumn, mer hef van vrogger oet nooit stadsrechtn kreagn.

==Geschiedenis==
Alhoowals archeologies oonderzeuk hef teund dat t gebeed al doezndn joarn wördt bewond, is de gemeente Hengel pas in [[1802]] ontstoan. Op dat moment bestund t doarp oet nich mer as hoonderd boerderiejn en kleane laandaarbeidershuuskes. De gemeente begun pas te greuin seend de tied van de [[Industriële Revolutie]] in de [[19e eeuw|neegnteende eeuw]]. In t begin warn der nog beheurlik wat linngoodfabriekn, mer doo at disse industrie zik gung konsentreren in Eanske, kwam in Hengel n noadruk te lign op de masiennindustrie. Doarbiej was vuurnaamlik de familie Stork van belangn. In [[1859]] vestign [[Charles Theodoor Stork]] n fabriek vuur masieneoonderdeeln in Hengel, de firma [[Stork]]. Doarnoa voalgn Hazemijer, Heemaf, Koninklijke Hollandse Zoutindustrie en Hollandse Signaalapparaten. Doarduur greuin Hengel as kool. In n [[Tweedn Weerldoorlog]] wördn Hengel, vanweage de strategiese industrie dee der vestigd was, reagelmoatig bombardeerd. Op [[6 oktober|6]] en [[7 oktober]] [[1944]] wördn t centrum van de stad biejnoa heelmoals platpleerd. Noa n oorlog kreag de stad t anzeen van ne [[wieropbouw]]gemeente. Völ van de oalde gebouwn dee n oorlog harn duurstoan, wördn as nog plathouwn. Zo verdween t karakteristieke witte gemeentehoes, woarvuur n niej ontwearp wördn bouwd met nen toornd, lieknd op dee van [[Sjena]] en [[Floraans]]. Een van de opvalnste bouwwearkn dee n oorlog wal hef duurstoan, is de Roomse basiliek wi-jd an de [[Lambertus van Maastricht|Healige Lambertus]] oet [[1890]]. Op [[11 februari]] [[1992]] störtn n [[F-16]] stroaljager daal in de Hengeler wiek Hasseler Es. Doarbiej völn gen slachtoffers. In de joarn neegntig kwam der n plan um [[Boorn]], Hengel en Eanske biej mekaar te trekn as [[Tweantestad]]. In [[2000]] wördn dit plan daal smetn. Now vörmt Hengel saamn met Eanske, Boorn en t Duutse [[Gronau]] ne [[agglomeroasie]] met kortan 400.000 inwonners.

==Bekeande leu oet Hengel==
*[[Herman Krebbers]] (18 juni 1923), vioalspöller 
*[[Theo Wolvecamp]] (1925), keunstschilder, lid van Cobra (keunst) 
*[[Rudolf Bomers]] (19 oktober 1938), arsitekt 
*[[Henk Kamp]] (23 juli 1952), politieker (VVD) en minister van Deafensie 
*[[Joost Posthuma]] (8 meert 1981), beroopsfietser

==Eksterne verbeending==
[http://www.hengelo.nl/ Officiële webstie van de gemeente]

[[Categorie:Tweants artikel]]
[[Categorie:Gemeente in Oaveriessel]]
[[Categorie:Tweante]]

[[da:Hengelo]]
[[de:Hengelo]]
[[en:Hengelo]]
[[fi:Hengelo]]
[[fy:Hengelo (Oerisel)]]
[[id:Hengelo (Overijssel)]]
[[it:Hengelo (Overijssel)]]
[[nl:Hengelo (Overijssel)]]
[[pl:Hengelo]]
[[ro:Hengelo]]
[[sv:Hengelo]]
