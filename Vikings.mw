[[Ofbeelding:Wikinger.jpg|thumb|right|300px|Deanse zeeleu, skilderd midden twaalfde eeuw.]]

n Naam '''Viking''' (van t [[Ooldnoors]]e ''víkingr'') wörd algemeen ebroekt as dr kuierd wörd oawer de [[Noormänne|Noordse]] [[Skandinavië|Skandinaviese]] [[verkenner]]s, [[krieger]]s, [[haandel]]sleu en [[piraterieje|piraatn]] dee't grote deeln van [[europa (continent)|Europa]], [[Azië]] en de Noord Atlantiese [[eilaand]]n verkenn, plundern, koloniseern of met haandeln deedn van n [[8e eeuw|8sten eeuw]] töt midn [[11e eeuw|11den]] eeuw.<ref>Roesdahl, Else. The Vikings. Penguin, 1998.</ref>

Disse Noormänne hadn öare befaamde [[langboot]]n, woermet ze zovear oostweards konn voarn as [[Konstantinopel]] en de [[Wolga]]rivier in [[Ruslaand]], en zovear westweards as [[Ieslaand]], [[Greunlaand]] en [[Newfoundland (eilaand)|Newfoundland]] en zovear zudelik as [[Al-Andalus]].<ref>[http://rodin.uca.es:8081/xmlui/bitstream/handle/10498/7881/18385953.pdf?sequence=1 Riosalido, Jesus. ''Los vikingos en Al-Andalus''. 1997. 2010-05-11] (oettreksel te kriegn in t Engels)</ref> Disse tied van oetbreaiding steet bekeand as de [[Vikingtied]]. t Is n belangriek oonderdeel van de geskiedenisn van [[Skandinavië]], [[Ierlaand]], [[Groot-Brittanje]], en de rest van [[Middeleews Europa]] in t algemeen.

Vaakgebroekte beeldn vuur de Vikings verskilt nog wal es van t oetgebreaide beeld wat de [[ooldheaidkeunde]] en geskreewne weln beedt. n Romantizeerd beeld van de Vikings as [[Germoanen|Germaanse]] [[Nobeln Barbaar|Nobele Barbaarn]] begun in n [[18e eeuw|18den eeuw]]. Dit spreuk leu an en wör aal mear gebroekt, en oetbuitt gedoernde de [[Vikingopleawing]].<ref>Langer, Johnni. "The origins of the imaginary viking", ''Viking Heritage Magazine,'' Gotland University/Centre for Baltic Studies. Visby (Sweden), n. 4, dez. 2002</ref> De völle gebroekte beeldn van Vikings as gewealddoadige onbenuln of onverbetterlike avonturiers hadn vörm kreegn um t begin van t [[20ste eeuw|20ste joarhoonderd]]. Hudige beeldvörming is vake slim oet-emölkn, en Vikings wordt vake as karikatuurn nearzat.

==Naamoorsproonk==
t [[Ooldnoors]]e vrouwelike zelfstaandige naamwoard ''víking'' beduudt op ne oawerzeese verkenningstocht. t Steet in verskilnde [[Runes (skrift)|runes]] oet de Vikingtied as ''fara í víking'' (''In wieking voarn'', ''op verkenning goan''). t Is te vergeliekn met t [[Neersassiese]] ''oetwiekn noar''. In latere tekstn, zo as de Ieslaandse [[Sagen]], steet ne oetdrukking "op wieking goan" vuur piraterieje of oawervaln goan, en nit allene mear zeetochten vuur haandel. t Verwaante Ooldnoorse mannelike woard ''víkingr'' keump völle vuur in de [[Skaldiese dichtkeunst]] en op verskeaidene runesteender oet de Vikingtied, woer t steet vuur "zeeman" of "krieger" den't metgeet op oawerzeese tochtn.<ref>[http://books.google.com/books?id=wyG3HnK0qREC&dq Faarlund, Jan Terje. The Syntax of Old Norse By ; p 25] ISBN 0-19-927110-0; ''The Principles of English Etymology'' By [[Walter W. Skeat]], published in 1892, defined '''Viking''': ''better Wiking, Icel. Viking-r, O. Icel. *Viking-r, a creek-dweller; from Icel. vik, O. Icel. *wik, a creek, bay, with suffix -uig-r, belonging to ''[http://books.google.com/books?id=ls4CAAAAIAAJ&dq Principles of English Etymology By Walter W. Skeat; Clarendon press; Page 479]</ref> Dissen vorm steet ook as vuurnaam op wat [[Zweedn|Zweedse]] runesteender. Dr is hoaste gin bewies vuur nen slechten bieklaank an den naam an t eande van de Vikingtied. n Naam sleug op ne aktiviteit en de leu dee't doaran metdeedn, en nit op ne kulturele of ethniese groep. 

In de geskiedenisse van de Aartsbisskopn van [[Hamburg]]-[[Bremen|Breemn]], eskreewn duur [[Adam van Breemn]] in ongevear [[1070]], steet n naam geliek an [[piraat]] en Skandinaviër. Net as in t Ooldnoorse gebroek wörd n naam nit gebroekt vuur leu of kultuur in t algemeen. t Woard keump nit in [[Middel-Engel]]se tekste vuur.

Dr zeent verskeaidene deankwiezes oawer n oorsproonk van t woard Viking. Oet niej oonderzeuk blik at t woard stamt van vuur de tied at t zeail introduseerd wör bie de Noord-Westelike Germaann, umdet ne [[Ooldfreesk]]e skriefwieze anwis det t woard wör oetsprökn met ne palatale k en doarumme in alle woarskienlikheaid al besteund vuurdet dee palatalisasie vuurkwam, dus in n [[5den eeuw]] of nog earder. In det geval duudn t woard op de oolde Skandinaviese ofstaandsmoate oet de zeevoart: ''vika'', wat woarskienlik duudn op de ofstaand dee't ene ploog roeiers of kon legn. t Ooldnoors vrouwelike ''víking'' (zo as in de oetdrukking ''fara í víking'') kan oorsproonkelik ne zeereaize hebn beteeknd dee't karakteriseerd wör duur ne ploogwisseling van roeiers, dus ne lange zeereaize, want in de tied det ze nog gin zeail hadn gaf ne roeierswisseling an det dr lange reaizet mos wordn. Nen ''víkingr'' (nen manneliken) zol dan oorsproonkelik nen metreaiziger hebn west. In dee betekenisse was t woard Viking dus nit verbeundn met Skandinaviese zeevoarders, mer kreeg disse betekenisse doo't de Skandinaviërs de zeeën begunn te behearsen.

t beginpeunt van de ofstaandsmoate ''vika'' is t woarkwoard det in t Ooldskandinaviese de vorm ''víka'' har ([[Oold Ieslaands]] ''víkja'') 'terugge trekn, met t getiede goan, metgeewn, wiekn', en t beeld hierbie is det nen roeier den't meu is opskof (wik) van t roeiebeankn vuur nen frisken roeier, den t dan van um oawerneamp. Doarnöast lik t woard ''vika'' slim völle op t Neersassiese ''wekke'', en zeuwn deage is de wisselingstied van de wekgoodn (Deenkseldag is n god [[Deenksel]]'s dag, [[Woonsdag]] is [[Wodan]]'s dag, Doonderdag is [[Donar]]s dag, Vriedag is [[Freia]]'s dag.)

t Idee van t verbaand tusken de wöarde Viking en ''vika'' is duur veer ofzeunderlike oonderzeukers al oet edacht vanof [[1980]], en wörd duur de meeste gelearde leu annömn. Dr zeent normaalgesprökn twee aandere verkloarings: 1. t Woard Viking keump van t vrouwelike ''vik'' wat ''inham'' of ''baai'' beteekn. Vikings zoln vanoet baain haandelsskepe anvaln of an laand goan. 2. t Woard Viking is ofleaidt van n naam ''Vík(in)'', de [[Noorweagn|Noorske]] kuste an t [[Skagerrak]]. t Woard Viking zol van de leu oet dit gebeed komn. Later zol t dan de betekenisse van ''piraat, zeereuwers'' hebn kreegn, umdet völle leu oet dit gebeed doaran metdeedn. Beaide verkloarings hebt n antal probleemn; ten eerste is in te brengn det alle zeevoarders aait in baain anlegnt. Det is dus niks biezeunders van de Vikings. Inteegndeel: de Vikings gungn juust vake an wal op [[skiereilaand|(skier)]][[eilaand]]n, um zik zo better teegn laandleagers te könn verdeadigen. De tweede verkloaring hef verskeaidene probleemn: ten eerste wördn de leu van ''Vík(in)'' in de Ooldnoorse geskriftn aait ''Víkverir'' neumd (''Víkbliewers''), en nooit as ''Víkingar''. Ten tweede is dr gin eankele welle dee't de Vikings met de Skagerrakkuste in verbaand brech. Ten doarde zeent dr nen hoop [[sproakenkeunde|sproakenkeundige]] probleemn an te wiezen. Zo köant disse verkloarings alle n manneliken variaant (''víkingr'') verkloarn, en nit n vrouwelikn (''víking''). Dit gef probleemn, want n mannelikn kan makkelik van n vrouwelikn ofleaidt wordn, mer nooit aandersumme.

In de moderne [[Noord-Germaanse sproaken]] wis t woard ''Viking'' vaak op de leu dee't op Vikingtochtn gungn.<ref>See Gunnar Karlsson, [http://visindavefur.is/svar.asp?id=6617 "Er rökrétt að fullyrða að landnámsmenn á Íslandi hafi verið víkingar?"], [[The University of Iceland Science web]] April 30, 2007; Gunnar Karlsson, [http://www.visindavefur.is/svar.asp?id=6443 "Hver voru helstu vopn víkinga og hvernig voru þau gerð? Voru þeir mjög bardagaglaðir?"], [[The University of Iceland Science web]] December 20, 2006; en Sverrir Jakobsson [http://www.visindavefur.is/svar.asp?id=1789 "Hvaðan komu víkingarnir og hvaða áhrif höfðu þeir í öðrum löndum?"], [[The University of Iceland Science web]] July 13, 2001 (in Icelandic).</ref>

Dr is ook ne theorie dee zegt at t woard ''vikings'' van ''zes keunings'' zol komn. Umdet de Vikingen zikzelf ''Noormänne'' neumn, is t woarskienlik at de term vanoet n aander deel van Europa stamt. Disse theorie meant at dit [[Engelaand (olde könninkriek)|Engelaand]] mut wean. t Zol dus van "king" komn, wat "keuning" betekent. De Vi- is dan t Romeinse getal VI, wat 5+1 is. Dit is aans wal de minst akseptearde theorie.

==Weln==
===Op skrift===
De belangriekste informasieweln oawer Vikings bestoat oet verskilnde bewieze oet Skandinavië en de verskilnde strekn woer't de Vikings terechte kömn.<ref>Hall, pp. 8–11</ref> Met at t [[Kristendom]] invoord wör in Skandinavië, wör ook t [[Latien]]se alfabet invoord, dus dr zeent mer weainig dokumenteerde weln oet Skandinavië van vuur n [[11e eeuw|elwen]] en vrog [[12e eeuw|twaalven eeuw]].<ref>Lindqvist, pp. 160-61</ref> De Skandinaviërs skreewn in [[Runes (skrift|rune]], mer dee warn meestal froai kort en boondig. De hudige weln woerop t moderne weetn is baseerd bestoat vuural oet tekste van Kristelike en [[Islam]]itiese gemeenskopn oawer vear, dee't vake slecht spreukn van de Vikings, duur de dinge dee't de Vikings öar edoan hadn. Disse tekste zeent nit allemoal eawn betrouwboar, mer det geeldt vuur de meeste [[middeleewn|middeleeuwse]] skriewerieje. Seend midden [[20ste eeuw|20sten eeuw]] is t beeld wat balanseerder en vollediger wördn duur archeleologiese veundste.<ref>Hall, 2010, p. 8 en ''passim''.</ref> t Archeologiese is met name riek en varieerd, en gef n good beeld van laandelik en steadelike inwonning, ambachtn en produksie, skepe en soldoatnoetrösting, en [[Heaidens]]e en Kristelike gebroekn en artifaktn. Archeologie is ook de grötste welle vuur informasie oawer de umstandigheedn in Skandinavië vuur de [[Vikingtied]].

Veundste van noa de Vikingtied köant ook belangriek wean vuur t begriepn van de Vikings, mer t mut wal met zorg en vernemstigheaid behaandeld wordn. Noa at Skandinavië töt t Kristendom oawer gung in n 11den en 12den eeuw komt dr geskreewne weln noar vuurtn, in t [[Latien]] en [[Ooldnoors]]. In de Vikingkolonie [[Ieslaand]] köm dr nen onmeundigen hoop skriefwoark op gaank tusken n 12den en n [[14e eeuw|14den eeuw]], en völle tradisies en gebroekn dee't oet de Vikingtied stamt wördn vuur t eerste op eskreewn in de [[Ieslaandse Sages]]. Ook hiervan is de betrouwboarheaid twiefelachtig, mer n antal dinge oet dee tekste bliewt weardevol, zo as t grote antal [[Skaldiese dichtkeunst|Skaldiese gedichtn]] van hofdichters oet n 10den en 11den eeuw. Dr is nen hoop te zegn oawer de [[sosjologie]] oet de Vikingtied an de haande van Middeleewse en latere geskriftn en [[Ooldnoors]]e plaatsnaamns in [[Skandinavië]] en doarboetn.

n Gevolg van de beskikboare geskreewne weln, dee't oons beeld van de [[Vikingtied]] as n geskiedkeundig tiedperk ekluurd köant hebn, is de'w völle mear weett van de oawervaln op west Europa as op oost Europa. Det hef dr met te maakn at de leu in Noord-Oost Europa in dee tied nog nit konn leazn of skriewn. Ne aandere readn is det t oawergrote deel van disse weln van Ieslaand komt, wat ne kolonie van heuwdzakelik Noorse Vikings was. Doarduur is dr völle mear te leazn oawer de Vikingtied in [[Noorweagn]] dan oawer [[Zweedn]]. Den lesten hef, nöast n poar Runesteender, weainig töt niks gin geskreewne weln oet dee tied.

===Archeologie===
Dr zeent mer weanig good bewoard ebleewne geskreewne weln oawer Skandinavië vanoet de Vikingtied, mer dr zeent völle opgreawings edoan.

====Runesteender====
t Grötste deel van de runeskriftn oet de Vikingtied komt oet [[Zweedn]] en stamt oet t [[11e eeuw|11e joarhoonderd]]. Völle [[runesteen]]der in Skandinavië dreagnt naams van deelnemmers an Vikingtochtn, zo as de [[Kjularunesteen|Kjula-]] en [[Turingerunesteen]]der, woerop verteeld wörd oawer völle oorleuge in West-Europa. Aandere steender neumt kearls dee't umme zeent ekömn. Wat doarvan zeent ongevear 25 [[Ingvarrunesteen]]der in [[Mälardalen]]distrikt in Zweedn, dee't zeent opricht um leedn van ne rampzalige tocht noar [[Ruslaand]] in t 11de joarhoonderd te herdeankn. De runesteender zeent belangrieke weln vuur de studie noar de Noordse saamnleawing en vrog-middeleews [[Skandinavië]], en nit allene t ''Viking''gedeelte van de inwonners. <ref>Sawyer, P H: 1997</ref>

Op de runesteender stoat reaizn noar bv. [[Bath, Somerset|Bath]] in [[Engelaand (regio)|Engelaand]]<ref>baþum (Sm101), zeet [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref>, [[Grieknlaand]],<ref>In the nominative: ''krikiaR'' (G216). In t genitief: ''girkha'' (U922$), ''k--ika'' (U104). In t datief: ''girkium'' (U1087†), ''kirikium'' (SöFv1954;20, U73, U140), ''ki(r)k(i)(u)(m)'' (Ög94$), ''kirkum'' (U136), ''krikium'' (Sö163, U431), ''krikum'' (Ög81A, Ög81B, Sö85, Sö165, Vg178, U201, U518), ''kri(k)um'' (U792), ''krikum'' (Sm46†, U446†), ''krkum'' (U358), ''kr''... (Sö345$A), ''kRkum'' (Sö82). In t akkusatief: ''kriki'' (Sö170). Onzekere naamval ''krik'' (U1016$Q). Grieknlaand keump ook vuur as ''griklanti'' (U112B), ''kriklati'' (U540), ''kriklontr'' (U374$), see [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> [[Khwaresm]],<ref>''Karusm'' (Vs1), zeet [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> [[Jeruzalem]],<ref>''iaursaliR'' (G216), ''iursala'' (U605†), ''iursalir'' (U136G216, U605, U136), zeet [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> [[Italiën|Italië]] (as Langobardland),<ref>''lakbarþilanti'' (SöFv1954;22), zeet [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> [[Londen]],<ref>''luntunum'' (DR337$B), zeet [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> [[Serkland]] (t Sarakeennlaand, [[Islam|Moslimgebeed]]),<ref>''serklat'' (G216), ''se(r)kl''... (Sö279), ''sirklanti'' (Sö131), ''sirk:lan:ti'' (Sö179), ''sirk*la(t)...'' (Sö281), ''srklant''- (U785), skalat- (U439), see [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> [[Engelaand (olde könninkriek)|Engelaand]],<ref>''eklans'' (Vs18$), ''eklans'' (Sö83†), ''ekla-s'' (Vs5), ''enklans'' (Sö55), ''iklans'' (Sö207), ''iklanþs''
(U539C), ''ailati'' (Ög104), ''aklati'' (Sö166), ''akla''-- (U616$), ''anklanti'' (U194), ''eg×loti'' (U812), ''eklanti'' (Sö46, Sm27), ''eklati'' (ÖgFv1950;341, Sm5C, Vs9), ''enklanti'' (DR6C), ''haklati'' (Sm101), ''iklanti'' (Vg20), ''iklati'' (Sm77), ''ikla-ti'' (Gs8), ''i...-ti'' (Sm104), ''ok*lanti'' (Vg187), ''oklati'' (Sö160), ''onklanti''
(U241), ''onklati'' (U344), -''klanti'' (Sm29$), ''iklot'' (N184), zeet [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> en verskeaidene plaatse in Oost-Europa.

t Woard ''viking'' steet op völle van disse steender.

====Begreafplaatse====
Dr zeent verskilnde begreafplaatse dee't met Vikings verbaand hebt duur heel Europa. In Zweedn, [[Noorweagn]], [[Deanemaarkn]], [[Duutslaand]] en aandere noord-Germaanse strekn. Nöast det ze informasie geewt oawer Vikinggeleuf, beedt ze ook inzicht in sosjale struktuurn. De vuurwaarpn dee't met n doodn begreawn lignt loatt zeen wat belangriek vuur den persoon wör acht in t hiernoamoals.<ref>Roesdahl, p. 20.</ref> n Antal begreafplaatse zeent:
* Gettlinge gravfält, [[Öland]], Zweedn, umtrek van n boot
* [[Jelling]], Deanemaarkn, ne plaatse op de [[Wearldoarfgoodlieste]]
* De begreafplekn van [[Birka]], Zweden, ook op de Wearldoarfgoodlieste. De Hemlandenbegreafplaatse is de grötste oet de Vikingtied in Skandinavië. 
* [[Oseberg]], Noorweagn.
* [[Gokstad]], Noorweagn.
* [[Borrehaugene]], [[Horten]], Noorweagn
* [[Valsgärde]], Zweden.
* [[Gamla Uppsala]], Zweden.
* Hulterstad gravfält, kort bie de döarpe [[Alby, Öland|Alby]] en Hulterstad, [[Öland]], Zweden, umtrek van n boot van opstoande steender
* Trulben, bie Hornbach, in [[Reinlaand-Palatinoat]], [[Duutslaand]]

====Bootn====
[[Ofbeelding:Vikingeskibsmuseet 12.jpg|thumb|Skaalmodeln van twee soortn langbootn, te bekiekn in t [[Vikingskip Museum in Roskilde]], [[Denmaark|Deanemaarkn]].]]
[[Ofbeelding:Viking boat.jpg|thumb|Ne vro0 20ste eeuwse teeking van Vikings dee't van boord goat. t Skip en de details in de kleare van de Vikings is nit echt woarheaidsgetrouw]]

Dr warn twee soortn Vikingskepe: t [[Langskip]] (mangs fout ''drak(k)ar'' eneumd, ne verbastering van t woord ''draak'' oet t [[Noors]]) en n [[Knarr]]. t Langskip was ontwörpen vuur snelheaid en weandboarheaid, en har peddels as anvulling op t zeail en um t teegn de weend in te könn steurn. t Langskip was bedoold vuur oorlogsvoring en verkenningstochtn. t Har nen langen smaln boog en nen ondeepn deepgaank, woermet ze an laand konn en konn oetlaadn in ondeep water. n Knarr was n haandelsskip vuur t dreagn van lading. t Har nen bredern boog, deperen deepgaank en meender peddels (dee't vuural wördn gebroekt in haawns en det soort umstandigheedn). Ne zeailverbettering van de Vikings was n ''[[beitass]]'', nen spar den't an t zeail wör emaakt, woermet öare skepe makkeliker teegn de weend in konn voarn.<ref>Block, Leo, [http://books.google.dk/books?id=ezgq0VnV5XQC&hl=en ''To Harness the Wind: A Short History of the Development of Sails''], Naval Institute Press, 2002, ISBN 1-55750-209-9</ref>

Langskepe wördn völle gebroekt duur de [[Leidang]], de Skandinaviese verdeadigingsvlootn. n Naam "Vikingskip" is in algemeen gebroek ekömn, woarskeinlik um de romantiese assosjasies.

In [[Roskilde]] lignt de goodbewoarde oawerbliefsels van vief skepe, opgreawn oet t noabieje [[Roskildefjord]] tusken 1960 en 1970. De skepe wördn doar zeunkn um de voargeul of te sloetn teegn zeeanvaln op Roskilde, wat toertieds de heuwdstad was. Disse vief skepe zeent te bezichtigen in t [[Vikingskipsmuseum in Roskilde]]. 

t Was gebroekelik det disse bootn kleainde skeepkes met volk of lading noar de kaante slepn deedn.

Iej mut langskepe nit verwarn met [[langboot]]n. Dee kömn völle later pas. 

====Ekspirimenteale archeologie====
Op n [[1 juli|1sten juli]] van [[2007]] gung n noabouwd Vikingskip, de ''Skuldelev 2'', herneumd töt ''Zeehengst''<ref>[http://www.seastallion.ie Return of Dublin's Viking Warship (wierkomn van Dublin's Vikingoorlogsskip]. Verkreegn 14 November 2007.</ref> op ne reaize van [[Roskilde]] noar [[Dublin]] in [[Ierlaand (laand)|Ierlaand]]. De oawerbliefsels van det skip en veer aandern wördn oontdekt bie ne opgreawing in [[1962]] in t Roskildefjord. De opdrachtgewers hadn 70 man in dienst um t skip terugge te voarn noar zin thoeslaand Ierlaand. Dr warn in t vuurtn tests edoan met t hoolt, woeroet bleek at det oet Ierlaand köm. n Zeehengst köm in Dublin an op n [[14 augustus|14den augustus]] [[2007]].

t Doel van de reaize was t testn en beskriewn van de zeeweardigheaid, snelheaid en weandboarheaid van t skip op de roewe lösse zee en in kustwaters met gevoarlike streumings. De bemanning dee testn wo't n langn, smaln en buugboaren boog t oetheuld teegn de harde oseangolvn. De oondernemming leawern ook belangrieke informasie oawer Vikinglangskepe en de -saamnleawing. t Skip was bouwd met Vikingsgerei, materieel en völle van de oolde methodes as t originele skip.

Aandere voartuuge, vake noabouwsels van t [[Gokstadskip]] (Volledige of halve skoale) of Skuldelevskepe zeent ook vake tested. n ''Snorri'' (ne Skuldelevknarr) wör oet [[Greunlaand]] noar [[Newfoundland]] evoarn in [[1998]].<ref> [http://www.dougcabot.com/ship/vi_sailing.html] </ref>

Noaspöllers van de Vikingtied hebt vake ekspirimenteerd met Noordse techniekn vuur iezersmeeltn en bewoarkn.<ref> [http://www.warehamforge.ca/ENCAMPMENT/smelting.html] </ref>


==De Vikingtied==
[[Ofbeelding:Gokstadskipet1.jpg|thumb|right|180px|t [[Gokstadskip]] in [[Oslo]], [[Noorweagn]].]]
De tied tusken de eerstbeskreewne oawervaln in de joarn 790 töt de [[Normandiese Vereuwering]] van [[Engelaand]] in [[1066]] wörd duur mekoar enömn besteampeld as de Vikingtied oet de [[Skandinaviese geskiedenisse]]. Vikings gebreukn de [[Noorse Zee]]]<ref>C.Michael Hogan. 2011. [http://www.eoearth.org/article/Norwegian_Sea?topic=49523 ''Norwegian Sea''. Eds.Peter Saundry & C.J.Cleveland. Encyclopedia of Earth. National Council for science and the Environment.] Washington DC </ref> en de [[Baltiese Zee]] vuur zeeweagn noar t zuudn. De Normandiërs stamn of van van de Deense en de Noorse Vikings dee't [[feodaliteat|feodaal]] hearsrecht hadn ekreegn in noord [[Fraankriek]]; t groafskop [[Normandië]] in n [[10e eeuw|10den eeuw]]. In det opzicht bleef dus de noawas van de Vikings belangriek in noord-Europa. Ook keuning [[Harold Godwinson]], n lestn [[Angelsassen|Angelsassiesen]] keuning van Engelaand, har Deense vuurooldn.

Geografies bekekn geuld de Vikingtied nit allene vuur de Skandinaviese laandn, mer ook vuur de gebeedn dee't oonder [[Germoanen|Noord-Germaans]] beweend völn, zo as de [[Danelaw]], woeroonder [[York]], wat t administratieve sentrum was van t Keuninkriek [[Noordumbrië]]<ref>[http://www.englandsnortheast.co.uk/VikingNorthumbria.html "History of Northumbria: Viking era 866 AD - 1066 AD"] www.englandnortheast.co.uk.</ref>, deeln van [[Mersië]],<ref>[http://www.allempires.com/article/index.php?q=identity_self_image_viking_age_england "Identity and Self-Image in Viking Age England"] www.allempires.co.uk. October 3, 2007</ref> en [[Keuninkriek East Anglia|Oost Anglië]].<ref>Toyne, Stanley Mease. [http://books.google.com/books?id=yvGt8gfBlEIC&pg=PA27&lpg=PA27&dq=Viking+Age+East+Anglia&source=bl&ots=chkBibhiGs&sig=NX79_9WHb2BL7ctaNdj1L1D93f8&hl=en&ei=f28eS-aUHovkswPr4v36CQ&sa=X&oi=book_result&ct=result&resnum=8&ved=0CCkQ6AEwBw#v=onepage&q=Viking%20Age%20East%20Anglia&f=false ''The Scandinavians in history''] Pg.27. 1970.</ref> Vikingnavigators veundn weagn noar nieje laandn in t noordn, oostn en westn. Hieroet kömn de onofhaankelike nearzettings in [[Shetlaand]], [[Orkney]] en de [[Faeröer|Faeröareilaandn]], [[Ieslaand]], [[Greunlaand]]<ref>[http://www.archaeology.org/online/features/greenland/ The Fate of Greenland's Vikings], duur Dale Mackenzie Brown, ''Archaeological Institute of America'', February 28, 2000</ref> and [[L'Anse aux Meadows]], en ne korte neerzetting in [[Newfoundland]], roond t joar [[1000]]<ref>[http://www.ncbi.nlm.nih.gov/entrez/query.fcgi?cmd=Retrieve&db=pubmed&dopt=Abstract&list_uids=16331154&query_hl=3&itool=pubmed_docsum The Norse discovery of America]</ref>. Völle van disse laandn, vuural Greunlaand en Ieslaand, köant oorsproonkelik ontdekt wean duur zeeleu dee't oet koers eweeid warn. van de aandere kaante köant ze ook met opzet opzocht wean, wellicht op groond van verhaaln van zeeleu dee't laand in de veartn ezeen hadn. De nearzetting in Greunlaand störf noaderhaand oet, meugelikerwies duur [[klimaatveraandering]]. Vikings deedn ook gebeedn verkenn en oawernemn in [[Slaviese volker|slawiese]] gebeedn in [[Oost-Europa]], vuural de [[Kievan Rus]]. Teegn 950 n. Kr. warn disse neerzettings grootndeels duur de Slawiesen oawernömn.

===Vikingopkomst===
[[Ofbeelding:Viking Expansion.svg|thumb|right|330px|Kaarte met Skandinaviese nearzettings in n [[8e eeuw|8sten]] (doonkerrood), [[9e eeuw|9den]] (rood), [[10e eeuw|10den]] (oranje), en [[11e eeuw|11den eeuw]] (gel). De greune gebeedn wördn regelmoatig plunderd duur de Vikings]] 
De Vikings zeailn oawer t grötste deel van de Noord-Atlantiese Oseaan, töt an [[Noord-Afrika]] en oost töt [[Ruslaand]], [[Konstantinopel]] en t [[Midden-Oosten]], as plunderoars, haandelsleu, kolonistn en huursoldoatn. Oonder [[Leif Eriksson]], zönne van [[Erik n Rooin]], kömn de Vikings in [[Noord-Amerika]], en stichen doar ne kolonie op de stea woer't rechtevoort [[L'Anse aux Meadows]] is, in [[Newfoundland]], [[Kanada]]. Disse kolonie heuld t nit lange vol.

Dr wörd völle diskussiëerd woerumme de Vikings zo oetbreaidn deedn. Ene van de meestgebroekte veroonderstellings is det [[Koarel n Grootn]] "kracht en terreur gebreuk um alle headns te [[Kristendom|kerstenen]]", wat leaidn töt "deupn, bekearing of dood duur iezer en blood", en doarumme "woln de Vikings en aandere headns wraak nemn".<ref>Rudolf Simek, "the emergence of the viking age: circumstances and conditions", "The vikings first Europeans VIII - XI century - the new discoveries of archaeology", other, 2005, p. 24-25</ref><ref>Bruno Dumézil, master of Conference at Paris X-Nanterre, Normalien, aggregated history, author of conversion and freedom in the barbarian kingdoms. 5Th - 8th centuries (Fayard, 2005)</ref><ref>"Franques Royal Annals" cited in Peter Sawyer, "The Oxford Illustrated History of the Vikings", 2001, p. 20</ref><ref>Dictionnaire d'histoire de France - Perrin - Alain Decaux and André Castelot - 1981 - pages 184/185 ISBN 2-7242-3080-9</ref><ref>"the Vikings" R.Boyer history, myths, dictionary, Robert Laffont several 2008, p96 ISBN 978-2-221-10631-0</ref> Professor Rudolf Simek bevestigt det "t gin tooval is at de Vikings gangs gungn gedoernde de hearskoppieje van Koarel n Grootn".<ref>. Rudolf Simek, "the emergence of the viking age: circumstances and conditions", "The vikings first Europeans VIII - XI century - the new discoveries of archaeology", other, 2005, p. 24-25</ref><ref>[[François-Xavier Dillmann]], "Viking civilisation and culture. A bibliography of French-language ", Caen, Centre for research on the countries of the North and Northwest, University of Caen, 1975, p.19, and" Les Vikings - the Scandinavian and European 800-1200 ", 22nd exhibition of art from the Council of Europe, 1992, p. 26</ref> Duurdet t Kristendom duurdrung in Skandinavië wör Noorweagn zowat n eeuw laank verdeeld.<ref>"History of the Kings of Norway" by Snorri Sturlusson translated by Professor of History François-Xavier Dillmann, Gallimard ISBN 2-07-073211-8 pages 15,16,18,24,33,34,38</ref>

Ne aandere völgeheurde theorie is det t inwonnertal van Skandinavië grötter was ewördn as wat t laand op kon brengn an etn. Vuur n kustvolk met superieure zeailtechnologie was t dus logies det ze doarumme oawerzees gungn kiekn, um niej laand te zeukn vuur t oawerskot an jongvolk. Oawervaln pleagn oawer zee was wellicht makkeliker as nieje boerderiejn stichten en laand geskikt maakn vuur laandbouw in t dichtbeboste binnlaand, umdet dee groond zik nit vuur laandbouw leent. De tooname in t inwonnertal of laandbouwofname is skoonwal nooit recht beweezn.

Ne doarde verkloaring is det de Vikings gebroek maakn van n oognblik van zwakheaid in de umlignde strekn. Zo warn de Deense Vikings op de heugte van de oonderlinge disterieje binn t riek van Koarel n Grootn roond t joar [[830]]. Engelaand har te liedn van interne verskeln en was n rellatief makkelik doel, duurdet zovölle steadn zo kort an zee leadn, of an makkelik bevoarboare riviern. Gebrek an goodregelde teegnstaand op zee van West-Europa zorgen at Vikingskepe vriej konn voarn en goan woer't ze woln, en plundern en anvaln as ze de kaans zaggen.

Ne veerde verkloaring is det noa de val van t [[Romeinse Riek]] in n [[5e eeuw|5den eeuw]] de haandel tusken west-Europa en de rest van Eeurazië fleenk achteroet was egoan.<ref>Macauley Richardson, Lloyd. [http://www.hoover.org/publications/policyreview/72831997.html "Books: Eurasian Exploration"] ''Policy Review''. Hoover Institution</ref> De oetbreaiding van de [[Islam]] in n [[7e eeuw|7den eeuw]] dreug doaran bie.<ref>Crone, Patricia. [http://books.google.com/books?id=VWL-_hRsm2IC&dq=Islam+trade+Western+Europe+7th+century&printsec=frontcover&source=in&hl=en&ei=x3QeS57kBo7ysQPZmvX9CQ&sa=X&oi=book_result&ct=result&resnum=11&ved=0CDAQ6AEwCg#v=onepage&q=&f=false ''Meccan trade and the rise of Islam''] First Georgias Press. 2004.</ref> Dr wörd beweard at de haandel oawer de [[Middellaandse Zee]] nog nooit zo slecht har ewest. Duur nieje haandelsroutes in t Arabiese en t Frankiese te stichtn profiteerdn de Vikings van de internasjonale haandel.

===Eande van de Vikingtied===
In de Vikingtied reaizn völle Skandinaviese kearls en vrouwleu noar völle deeln van Europa en vearder, in ne kulturele diaspora woervan't oawerbliefsels terugge zeent te veendn van [[Newfoundland]] töt [[Byzantium]]. Disse reaizetied har skoonwal ook völle invlood in t Skandinaviese thoeslaand, dee't oonderwiel völle metmaakn.<ref>Roesdahl, pp. 295-7</ref> In de 300 joar van de Vikingtied veraandern dr in Skandinavië zelf onmeundig völle wat kultuur angeet. 

An t eande van n [[11e eeuw|11den eeuw]] warn dr keuninklike femilies an de macht dee't goodkuring hadn van de [[Rooms-Katholieke Karke|Rooms-Katholieke Kaarke]], en dee regeardn met aal staarkeren haand. De dree keuninkriekn [[Denemaarken]], [[Noorweagn]] en [[Zweedn]] warn ontstoan. Dr onsteundn steadn dee't woarkn as sekuliere en geestelike administratieve middelpeuntn en moarktplekn, en dr onsteundn [[ekonomie]]s baseerd op [[geld|geeld]], noar [[Groot-Brittanje|Brits]] en [[Duutslaand|Duuts]] model.<ref>Gareth Williams, 'Kingship, Christianity and coinage: monetary and political perspectives on silver economy in the Viking Age', in ''Silver Economy in the Viking Age'', ed. James Graham-Campbell and Gareth WIlliams, pp. 177-214; ISBN 978-1-59874-222-0</ref> Teegn disse tied was dr al mear as n eeuw gin zilver mear oet de Islamitiese laandn ekömn, en t zilver oet Engelaand köm vanof middeln-11den eeuw ook nit mear.<ref>Roesdahl, pp. 296</ref> t Kristndom har in Denemaarkn en Noorweagn vastn groond kreegn duur de komst van diocessen, en t nieje geleuf begun zik te organiseern en an te dringn in Zweedn. Boetnlaandse koarkleu en inheemse adel hadn belaank bie de veardere oetwieding van t Kristndom, wat in Skandinavië nit slecht mear op zeandingswoark baseerd was. Oolde deankwiezn en leawnsstieln warn an t veraandern. t Doern skoonwal nog töt [[1103]] at t eerste Eardsbisskopriek sticht wör in [[Lund]], in n zudeliken tip van Zweedn.
[[Ofbeelding:Blair A'Bhuailte and Loch Leum na Luirginn.jpg|thumb|[[Kilmuir, Skye|Blar a' Bhuailte]], Leste Vikingplek in [[Skye]]]] 
De opname van de vrogere Skandinaviese keuningrieks in de grote kulturele streum van t Europese Kristndom maakn at de Skandinaviese hearsers en zeevearders aandere belangen kreegn, en öare betrekkings met öare noabers wiezigen. Ene van de heuwdweln van de Vikings was [[Slawerieje]]. De middeleeuwse kaarke nöm de stelling det Kristenen nooit medekristenen as slaaf mochen hebn, woerduur't liefslawerieje meender wör in Noord Europa. Hierduur was dr meender te verdeenn an de oawervaln, mer of en too wördn dr in n 11den eeuw nog slaawn maakt. Oeteaindelik wör richte slawerieje verböadn, en vervöngn duur dienstknechtskop as leegste klasse in de middeleeuwse moatskoppieje. Skandinaviese plundering in Kristelike gebeedn roondum de [[Noordzee]] en [[Ierse zee]] wör beduudnd meender.

De Noorse keunings bleewn öare macht oetoefenen in deeln van t noordn van Groot-Brittanje en [[Ierlaand]], en oawervaln bleewn duurgoan töt in n [[12e eeuw|12den eeuw]]. Mer de t militeare streewn van de Skandinaviese hearses warn vanof dee tied richt op aandere doeln. In [[1107]] zeailn [[Sigurd I van Noorweagn]] noar t Middeln-Oostn um te vechtn vuur t nieje [[Keuningriek Jeruzalem]], en de Deenn en Zweedn deedn fanatiek met an de [[Baltiese Kruustochtn]] in de 12de en [[13e eeuw|13de eeuwn]].<ref>The Northern Crusades: Second Edition by Eric Christiansen; ISBN 0-14-026653-4</ref>

==Woapns en oorlogsvoring==
Oonze kennis oawer woapns en beskoarming oet de Vikingtied is baseerd op rellatief weainige archeologiese veundste, ofbeeldings en vuur n deel op de verhaaln oet de Noordse Sages en Noordse wetn dee't op wördn eskreewn in n 13den eeuw.

Noar gebroek warn alle vrieje Noordse kearls verplicht woapns te hebn, en meugn ze aaltied bie zik dreagn. De woapns gavn ook nen Viking's sosjale stoatus an: nen riekn Viking har ne komplete oetrösting van [[helm]], [[skeeld]], [[maliënkolder]] en zweard. nen tiepiesen ''bóndi'' (vriejen man) vöchtn earder met nen [[spear]] en skeeld, en völle hadn dr ook meestal nen [[saks]] bie zik as hulpmes. [[Pieleboge|Boagn]]  wördn vake gebroekt an t begin van laandgevechtn en op zee, mer wördn vake zeen as meender earvol as haandwoapns. Vikings warn biezeunder in öarn tied, umdet ze [[akse]]n gebreukn as heuwdwoapn. De [[Húscarls]] (''hoeskearls''), de eliteliefwacht van Keuning [[Knoet]] (en later [[Harold Godwinson|Keuning Harold II]]) hadn tweehaandige aksen woermet ze met gemak skeeldn en metaalne helme konn duurhouwn.

==Verwiezings==
{{Bron|''Verwiezings:''<br />
* Askeberg, Fritz, 1944: Norden och kontinenten i gammal tid. Studier i forngermansk kulturhistoria. Uppsala: Almqvist & Wiksell.<br />
* Heide, Eldar,  2005: [http://eldar-heide.net/ «Víking - 'rower shifting'? An etymological contribution»]. Arkiv för nordisk filologi 120. 41-54.<br />
* Heide, Eldar,  2008: [http://eldar-heide.net/ «Viking, week, and Widsith. A reply to Harald Bjorvand»]. Arkiv för nordisk filologi 123. 23-28.
---
<references/>
}}

[[Kattegerie:Tweants artikel]]
[[Kattegerie:Germoans vôlk]]

[[nds:Wikinger]]
[[af:Wikings]]
[[als:Wikinger]]
[[an:Vikingo]]
[[ang:Ƿīcingas]]
[[ar:فايكنج]]
[[ast:Viquingu]]
[[az:Vikinqlər]]
[[bat-smg:Vėkingā]]
[[be:Вікінгі]]
[[be-x-old:Вікінгі]]
[[bg:Викинги]]
[[bn:ভাইকিং]]
[[br:Vikinged]]
[[bs:Vikinzi]]
[[ca:Víkings]]
[[cs:Vikingové]]
[[cv:Викингсем]]
[[cy:Llychlynnwr]]
[[da:Viking]]
[[de:Wikinger]]
[[el:Βίκινγκ]]
[[en:Viking]]
[[eo:Vikingoj]]
[[es:Vikingo]]
[[et:Viikingid]]
[[eu:Bikingo]]
[[fa:وایکینگ‌ها]]
[[fi:Viikingit]]
[[fiu-vro:Viikingiq]]
[[fo:Víkingur]]
[[fr:Viking]]
[[fur:Vichincs]]
[[fy:Wytsingen]]
[[ga:Lochlannaigh]]
[[gl:Viquingo]]
[[gv:Ny Loghlynee]]
[[he:ויקינגים]]
[[hi:वाइकिंग]]
[[hif:Viking]]
[[hr:Vikinzi]]
[[hu:Vikingek]]
[[ia:Viking]]
[[id:Viking]]
[[io:Vikingo]]
[[is:Víkingar]]
[[it:Vichinghi]]
[[ja:ヴァイキング]]
[[ka:ვიკინგები]]
[[ko:바이킹]]
[[krc:Викинг]]
[[ku:Vîkîng]]
[[la:Viccingi]]
[[lt:Vikingai]]
[[lv:Vikingi]]
[[mk:Викинзи]]
[[ml:വൈക്കിങ്]]
[[mr:व्हायकिंग]]
[[ms:Viking]]
[[mwl:Bikings]]
[[new:भाइकिङ]]
[[nl:Vikingen]]
[[nn:Vikingar]]
[[no:Viking]]
[[oc:Viking]]
[[os:Викингтæ]]
[[pl:Wikingowie]]
[[pnb:وائی کنگ]]
[[pt:Vikings]]
[[ro:Vikingi]]
[[ru:Викинги]]
[[scn:Vichinghi]]
[[se:Vikiŋggat]]
[[sh:Vikinzi]]
[[simple:Viking]]
[[sk:Vikingovia]]
[[sl:Vikingi]]
[[sr:Викинзи]]
[[sv:Viking]]
[[sw:Waviking]]
[[ta:வைக்கிங்]]
[[te:వైకింగ్స్]]
[[th:ไวกิง]]
[[tk:Wikingler]]
[[tl:Viking]]
[[tr:Vikingler]]
[[tt:Викинглар]]
[[uk:Вікінги]]
[[ur:وائى كنگ]]
[[vi:Người Viking]]
[[vls:Viking]]
[[war:Viking]]
[[yi:וויקינג]]
[[za:Vunz Veizging]]
[[zh:維京人]]
[[zh-min-nan:Viking-lâng]]
[[zh-yue:維京人]]
