{{Etelazie}}[[Bestaand:Wikinger.jpg|thumb|300px|Däänske seylüde, skilderd midden twaalvde eywe.]]

De name '''Viking '''(van et [[Ooldnoors|oldnoorsk]]e ''víkingr'') of '''Noormänne '''wördt bruked vöär [[Noormänne|Noordse]] [[Skandinavië|Skandinaviske]] [[verkenner]]s, [[kryger]]s, [[handel]]slüde en [[piraat (zee)|piraten]]. Disse lüde deaden tüsken de [[8e eeuw|8.]] en [[11e eeuw|11. eywe]] groute deylen van [[Europa (continent)|Europa]], [[Asie]] en noordatlantiske eilanden verkennen, plünderen of [[kolonisme|koloniseren]] of der med handelen.<ref>Roesdahl, Else. The Vikings. Penguin, 1998.</ref>

Disse Noormänne warren under meyr bekend üm öäre [[langboot|langbouten]], wårmed as se sou wyd når et oasten as [[Konstantinopel]] en de [[Wolga]] in [[Rusland]] kömmen, sou wyd når et westen as [[Ysland]], [[Gröönland]] en [[Newfoundland]] en sou wyd når et süden as [[Al-Andalus]] in et hüdige [[Spanje]].<ref>[http://rodin.uca.es:8081/xmlui/bitstream/handle/10498/7881/18385953.pdf?sequence=1 Riosalido, Jesus. ''Los vikingos en Al-Andalus''. 1997. 2010-05-11] (uuttreksel te krygen in et engelsk)</ref> De eywen wårin as see dit deaden ståt te book as de [[Vikingtyd]]. Et hevt groute gevolgen had vöär de geskydenisse van [[Skandinavie]], [[Ierlaand (eilaand)|Yrland]], [[Groot-Brittanje|Groutbrittanje]] en de rest van middeleywsk [[Europa (continent)|Europa]].

De vikingen deaden selv nit töt nauliks skryven. De lüde dee as med öär te maken kreagen wal. Vake kömmen se der nit heyl rousklörig up. Dårümme besteyt der 'n unvulleydig beald van öär. Desundanks geavet archeology en skreavene brunnen uutgebreide beskryvingen. Et verromantiseerde beald van de Vikingen as [[Nobeln Barbaar|nobele barbaren]] untstünd in de [[18e eeuw|18. eywe]]. Dat spröäk vöäle lüde an en wör steyds vaker bruked en uutbreided in de tyd van de [[Vikingupleaving]].<ref>Langer, Johnni. "The origins of the imaginary viking", ''Viking Heritage Magazine,'' Gotland University/Centre for Baltic Studies. Visby (Sweden), n. 4, dez. 2002</ref> Vikingen wörden vanaf et begin van de [[20e eeuw|20. eywe]] vake afbealded as vechtlüstige unbenüllen of unverbeaterlike avontureers. De hüdige bealdvörming is vake slim uutmölken en vikingen wordet vake as karikaturen neadersatted.


== Naamoorsprung ==
Et [[Ooldnoors|oldnoorsk]]e vrouwelike selvstandige naamwoord ''víking'' düdet up ne oaverseyske verkenningsreise. Et steyt in verskillende [[Runes (skrift)|runen]] uut dee tyd as ''fara í víking'' (''In wyking våren'', ''up verkenning gån''). Et is te vergelyken med et [[neadersassisk]]e ''uutwyken''. In latere tekste, sou as de yslandske sagen, steyt de segswyse "up  wyking gån" vöär piraterye en oavervallen en nit enkel vöär seyhandel dryven. Et verwante männelike woord ''Víkingr'' wördt völle in [[skaldiske dichtkünst]] bruked. Et steyt ouk up verskeidene runesteynder uut de Vikingtyd. Dår beteykent et "seyman" of "kryger", den as medgeyt up oaverseyske tochten.<ref>[http://books.google.com/books?id=wyG3HnK0qREC&dq Faarlund, Jan Terje. The Syntax of Old Norse By ; p 25] ISBN 0-19-927110-0; ''The Principles of English Etymology'' By [[Walter W. Skeat]], published in 1892, defined '''Viking''': ''better Wiking, Icel. Viking-r, O. Icel. *Viking-r, a creek-dweller; from Icel. vik, O. Icel. *wik, a creek, bay, with suffix -uig-r, belonging to ''[http://books.google.com/books?id=ls4CAAAAIAAJ&dq Principles of English Etymology By Walter W. Skeat; Clarendon press; Page 479]</ref> Ouk wördt et as vöärname bruked up een paar [[Zweedn|sweydske]] runesteynder. Dat et woord an et eande van de Vikingtyd nen slechten byklank solde hebben, is håste gin bewys vöär. De name slöög enkel up ne beasigheid wår een paar lüde an meddeaden, nit up ne kulturele of etniske grup.

Årtsbisskop [[Adam van Bremen]], den as de Geskydenisse van Årtsbisskoppen van [[Hamburg]]-[[Bremen]] skreav, gebröäk de name ''viking'' üm [[piraat (zee)|seyröyvers]] en skandinaviers med an te düden. Net as in et oldnoorske gebruuk bedoolden hee der gin lüde of ne speciale kultuur med. In [[middelengelsk]]e tekste kümt et woord nit vöär.

Oaver den oorsprung van et woord 'viking' beståt verskeidene denkwyses. Uut undersöök blikt dat et woord stamt van vöär de tyd at de noordwestelike germanen de technik van et skeypsseil under et knee kreagen. In oldfreeske geskrivten steyt et woord andüded med nen palatalen k. Dat segt geleyrden dat et woord al bestünd vöärdat dee palatalisaty vöärköm, düs in de [[5e eeuw|5. eywe]] of noch eyrder. In dat geval düden et woord up de olde skandinaviske afstandsmåte uut de seyvårt: ''vika''. Et kan good weasen dat dårmed de afstand bedoold wör wat eyne ploge roiers af kunde leggen. Et oldnoorske (vrouwelike) ''víking'' (sou as in de segswyse ''fara í víking'') kan sou düded hebben up ne seyreise wårby roiers mekander in plogen afwesselden. As se noch gin seil hadden, stünd ne roierswesseling gelyk an ne lange reise. Nen (manneliken) ''víkingr'' was dan eyne den as medgüng. Sou stünd et woord 'viking' nit medeyne vöär skandinaviske seyvårders, mär is der dat händig an in ekömmen do as se machtiger begünnen te worden. 

De [[sproakenkeunde|herkomst]] van et woord vöär de afstandsmåte ''vika'' ligt in et oldskandinaviske warkwoord ''víka'' ([[Oldyslandsk]] ''víkja''). Dat beteykenden 
'terügge trekken, med et getyde med beweagen, medgeaven, wyken'. Et beskrivt et beald van nen vermöden roier den as upskuvt (wikt) van de roibanke. Nen frisken roier neamt syne steade in en geyt wyder med roien. Dårnöast likt et woord slim up et woord vöär ''weake''. Söäven dage was de wesseltyd van de weakengoden.

Al vanaf 1980 hebbet verskillende undersökers verband elegd tüsken de wöörde ''viking'' en ''vika''. Dårnöäst geavt et noch twey andere verklåringen. 
# Et woord viking kümt van et vrouwelike ''vik'' wat ''inham'' of ''baai'' bedüdet. Denket ouk an et drentske woord ''wieke'' vöär nen breyden slout. Vikingen solden vanuut baaien handelsskepe anvallen of an land gån. Med öäre lechte skepen kunden se makkelik oaver smalle slöyte våren en wyd van de groute rivyren in heyl Europa kommen.
# Et woord viking is afleided van de name ''Vík(in)'', de [[Noorweagn|Noorske]] kuste an et [[Skagerrak]]. Vöäle lüde uut disse streake güngen med up röyvtochten, wårdöär de name van et gebeed lykstelled wör an et piratenvolk.
Teagen disse verklåringen is een antal beswåren in te brengen: alle seyvårders legget altyd in baaien an, nit blouts de Vikingen. Dee güngen selvs jüüst an wal up (skyr)eilanden. So kunden se sik beater teagen landleygers verdeydigen. De tweyde verklåring is ouk problematisk: lüde uut de Víkin-streake wörden in oldnoorske geskrivten altyd ''Víkverir'' (wykverblyvers) enöömd, nooit ''Víkingar'' (wykgånders)'''.''' Ouk is der gin eyne brunne wårin as Vikingen uut Skagerrak nöömt. Wyder kloppet et språkenkündig nit: den manneliken variant ''víkingr'' is hyrmed te verklåren, mär den vrouweliken (''víking'') nit. Mannelike wöörde sint makkelik van vrouwelike af te leiden, mär nooit andersümme.

In de moderne noordgermaanske språken wist et woord ''Viking'' up lüde dee as med Vikingtochten medgüngen.<ref>See Gunnar Karlsson, [http://visindavefur.is/svar.asp?id=6617 "Er rökrétt að fullyrða að landnámsmenn á Íslandi hafi verið víkingar?"], [[The University of Iceland Science web]] April 30, 2007; Gunnar Karlsson, [http://www.visindavefur.is/svar.asp?id=6443 "Hver voru helstu vopn víkinga og hvernig voru þau gerð? Voru þeir mjög bardagaglaðir?"], [[The University of Iceland Science web]] December 20, 2006; en Sverrir Jakobsson [http://www.visindavefur.is/svar.asp?id=1789 "Hvaðan komu víkingarnir og hvaða áhrif höfðu þeir í öðrum löndum?"], [[The University of Iceland Science web]] July 13, 2001 (in Icelandic).</ref>

Eyne teory wil at woord ''viking'' kümt van ''ses köäninge''. De bewäring is dat de term uut en ander deyl van Europa (wårskynlik Engeland) stamt, ümdat de Vikingen sikselv ''noormänne'' nöömden. Et engelske ''kings'' vöär köäningen kreag dan de romeinske cyfers V+I. Dit is anders wal de minst aksepteerde teory.

== Brunnen ==
=== Up skrivt ===
De meyste kennis oaver Vikingen kümt uut Skandinavie en de strekken wår as de Vikingen hentrökken.<ref>Hall, pp. 8–11</ref> Tegelyke med et [[Kristendom]] wör in Skandinavie ouk et [[Latien|latienske]] alfabet invoord. Van vöär den [[11e eeuw|elvden]] en vrog [[12e eeuw|twaalvden eyw]] sint düs mär weinig skreavene brunnen.<ref>Lindqvist, pp. 160-61</ref> De skandinaviers skreaven in [[Runes (skrift)|rune]], mär wat se skreaven was vake kört en bundig. De meyste kennis oaver de Vikingen kümt uut kristelike en islamitiske  teksten, van gemeynskappen oaver ver. Dee spröäken vake slecht van de vikingen, üm de dinge dee as se öär andån hadden. De tekste sint ja nit unpartydig, al geldet dat vöär de meyste skryverye uut de [[middeleewn|middeleywen]]. Archeologiske upgraevingen uut midden 20. eyw makeden et beald wat eavenwichtiger en vulleydiger.<ref>Hall, 2010, p. 8 en ''passim''.</ref> Vöäral et archeologiske materiaal is ryk en verskeiden. Et löt good seen wo as de lüde leavden up den buur en in de stad, wat vöär ambachten se hadden, wo as se skepe makeden en suldåtenuutrösting. Ouk sint der völle kristelike en heidenske artifakten evünden. 

Ouk wat der ''nå'' de vikingtyd evünden is, kan belangryk weasen. Dat müt med sorg en verneamstigheid bekekken worden. Nå at Skandinavie oavergüng up et kristendom tüsken den 11. en 12. eyw, wör der meyr in et latynsk en oldnoorsk oaver skreaven. Vöäral in [[Ysland|ysland]]ske vikingkolony begünnen de lüde unmündig te skryven. Völle traditys, volksverhalen en gebruken wörden vöär et eyrst upeteykend in de Yslandske Sagen. Ouk dat wör vanuut kristelik ougpunt dån, wårdöär de betrouwbårheid twyfelachtig löt. Toch sint en antal saken uut dee tyd waerdevul, sou as de groute versameling [[dichtkunst|skaldiske gedichten]] van hovdichters uut den 10. en 11. eyw. Ouk valt der nen houp te seggen oaver oldnoorske names van wonsteades en wo as de domålige [[sociology|lüde med mekander ümme güngen]].

Döär dit tekort an geskrivten en vrogen oavergang up kristendom is der meyr bekend oaver de vikinganvallen in westeuropa as in ousteuropa. De meyste geskrivten kommet uut Ysland, wat ne noorske kolony was. Dårümme is der van sweydske vikingen, behalve van en paar runesteynder, völle minder bekend.

=== Runesteynder ===
Et Grötste deyl van de runeskrivten uut de vikingtyd kümt uut [[11e eeuw|11.-eywsk]] [[Sweyden]]. Up vöäle runesteynder ståt de names van deylneamers an vikingtochten, sou as up de steynder van Kjula en Turinge. Up disse beide ståt vöäle verwysingen når gevechten in westeuropa. Up andere steynder ståt de names van vechters dee sint ümmekömmen, sou as up de 25 steynder van Ingvar. Dårup wordet lüde herdacht dee sint ümmekömmen by ne minder good verlöäpene tocht når [[Rusland]]. De runesteynder helpet by et begrypen van de heyle vrog-middeleywske noordske samenleaving, nit enkel et vikingdeyl van de inwoaners. <ref>Sawyer, P H: 1997</ref>

Up de runesteynder ståt reisen når byvöärbeald [[Bath, Somerset|Bath]] in [[Engelaand (regio)|Engelaand]],<ref>baþum (Sm101), zeet [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> [[Grieknlaand|Grekenland]],<ref>In the nominative: ''krikiaR'' (G216). In t genitief: ''girkha'' (U922$), ''k--ika'' (U104). In t datief: ''girkium'' (U1087†), ''kirikium'' (SöFv1954;20, U73, U140), ''ki(r)k(i)(u)(m)'' (Ög94$), ''kirkum'' (U136), ''krikium'' (Sö163, U431), ''krikum'' (Ög81A, Ög81B, Sö85, Sö165, Vg178, U201, U518), ''kri(k)um'' (U792), ''krikum'' (Sm46†, U446†), ''krkum'' (U358), ''kr''... (Sö345$A), ''kRkum'' (Sö82). In t akkusatief: ''kriki'' (Sö170). Onzekere naamval ''krik'' (U1016$Q). Grieknlaand keump ook vuur as ''griklanti'' (U112B), ''kriklati'' (U540), ''kriklontr'' (U374$), see [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> [[Khwaresm]],<ref>''Karusm'' (Vs1), zeet [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> [[Jeruzalem|Jerusalem]],<ref>''iaursaliR'' (G216), ''iursala'' (U605†), ''iursalir'' (U136G216, U605, U136), zeet [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> [[Italiën|Italie]] (as Langobardland),<ref>''lakbarþilanti'' (SöFv1954;22), zeet [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> [[Londen]],<ref>''luntunum'' (DR337$B), zeet [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> [[Serkland]] (Et Sarakenenlaand, [[Islam|Moslimgebeed]]),<ref>''serklat'' (G216), ''se(r)kl''... (Sö279), ''sirklanti'' (Sö131), ''sirk:lan:ti'' (Sö179), ''sirk*la(t)...'' (Sö281), ''srklant''- (U785), skalat- (U439), see [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> [[Engelaand (olde könninkriek)|Engeland]],<ref>''eklans'' (Vs18$), ''eklans'' (Sö83†), ''ekla-s'' (Vs5), ''enklans'' (Sö55), ''iklans'' (Sö207), ''iklanþs''
(U539C), ''ailati'' (Ög104), ''aklati'' (Sö166), ''akla''-- (U616$), ''anklanti'' (U194), ''eg×loti'' (U812), ''eklanti'' (Sö46, Sm27), ''eklati'' (ÖgFv1950;341, Sm5C, Vs9), ''enklanti'' (DR6C), ''haklati'' (Sm101), ''iklanti'' (Vg20), ''iklati'' (Sm77), ''ikla-ti'' (Gs8), ''i...-ti'' (Sm104), ''ok*lanti'' (Vg187), ''oklati'' (Sö160), ''onklanti''
(U241), ''onklati'' (U344), -''klanti'' (Sm29$), ''iklot'' (N184), zeet [http://www.sofi.se/servlet/GetDoc?meta_id=1472 Nordiskt runnamnslexikon PDF]</ref> en verskillende ousteuropeeske steades.

==== Gravsteades ====
Der sint verskillende vikinggraven in Sweyden, Noorweagen, Dänemarken, Düütskland en andere noordeuropeeske streaken. Nöäst insicht in et gelöövsstelsel van de vikingen, geavet se ouk insicht in sociale verbanden. By de douden wörden vöärwarpen begraeven dee låtet seen wat de oaverleavenden belangryk vöär et hyrnåmåls achteden vöär den oaverleydenen.<ref>Roesdahl, p. 20.</ref> De vöärnaamste begraevsteades sint:
* Gettlinge gravfält, [[Öland]], Sweyden, ümtrek van nen boot
* [[Jelling]], Dänemarken, steade up de [[Wearldoarfgoodlieste|Wearldarvgoodlyste]]
*[[Birka]], Sweyden, ouk up de Wearldarvgoodlyste. De Hemlandenbedraevsteade is de grötste uut de Vikingtyd in Skandinavie.
* [[Oseberg]], Noorweagen.
* [[Gokstad]], Noorweagen.
* [[Borrehaugene]], [[Horten]], Noorweagen
* [[Valsgärde]], Sweyden.
* [[Gamla Uppsala]], Sweyden.
* Hulterstad gravfält, kort by de dörpe [[Alby, Öland|Alby]] en Hulterstad, [[Öland]], Sweyden, ümtrek van nen boot van upstånde steynder
* Trulben, by Hornbach, in [[Reinlaand-Palatinoat]], [[Duutslaand|Düütskland]]

==== Boten ====
[[Bestaand:Vikingeskibsmuseet 12.jpg|thumb|Skaalmodeln van twee soortn langbootn, te bekiekn in t [[Vikingskip Museum in Roskilde]], [[Denmaark|Deanemaarkn]].]]
[[Bestaand:Viking boat.jpg|thumb|Ne vroo 20ste eeuwse teekning van Vikings dee't van boord goat. t Skip en de details in de kleare van de Vikings is nit echt woarheaidsgetrouw]]

De vikingen hadden twey soorten boten: et langskip en de knarr. Et langskip wördt mangs noch ''drakkar'' enöömd, al klopt dit nit. Et was ebouwd vöär wendbårheid en snelheid. As anvüllen up et seil had et rööispanen üm teagen de wind in te våren. Et was bedoold vöär oorlogsvoring en verkenning. De boog was smal en lang en et had nen undepen deepgang, soudat se rap an land kunden en uutladen in undeep water.

De knarr was en handelsskip en was ebouwd up et vervoren van lading. De boge was breyder, de deepgang deper en et had minder rööispanen. Dee lätsten deenden vöäral vöär nauwköärig laveren in havens. De vikingen bedachten de ''beitass'', nen spar an et seil wårdöär as se makkeliker teagen de wind in kunden varen.<ref>Block, Leo, [http://books.google.dk/books?id=ezgq0VnV5XQC&hl=en ''To Harness the Wind: A Short History of the Development of Sails''], Naval Institute Press, 2002, ISBN 1-55750-209-9</ref>

De skandinaviske verdeadigingsvloten, de leidang, gebröäken et meyste langskepe. De algemeyne naam 'vikingskip' is wårskynlik in algemeynen bruuk eraked üm et verromantiseerde beald wat et upröpt.

In [[Roskilde]] ligget de goodbewårde oaverblyvsels van vyv skepe dee as tüsken 1960 en 1970 sint upegraeven in et [[Roskildefjord]]. De skepe wörden dår med upset versünken üm den vårgöyl af te sluten teagen anvallen vanaf sey. Roskilde was in dee tyd de höyvdstad. Disse vyv skepe sint te bekyken in et vikingskipsmuseum van Roskilde.

==== Ekspirimentele archeologie ====
Up den [[1 juli|1. juli]] van [[2007]] güng en nåbouwd vikingskip, de ''Skuldelev 2'' (later hernöömd når ''Seyhengst''<ref>[http://www.seastallion.ie Return of Dublin's Viking Warship (wierkomn van Dublin's Vikingoorlogsskip]. Verkreegn 14 November 2007.</ref>) up ne reise van [[Roskilde]] in Dänemarken når [[Dublin]] in [[Ierlaand (laand)|Yrland]]. De oaverblyvsels van et oorsprungelike skip en veer anderen warren upgraeven in [[1962]] uut et Roskildefjord. De updrachtgeavers hadden 70 man in deenst üm et skip weaderümme te våren når et tehuusland. Uut tests wüsten de archeologen dat et holt uut Yrland köm. Den Seyhengst küm an in Dublin up den 14. augustus 2007.

Et dool van disse reise was kyken wo seywaerdig as et skip was en wo wendbår en gauw as et våren wolde up ruwe lösse sey en döär gevöärlike ströymingen. Ümdat se et skip bouwden med gerei en materieel sou as de vikingen dat hadden, leyrden de archeologen vöäle oaver bouwwysen en samenwarkingen in de vikingtyd.

Aandere voartuuge, vake noabouwsels van t [[Gokstadskip]] (Volledige of halve skoale) of Skuldelevskepe zeent ook vake tested. De ''Snorri'' (nen Skuldelevknarr) wör vanuut [[Greunlaand|Gröönland]] når [[Newfoundland]] evåren in [[1998]].<ref>http://www.dougcabot.com/ship/vi_sailing.html</ref>

Nåspöälers van de vikingtyd doot vake noordse techniken topassen vöär ysersmelten en bewarken.<ref>http://www.warehamforge.ca/ENCAMPMENT/smelting.html</ref>

== De Vikingtied ==
[[Bestaand:Gokstadskipet1.jpg|thumb|right|180px|t [[Gokstadskip]] in [[Oslo]], [[Noorweagn]].]]
De tied tusken de eerstbeskreewne oawervaln in de joarn 790 töt de [[Normandiese Vereuwering]] van [[Engelaand (regio)|Engelaand]] in [[1066]] wörd duur mekoar enömn de Vikingtied oet de [[Skandinaviese geskiedenisse]] neumd. Vikingn gebreukn de [[Noorse Zee|Noorse]]<ref>C.Michael Hogan. 2011. [http://www.eoearth.org/article/Norwegian_Sea?topic=49523 ''Norwegian Sea''. Eds.Peter Saundry & C.J.Cleveland. Encyclopedia of Earth. National Council for science and the Environment.] Washington DC </ref> en [[Baltiese Zee]] vuur zeeweagn noar t zuudn. De Normandiërs stamn of van van de Deense en de Noorse Vikingn dee't [[feodaliteat|feodaal]] hearsrecht hadn ekreegn in noord [[Fraankriek]]; t groafskop [[Normandië]] in n [[10e eeuw|10den eeuw]]. Zo bleef dus de noawas van de Vikingn belangriek in noord-Europa. Ook keuning [[Harold Godwinson]], n lestn [[Angelsassen|Angelsassiesen]] keuning van Engelaand, har Deense vuurooldn.

Vanoet de laandkaarte bekekn geuld de Vikingtied nit allene vuur de Skandinaviese laandn, mer ook vuur de gebeedn dee't oonder [[Germoanen|Noord-Germaans]] beweend völn. Deankt doarbie an de [[Danelaw]] in t hudige [[Engelaand (regio)|Engelaand]], met [[York]] as administratief middelpeunt van t Keuninkriek [[Noordumbrië]],<ref>[http://www.englandsnortheast.co.uk/VikingNorthumbria.html "History of Northumbria: Viking era 866 AD - 1066 AD"] www.englandnortheast.co.uk.</ref> deeln van [[Mersië]],<ref>[http://www.allempires.com/article/index.php?q=identity_self_image_viking_age_england "Identity and Self-Image in Viking Age England"] www.allempires.co.uk. October 3, 2007</ref> en [[Keuninkriek East Anglia|Oost Anglië]].<ref>Toyne, Stanley Mease. [http://books.google.com/books?id=yvGt8gfBlEIC&pg=PA27&lpg=PA27&dq=Viking+Age+East+Anglia&source=bl&ots=chkBibhiGs&sig=NX79_9WHb2BL7ctaNdj1L1D93f8&hl=en&ei=f28eS-aUHovkswPr4v36CQ&sa=X&oi=book_result&ct=result&resnum=8&ved=0CCkQ6AEwBw#v=onepage&q=Viking%20Age%20East%20Anglia&f=false ''The Scandinavians in history''] Pg.27. 1970.</ref> Vikingnavigators veundn weagn noar nieje laandn in t noordn, oostn en westn. Hieroet ontsteundn onofhaankelike nearzettings in [[Shetlaand]], [[Orkney]] en de [[Faeröer|Faeröareilaandn]], [[Ieslaand]], [[Greunlaand]]<ref>[http://www.archaeology.org/online/features/greenland/ The Fate of Greenland's Vikings], duur Dale Mackenzie Brown, ''Archaeological Institute of America'', February 28, 2000</ref> en [[L'Anse aux Meadows]], en ne kortstoondige neerzetting in [[Newfoundland]], roond t joar [[1000]].<ref>[http://www.ncbi.nlm.nih.gov/entrez/query.fcgi?cmd=Retrieve&db=pubmed&dopt=Abstract&list_uids=16331154&query_hl=3&itool=pubmed_docsum The Norse discovery of America]</ref> Völle van disse laandn, vuural Greunlaand en Ieslaand, köant oorsproonkelik ontdekt wean duur zeeleu dee't oet koers eweeid warn. Van de aandere kaante köant ze ook met opzet opzocht wean, wellicht op groond van verhaaln van zeeleu dee't laand in de veartn zeen hadn. De nearzetting in Greunlaand störf noaderhaand oet, meugelikerwies duur [[klimaatveraandering]]. Vikingn deedn ook gebeedn verkenn en oawernemn in [[Slaviese volker|slawiese]] gebeedn in [[Oost-Europa]], vuural de [[Kievan Rus]]. Teegn 950 n. Kr. warn disse neerzettings grootndeels duur de Slawiesen oawernömn.

=== Vikingopkomst ===
[[Bestaand:Viking Expansion.svg|thumb|right|330px|Kaarte met Skandinaviese nearzettings in n [[8e eeuw|8sten]] (doonkerrood), [[9e eeuw|9den]] (rood), [[10e eeuw|10den]] (oranje), en [[11e eeuw|11den eeuw]] (gel). De greune gebeedn wördn regelmoatig plunderd duur de Vikings]] 
De Vikingn zeailn oawer t grötste deel van de Noord-Atlantiese Oseaan, töt an [[Noord-Afrika]] en oost töt [[Ruslaand]], [[Konstantinopel]] en t [[Midden-Oosten]], as plundervolk, haandelsleu, kolonistn en huursoldoatn. Oonder [[Leif Eriksson]], zönne van [[Erik n Rooin]], kömn de Vikingn in [[Noord-Amerika]], en stichen doar ne kolonie op de stea woer't rechtevoort [[L'Anse aux Meadows]] is, in [[Newfoundland]], [[Kanada]]. Disse kolonie heuld t nit lange vol.

Dr wörd völle diskussiëerd woerumme de Vikingn zo oetbreaidn deedn. Ene van de meestgebroekte annames is det [[Koarel n Grootn]] "kracht en terreur gebreuk um alle headns te [[Kristendom|kerstenen]]", wat leaidn töt "deupn, bekearing of dood duur iezer en blood", en doarumme "woln de Vikingn en aandere headns wraak nemn".<ref>Rudolf Simek, "the emergence of the viking age: circumstances and conditions", "The vikings first Europeans VIII - XI century - the new discoveries of archaeology", other, 2005, p. 24-25</ref><ref>Bruno Dumézil, master of Conference at Paris X-Nanterre, Normalien, aggregated history, author of conversion and freedom in the barbarian kingdoms. 5Th - 8th centuries (Fayard, 2005)</ref><ref>"Franques Royal Annals" cited in Peter Sawyer, "The Oxford Illustrated History of the Vikings", 2001, p. 20</ref><ref>Dictionnaire d'histoire de France - Perrin - Alain Decaux and André Castelot - 1981 - pages 184/185 ISBN 2-7242-3080-9</ref><ref>"the Vikings" R.Boyer history, myths, dictionary, Robert Laffont several 2008, p96 ISBN 978-2-221-10631-0</ref> Professor Rudolf Simek bevestigt det "t gin tooval is at de Vikingn gangs gungn gedoernde de hearskoppieje van Koarel n Grootn".<ref>. Rudolf Simek, "the emergence of the viking age: circumstances and conditions", "The vikings first Europeans VIII - XI century - the new discoveries of archaeology", other, 2005, p. 24-25</ref><ref>[[François-Xavier Dillmann]], "Viking civilisation and culture. A bibliography of French-language ", Caen, Centre for research on the countries of the North and Northwest, University of Caen, 1975, p.19, and" Les Vikings - the Scandinavian and European 800-1200 ", 22nd exhibition of art from the Council of Europe, 1992, p. 26</ref> Duurdet t Kristendom duurdrung in Skandinavië wör Noorweagn zowat n eeuw laank verdeeld.<ref>"History of the Kings of Norway" by Snorri Sturlusson translated by Professor of History François-Xavier Dillmann, Gallimard ISBN 2-07-073211-8 pages 15,16,18,24,33,34,38</ref>

Ne aandere völ heurde theorie is det t inwonnertal van Skandinavië te groot wördn was as wat t laand an etn op kon brengn. Vuur n kustvolk met superieure zeailtechniekn was t dus logies det ze doarumme oawerzees gungn kiekn, um niej laand te zeukn vuur t oawerskot an jongvolk. Boerderiejn opzetn en laand bouwkloar maakn was lastig in t dichtbeboste binnlaand en de groond leenn zik nit good vuur laandbouw. Oawervaln pleagn oawer zee was wellicht makkeliker. De tooname in t inwonnertal of laandbouwofname is skoonwal nooit recht beweezn.

Ne doarde verkloaring is det de Vikingn gebroek maakn van n oognblik van zwakheaid in de umlignde strekn. Zo warn de Deense Vikingn op de heugte van de oonderlinge disterieje binn t riek van Koarel n Grootn roond t joar [[830]]. Engelaand har te liedn van interne verskeln en was verhooldingswies n makkelik doel, duurdet zovölle steadn zo kort an zee of an makkelik bevoarboare riviern leadn. Gebrek an goodregelde teegnstaand op zee van West-Europa zorgen at Vikingskepe vriej konn voarn en goan woer't ze woln, en plundern en anvaln as ze de kaans zaggen.

Ne veerde verkloaring is det noa de val van t [[Romeinse Riek]] in n [[5e eeuw|5den eeuw]] de haandel tusken west-Europa en de rest van Eurazië fleenk achteroet goan was.<ref>Macauley Richardson, Lloyd. [http://www.hoover.org/publications/policyreview/72831997.html "Books: Eurasian Exploration"] ''Policy Review''. Hoover Institution</ref> De oetbreaiding van de [[Islam]] in n [[7e eeuw|7den eeuw]] dreug doaran bie.<ref>Crone, Patricia. [http://books.google.com/books?id=VWL-_hRsm2IC&dq=Islam+trade+Western+Europe+7th+century&printsec=frontcover&source=in&hl=en&ei=x3QeS57kBo7ysQPZmvX9CQ&sa=X&oi=book_result&ct=result&resnum=11&ved=0CDAQ6AEwCg#v=onepage&q=&f=false ''Meccan trade and the rise of Islam''] First Georgias Press. 2004.</ref> Dr wörd beweard at de haandel oawer de [[Middellaandse Zee]] nog nooit zo slecht har ewest. Duur nieje haandelsroutes in t Arabiese en t Frankiese te stichtn profiteerdn de Vikingn van n internasjonaaln haandel.

==== In Neerlaand ====
In [[Neerlaand]] is vuural n anval van de Vikingn op [[Dorestad]] (doomoals ne belangrieke haandelsplaatse) bekeand. t Is skoonwal nooit beweezn at dit echt is gebuurd, want dr zeent nooit spoers van wier eveundn. t Warn vuural Deense Vikingn dee't oawer de riviern van Neerlaand gungn. Ze hadn nearzettings in [[Limburg (Nederlaand)|Lembörg]], en dr zeent spoers eveundn van zwoare gevechtn bie [[Deawnter]] en [[Zutfen]]. t Kaarksken wat n Engelsen monnik [[Lebuïnus|Leefwin]] in [[Riessen]] har loatn bouwn, wör duur de Vikingn verwoost.<ref>Kerkenraad Gereformeerde Gemeente Rijssen. "Elk verhaalt zijn weg en zaken - De geschiedenis van de "Kleáne Koarke" te Rijssen. 1836-2011." 2011. p.13</ref> [[Eberhard van Hamaland]] wör duur keaizer [[Arnolf van Karinthië]] ansteeld um t Riek te verdeadigen teegn de Vikingn. Hee leut verskeaidene plaatsen umbouwn töt reenkbörchte, zo as bv. [[Middelburg (stad)|Middelburg]] en [[Domburg]]. In [[Oatmörske]] wör de Hunenborg opricht, mer t is nit zeker of dit duur Eberhard wör doan. Bie [[Boarnebrook]] wör de Schulenborg op ericht. n Naam löt al zeen woer't he vuur bedoold was: nen borg um in te "schulen".<ref>[http://www.bertsgeschiedenissite.nl/middeleeuwen/eeuw9/ringwalburchten.htm bertsgeschiedenissite.nl - Ringburchten] bekekn op 9 okt 2011</ref>

In [[836]] wör [[Antwaarpn]] platbraandt. Ook warn dr völle jonge kearls oet [[Freeslaand]] en de Sassiese gebeedn dee't wal wat zaggen in de Vikingreaizen, en zik mangs anmealdn um met te goan.<ref>[http://www.historisch-openluchtmuseum-eindhoven.nl/vikingen/vikingen-algemeen/nederland.html Historisch Openluchtmuseum Eindhoven - Vikingen in Nederland] Bekekn op 2 okt 2011</ref><ref>Jan de Vries (1923): De Wikingen in de lage landen bij de zee. Haarlem, 430 pp.</ref><ref>Annemarieke Willemsen (2004): Vikingen! Overvallen in het stroomgebied van Rijn en Maas, 800 – 1000. Utrecht, ISBN 90-6868-367-5, 191 pp.</ref>

=== Eande van de Vikingtied ===
In de Vikingtied reaizn völle Skandinaviese kearls en vrouwleu noar völle deeln van Europa en vearder, in ne kulturele diaspora woervan't oawerbliefsels terugge zeent te veendn van [[Newfoundland]] töt [[Byzantium]]. Disse reaizetied har skoonwal ook völle invlood in t Skandinaviese thoeslaand, dee't oonderwiel völle metmaakn.<ref>Roesdahl, pp. 295-7</ref> In de 300 joar van de Vikingtied veraandern dr in Skandinavië zelf onmeundig völle wat kultuur angeet. 

An t eande van n [[11e eeuw|11den eeuw]] warn dr keuninklike femilies an de macht dee't goodkuring hadn van de [[Rooms-Katholieke Karke|Rooms-Katholieke Kaarke]], en dee regeardn met aal staarkeren haand. De dree keuninkriekn [[Denemaarken]], [[Noorweagn]] en [[Zweedn]] warn ontstoan. Dr onsteundn steadn dee't woarkn as sekuliere en geestelike administratieve middelpeuntn en moarktplekn, en dr onsteundn [[ekonomie]]jn baseerd op [[geld|geeld]], noar [[Groot-Brittanje|Brits]] en [[Duutslaand|Duuts]] model.<ref>Gareth Williams, 'Kingship, Christianity and coinage: monetary and political perspectives on silver economy in the Viking Age', in ''Silver Economy in the Viking Age'', ed. James Graham-Campbell and Gareth WIlliams, pp. 177-214; ISBN 978-1-59874-222-0</ref> Teegn disse tied was dr al mear as n eeuw gin zilver mear oet de Islamitiese laandn kömn, en t zilver oet Engelaand köm vanof middel-11den eeuw ook nit mear.<ref>Roesdahl, pp. 296</ref> t Kristndom har in Denemaarkn en Noorweagn vastn groond kreegn duur de komst van diocessen. t Nieje geleuf begun zik te organiseern en an te dringn in Zweedn. Boetnlaandse koarkleu en inheemse adel hadn belaank bie de veardere oetwieding van t Kristndom, wat in Skandinavië nit allene mear op zeandingswoark baseerd was. Oolde deankwiezn en leawnsstieln warn an t veraandern. t Doern skoonwal nog töt [[1103]] at t eerste Eardsbisskopriek sticht wör in [[Lund]], in n zudeliken tip van Zweedn.
[[Bestaand:Blair A'Bhuailte and Loch Leum na Luirginn.jpg|thumb|[[Kilmuir, Skye|Blar a' Bhuailte]], Leste Vikingplek in [[Skye]]]] 
De opname van de vrogere Skandinaviese keuningriekn in de grote kulturele streum van t Europese Kristndom maakn at de Skandinaviese hearsers en zeevearders aandere belangen kreegn, en öare betrekkings met öare noabers wiezigen. Ene van de heuwdweln van de Vikingn was [[Slawerieje]]. De middeleewse kaarke nöm de stelling det Kristenen nooit medekristenen as slaaf mochen hebn, woerduur't liefslawerieje meender wör in Noord Europa. Hierduur was dr meender te verdeenn an de oawervaln, mer of en too wördn dr in n 11den eeuw nog slaawn maakt. Oeteaindelik wör rechte slawerieje verböadn, en vervöngn duur dienstknechtskop as leegste klasse in de middeleewse moatskoppieje. Skandinaviese plundering in Kristelike gebeedn roondum de [[Noordzee]] en [[Ierse zee]] wör beduudnd meender.

De Noorse keuningn bleewn öare macht oetoefenen in deeln van t noordn van Groot-Brittanje en [[Ierlaand (eilaand)|Ierlaand.]] Oawervaln bleewn duurgoan töt in n [[12e eeuw|12den eeuw]]. Mer de Skandinaviese hearses warn vanof dee tied richt op aandere doeln. In [[1107]] zeailn [[Sigurd I van Noorweagn]] noar t Middeln-Oostn um te vechtn vuur t nieje [[Keuningriek Jeruzalem]], en de Deenn en Zweedn deedn fanatiek met an de [[Baltiese Kruustochtn]] in de 12de en [[13e eeuw|13de eeuwn]].<ref>The Northern Crusades: Second Edition by Eric Christiansen; ISBN 0-14-026653-4</ref>

== Woapns en oorlogsvoring ==
Oonze kennis oawer woapns en beskoarming oet de Vikingtied is baseerd op rellatief weainige archeologiese veundste, ofbeeldingn en vuur n deel op de verhaaln oet de Noordse Sages en Noordse wetn dee't op wördn eskreewn in n 13den eeuw.

Noar gebroek warn alle vrieje Noordse kearls verplicht woapns te hebn, en meugn ze aaltied bie zik dreagn. De woapns gavn ook nen Viking's sosjale stoatus an: nen riekn Viking har ne komplete oetrösting van [[helm]], [[skeeld]], [[maliënkolder]] en zweard. nen tiepiesen ''bóndi'' (vriejen man) vöchtn earder met nen [[spear]] en skeeld, en völle hadn ook meestal nen [[saks]] bie zik as hulpmes. [[Pieleboge|Boagn]] wördn vake broekt an t begin van laandgevechtn en op zee, mer wördn vake zeen as meender earvol as haandwoapns. Vikingn warn biezeunder in öarn tied, umdet ze [[akse]]n gebreukn as heuwdwoapn. De [[Húscarls]] (''hoeskearls''), de eliteliefwacht van Keuning [[Knoet]] (en later [[Harold Godwinson|Keuning Harold II]]), hadn tweehaandige aksen woermet ze met gemak skeeldn en metaalne helme konn duurhouwn.

== Noaloatnskop ==
=== Middeleews deankn oawer Vikingn ===
In [[Engelaand (regio)|Engelaand]] begun de Vikingtied bruut op n [[8 juni|8sten juni]] [[793]] doo't Vikingn t [[klooster]] van t eilaand [[Lindisfarne]] vernietigen. De verwoosting van t [[Noordumbrië|Noordumbriese]] Healige Eilaand deed de keuninklike heuwe in heel Europa opskrikn van de Vikinganwezigheaid. "Nooit earder wör zonne groeweldoad zeen," zea n Noordumbriaansen gelearden [[Alkwin van Jork]]. t Beeld wat dr in Europa oawer de Vikingn ontsteund, wör vuur n groot gedeelte duur dissen oawerval vörmd. Pas vanof [[1890]] gungn geleardn öar beeld oawer de Vikingn biesteln, en zagn öar vakmanskop, technologiese veardigheedn en zeemanskop.<ref>Northern Shores by Alan Palmer; p.21; ISBN 0-7195-6299-6</ref>

[[Noordse mythologie]], [[Noordse sage|sages]] en [[Ooldnoorse literatuur]] beskriewt de Skandinaviese kultuur en t geleuf duur verhaaln van mythologiese heeldn. De vrogste oawerdracht van disse verhaaln was skoonwal moondelik, en latere tekste wördn oawernömn van Kristelike geleardn, zoas de Ieslaanders [[Snorri Sturluson]] en [[Sæmundur fróði]], woerduur de woarheaid dr van twiefelachtig is. De meeste van disse sagen wördn in Ieslaand opskreewn, en doar bleewn de meestn ook, umdet de Ieslaanders verdan interesseerd bleewn in Noordse literatuur en wetn.

De 200-jöarige Vikinginvlood op de Europese geskiedenisse is völle plunder en kolonisasie, en t grötste deel van disse beskriewings kömn van westerse getuugn en öare ofstammelingn. Meender gebroekelik, mer eawngood van toopassing zeent de Vikingkroniekn dee't oet t oostn kömn, zo as de [[Nestor de Kroniekskriewer|Kroniekn van Nestor]], [[Kroniekn van Novgorod|Novogorod]], [[Ibn Fadlan]], [[Ibn Rusta]] en völle korte berichtn van n [[Fosio]]-[[bisskop]] oawer n eerstn grootn anval op t [[Byzantiense Riek]].

Aandere skriewers oawer Vikingn zeent oonder mear [[Adam van Bremen]], den't skreef in t veerde deel van zinne ''Gesta Hammaburgensis Ecclesiae Pontificum'': "Dr is hier völle goold (in [[Zeelaand (Denemaarkn)|Zeelaand]]), vergoard duur piraterieje. Disse piraatn, dee't duur öar eegne volk ''wichingi'' neumd wordt, en ''Ascomanni'' duur oons volk, zeent oondergeskikt an n Deensen keuning."

=== Noa-middeleews deankn oawer Vikingn ===
[[Bestaand:Vikings fight.JPG|right|thumb|n Noaspöld vikinggevecht]]

Vroomoderne oetgawes dee't te doon hadn met dette wa'w rechtevoort Vikingkultuur neumt, verskeenn in n [[16e eeuw|16den eeuw]], zo as de ''Historia de gentibus septemtrionalibus'' (van Olaus Magnus, in [[1555]]) en de eerste edisie van n 13de eeuwsen ''Gesta Danorum'' van [[Saxo Grammaticus]] in [[1514]]. De snelheaid woermet dr niej materiaal oetköm nöm too doernd n [[17e eeuw|17den eeuw]] met [[Latien]]se oawerzettings van de [[Edda]] (met name Peder Resen zin ''Edda Islandorum'' oet [[1665]]).

In Skandinavië warn de 17de eeuwse [[Denemaarken|Deense]] geleardn [[Thomas Bartholin]] en [[Ole Worm]], en n Zweedsen [[Olof Rudbeck]] de de eerstn dee't [[Runes (skrift)|runes]] en Ieslaandse sagen as historiese weln gebreukn. Doernd de [[Verlichting]] en de [[Noordse Rennaissance]] wör historiese geleardheaid in Skandinavië mear rasjoneel en erichtet op resultaat, zo as blik oet t woark van n Deensen geskiedkeundigen [[Ludvig Holberg|Lodewiek Holberg]] en n Zweedsen [[Olof von Dalin]]. Ne belangrieke vroo-Britse biedreage an de Vikingstudies was de ''Linguarum vett. septentrionalium thesaurus'' van George Hicke oet [[1703]] töt [[1705]]. Doernd n [[18e eeuw|18den eeuw]] wördn onmeundig völle leu oet Groot-Brittanje interesseerd in Ieslaand en Skandinaviese kultuur, wat as gevolg har det völle [[Ooldnoors]]e tekste oawerzat wördn in t [[Engels]], en oolde gedichtn dee't de zogeneumde "Vikingdeugden" bejubeln.

t Woard "Viking" wör pas vanof t begin van n [[19e eeuw|19den eeuw]] populear maakt duur [[Erik Gustaf Geijer]] in zin gedicht ''The Viking''. Geijer zin gedicht dreug bie an t romantizeerde beeld van de Vikingn, wat froai weainig op geskiedkeundige feitn baseerd was. De verniejde interesse vanoet de [[Romantiek]] vuur t Oolde Noordn har dootieds politieke oetwoarkings. De [[Geatish Society]], woer't Geijer lid van was, mölk disse mythe oet. Nen aandern Zweedsen skriewer den't ne grote invlood har op t beeld van de Vikings was [[Esaias Tegnér]] (ook lid van de Geatish Society) den't ne moderne versie skreef van ''[[Friðþjófs saga ins frœkna]]'', wat onmeundig populear wör in de Noordse laandn, t [[Verenigd Keuninkriek]] en [[Duutslaand]].

De fascinasie vuur Vikingn köm an n top gedoernde de zogeneumde [[Vikingopleawing]] an t eande van n 18den en 19den eeuw. In Groot-Brittanje kom dit noar boetn as [[Septentrionalisme]], in Duutslaand as [[Richard Wagner|Wagneriaans]] deankn, of zelfs [[Esotheriek in Duutslaand en Oostnriek|Duutse Mystiek]], en in de Skandinaviese laandn as [[Romanties nasjonalisme]] of [[Skandinavisme]]. 19de-eeuwse studieoetgawes oawer de Vikingtied kreegn nen kleainn leazerskreenk in Groot-Brittanje, archeoloogn begunn met opgreawings van t Britse Vikingverleedn, en sproakleefhebbers begunn Vikingzegswiezn en -wöarde te zeukn in (strekgebeundn variaantn van) t Engels. Nieje wöardebeuke vuur t Ooldnoors leut leu oet de Viktoriaanse tied knooin met (vuurnamelik) de [[Ieslaandse sages]].<ref name="bbc">[http://www.bbc.co.uk/history/ancient/vikings/revival_01.shtml The Viking Revival Duur Professor Andrew Wawn op de] bbc</ref>

Töt vuur kortn tied was de geskiedenisse van de Vikingtied vuural baseerd op de Ieslaandse sages, de geskiedenisse van de Deenn eskreewn duur [[Saxo Grammaticus]], n [[Ruslaand|Russiesen]] [[Eerstn kroniek]] en n [[Oorlog van de Iern met de Vrömden]]. Nog mer weainig geleardn zeet disse tekste as betrouwboar. De meeste geskiedkeundigen verloatt zik op archeologie en [[numismatiek]], welke weardevolle biedreages hebt eleawerd an begrip oawer dee tied.<ref>[http://books.google.com/books?id=AXzrQvv51tEC&dq The Oxford Illustrated History of the Vikings duur Peter Hayes Sawyer] ISBN 0-19-820526-0</ref>

==== t Beeld van de Viking in 20ste-eeuwse politiek ====
t Romantizeerde beeld van de Vikingn wat duur gelearde en gewone kringe wör emaakt in noorwestelik Europa in n 19den en vrog-20sten eeuw was staark, en t Vikingfiguur wör n bekeand en broekboar symbool in verskilnde umstandigheedn in de politiek en politieke ideologiejn.<ref>Hall, pp. 220–1; Fitzhugh and Ward, pp. 362–64</ref> In [[Normandië]], wat duur de Vikingn was koloniseerd, wör t Vikingskip n völgebroekt regionaal symbool. In Duutslaand wör de gewoarwording van Vikinggeskiedenisse heugerop hulpn duur n 19de-eeuws greansverskel met Deanemaarkn oawer [[Sleeswiek-Holstain|Sleeswiek-Holsteen]] en t gebroek van Skandinaviese mythologie duur Richard Wagner. t Ophemmelde beeld oawer Vikingn steund anhangers van Germaanse oawerheersing wal an, en ze veraandern t beeld van de Viking noar öare weunsk van t Germaanse opperras.<ref>Fitzhugh and Ward, p. 363</ref> Duur de sproake en kulturele oawereenkomste tusken Noordsspreknde Skandinaviërs en aandere Germaanse groepn wördn Skandinaviese Vikingn in [[Naziduutslaand]] ofbeeldt as t puurste Germaans. t Kulturele fenomeen van de Vikinggröai wör vanniejs beskouwd vuur gebroek as propaganda um t onmeundig militaante nasjonalisme van t [[Daarde Riek]] te oonderstönn. Aandere politieke organisasies van t zelfde gedachtegood, zo as de vrogere Noorske fascistiese partieje [[Nasjonal Samling]], gebreukn op ne zelfde wieze ellemeantn van de Moderne Vikingmythe in öare symboliek en propaganda. In [[Kommunisme|Kommunisties]] [[Ruslaand]] leaidn de ideologieje van Slawiese raspuurheaid töt n kompleet oontkenn van n Skandinavies andeel in t ontstoan van de [[Rusleu]], dee't volgens de Kommunistn oet de Slawiese leu ontstoan warn. Bewieze vuur t teegndeel wördn töt 1990 oonderdrukt en achterheuldn. De stad Novgorod löp rechtevoort te koop met öare Vikingsgeskiedenisse en hef n Vikingskip in t stadswoapn op loatn nemn.<ref>Hall, pp. 221</ref>

=== Vikingn in de moderne muziek, skriewerieje en popkultuur ===


Duur de opera's van n Duutsen muziekskriewer [[Richard Wagner]], zo as ''[[Der Ring des Nibelungen]]'', kömn duur de Vikingn en de Romantieke Vikingopleawing völle kreatieve waarkn op de wearld. Doaroonder vaalt beuke dee't rechtstreeks baseerd zeent op historiese gebuurtenisse, zo as [[Frans Gunnar Bengtsson]]'s ''De Langskepe'' (den't in 1963 verfilmd wör), en historiese fantasiewoarke zo as de film ''The Vikings'' oet [[1958]], [[Michael Crichton]] zin ''Eaters of the Dead'' (Doodnetters), den't verfilmd wör as ''The 13th Warrior'' en de komediefilm ''Erik The Viking''. n Vampier ''Eric Northman'' in de HBO Tv-serie ''[[True Blood]]'' was nen Vikingpreens vuur at he in vampier wör veraanderd. Vikingn komt vuur in verskeaidene beuke van de Deens-Amerikaanse skriewer [[Poul Anderson]], en n [[Groot-Brittanje|Britsen]] verkenner, geskiedkeundigen en skriewer [[Tim Severin]] skreef ne trilogie in 2005 oawer nen jongn Viking Thorgils Leifsson, den't um de wearld reaizn.

Seend de joarn '60 is dr nen opkomst van [[histories noaspöln]]. Skoonwal de eerste groepn weainig te doon hadn met historiese getrouwheaid, is doar in latere joarn aal mear andacht vuur kömn. De grötste noaspölgroepn zeent [[The Vikings (noaspölgroep)|The Vikings]] en [[Regia Anglorum]], mer dr bestoat heel völle kleaindere groepn in Europa, [[Noord-Amerika]], [[Niej Zeelaand]] en [[Australi'je (land)|Australië]]. Völle van disse groepn doot met in leawnsechte gevechtn, en wat hebt dr zelfs Vikingskepe of -bootn.

Moderne rekonstruksies van [[Vikingmythologie]] hebt verdan invlood had in de latere 20ste en vroge 21ste-eeuwse popkultuur in wat laandn, zoas in [[stripverhaal|strips]], rolnspölle, kompjuterspölle en muziek, woeroonder [[Viking Metal]], wat ne oondersoort is van [[Metal (muziek)|Heavy Metalmuziek]].

In 2013 wör dr ne tellevisieriege oet egeewn, den't ''Vikings'' het. t Verhaal geet oawer t leawn van Viking-legende [[Ragnar Loðbrók]], den't as eerste plundertochtn noar de [[Groot-Brittanje|Britse]] eilaandn oonderneamp.

=== Völle vuurkomnde misvattingn oawer Vikingn ===
==== Helms met hoorns ====
Met oetzeundering van twee of dree ofbeeldings van (rituele) helms - met oetsteksels dee't stileerde [[raaf|raawn]], [[slang|slänge]] of hoorns mut vuursteln - zeent dr nooit (ofbeeldings van) oorlogshelme oet Vikingtied met hoorns wierveundn. Staarker nog, de gewoonlike korte-ofstaand vechtstiel van de Vikingn (in skeeldwaln of op "skipeilaandn") zoln helms met hoorns ongemakkelik en zelfs gevöarlik hebn maakt vuur n dreager.

Doarumme meant geskiedkeundigen at Vikingkriegers nooit hoornde helms hadn, mer t is nit te bewiezen of ze dr wal of nit ewest hebt, in gevecht, of vuur ritueeln. De misvatting van de hoornde helms köm deels duur anhangers van t 19de-eeuwste [[Götiska Förbundet|Geutise Verboond]], wat in 1811 in [[Stockholm, Zweedn]] wör oprichtet. Zee promootn t gebroek van Noordse Mythologie as t oonderwoarp van heugere keunst en aandere ethnolgiese en morele doelen.

De Vikingn wördn vake ofbeeldt met evleugelde helms en in aandere kleare dee't ansleutn bie beelde oet de [[Klassieke Ooldheaid]], vuural bie ofbeelding van de Noordse goodn. Dit wör edoan um ansloeting te zeukn bie de leu dee't toendertieds nog de Klassieke Ooldheaid anhungn.

De hudigendaagse ''mythe'' den't wör anwakkerd duur de [[Nasjonale Romantiek]] mengn de Vikingtied met oonderdeeln oet de Noordse Bronstied van 2.000 joar doarvuur. Hoornde helms kömn vuur in rotsteeknings en in archeologiese veundste ([[Bohuslän]]- en [[Vikso]]helms). Disse wördn woerskeinlik broekt in ritueeln.<ref>[http://www.straightdope.com/mailbag/mhornedhelmet.html Did Vikings really wear horns on their helmets?], The Straight Dope, 7 December 2004.  bekekn op 14 November 2007.</ref>

Strips as [[Hägar the Horrible]]'', [[Wikki de Viking]]'', en sportkleare van voetbalklubs as de [[Minnesota Vikings]] en [[Canberra Raiders]] hebt as logo de hoornde helms opnömn.

==== Dreenkn oet skedels ====
t Beeld at Vikingn dreunkn oet meanskenskedels klopt nit. n Oorsproonk van disse misvatting kan teruggeleaidt wordn noar [[Ole Worm]]'s ''Runer seu Danica Literatura antiquissima'' ([[1636]]), woerin't de oetsproake at Deense kriegers dreunkn ''ór bjúgviðum hausa'' (oet de beugnde täkke van skedels, m.a.w. oet hoorns) wör ummezat as ''ex craniis eorum quos ceciderunt'' (oet de skedels van dee dee't ze versloan hadn). De skedelkomverwiezing kan ook verbaand hooldn met aandere Germaanse stämme en [[Euraziatiese nomaadn]], zo as de [[Scythiërs]] en de [[Pechenegs]], en t leawndige vuurbeeld van n Lombard [[Albowien]], den't berucht wör maakt duur [[Paul n Dekaan]] zin ''Geskiedenisse''.

Engelse skriewers köant t Noordse/Ieslaandse woard vuur komme, ''skál'', verkeerd hebn verstoan as ''skull'' (skedel). Skal is nog aait t normale woard vuur "proost" in de Skandinaviese laandn.

==== Barbaars ====
In populeare kultuur wördn Vikingn nog wal es - verkeerd - ofbeeldt as todderige, weelde barbaarn.<ref>"Roesdahl, pp. 9–22"</ref> Dit keump duurdet de meeste oawerbleewne weln van Nit-Skandinaviese Kristenen keump, woerduur dr grote kaans is at ze vuuroordeeln hadn. Disse hoolding keump woerskeinlik van Kristelike misvattings oawer Headendom. Vikinghaandelings wördn vake verkeerd opskreewn, en t waark van [[Adam van Breemn]], oonder mear, verteeldn twiefelachtige verhaaln van blooddörstigheaid en smearigheaid van de Vikingn.<ref>Williams, G. (2001) [http://www.bbc.co.uk/history/ancient/vikings/evidence_01.shtml How do we know about the Vikings?]  [[BBC|BBC.co.uk]].  Bekekn op 14 November 2007.</ref>

De Deenn dee't in Engelaand woonn wördn oawerdreewn skoon neumd duur öare [[Angelsassies]]e noabers, um öare gewoonte det ze elken zoaterdag in bad gungn en de höare vake kamn. Zoaterdag wörd in alle Skandinaviese laandn nog ''laugardagur''/''laurdag'' /''lørdag''/''lördag'' ("waskedag") eneumd. Ieslaanders steundn dr um bekeand at ze [[woarmwaterbron]]n as bad gebreukn, en töt de dag van vandeage is dr ne grote sauna/badkultuur in Skandinavië.

Vuur de oostelike Vikingn geeldt at [[Ibn Rustah]] opmaarket at ze skoon warn en skone kleare an hadn, terwiel [[Ibn Fadlan]] groezelt van de gewoonte at elken moarn alle kearls n zelfden emmer water broekt um t gezichte te wasken en de neuze met te snoetn. Ibn Fadlan's ofkear is te verkloarn duur de teegnstelling met de [[Islam|moslimvuurskriftn vuur perseunlike verzörging]], wat vuurskrif at dr skone watervaatn en streumend water broekt mosn wordn. Skoonwal zinne beskriewing zin ofkear mut oetdrukn, gef t ook an at de Vikingn zik elken moarn wasken.

=== Genetiese noaloatnskop ===
Oonderzeuk noar [[genetiese verskeaidenheaid]] gef wat inzicht in n oorsproonk en oetbreaiding van de Vikingbevolking. De [[Haplogroep I1 (Y-DNA)|Haplogroep I1]] (herkenboar an bepoalde [[genetiese markering]]s op t Y-chromosoom) wörd mangs ook wal de "Vikinghaplogroep" neumd. Disse vervörming keump t meeste vuur oonder Skandinaviese manleu: 35 perseant in Noorweagn, Deanemaarkn en Zweedn, en nen piek van 40 perseant in west Finlaand.<ref>[http://www.doi.org/10.1111/j.1469-1809.2007.00429.x Annals of Human Genetics. Volume 72 Issue 3 Pages 337–348, May 2008]</ref> t Keump ook völle vuur roond de zuud-Baltiese en [[Noordzee]]kuste, en wörd heanig an meender de mear a'j noar t zuudn goat.

Genoonderzeukn op de [[Britse Eilaandn]] van t [[Y-DNA]] [[Haplogroep]] [[R1a1]], wat ook völle in Skandinavië vuurkeump, wis oet det de Vikingn In Brittanje en Ierlaand kömn te wonn, nöast at ze dr plundern deedn. Zowal mannelike as vröwwelike ofstammingsstudies wiest Noorse ofstamming oet in gebeedn dee't t dichtste bie Skandinavië lignt, zo as de Shetlaand- en [[Orkney-eilaandn]]. Inwonners van laandn vearderop loatt mear Noorse ofstamming zeen in mannelike [[Y chromosoom]]lienn.<ref>[http://www.telegraph.co.uk/news/uknews/1487303/Vikings-who-chose-a-home-in-Shetland-before-a-life-of-pillage.html Roger Highfield, "Vikings who chose a home in Shetland before a life of pillage"], ''Telegraph'', 7 Apr 2005, bekekn op 16 Nov 2008</ref>

Ne spesjaliseerde achternaamstudie in [[Liverpool]] leut völ Noorske ofstamming zeen. Zowat 50 perseant van kearls dee't bie families heurdn dee't dr al vuur de industrialisasie woonn, warn van Noorse ofkomst.<ref>[http://mbe.oxfordjournals.org/cgi/content/full/25/2/301?ijkey=jUXWdH8qRJ9j6mF&keytype=ref Excavating Past Population Structures by Surname-Based Sampling; The Genetic Legacy of the Vikings in Northwest England, Georgina R. Bowden et al., Molecular Biology and Evolution, 20 November 2007]</ref> Hoge persentazies van Noorse ofstamming (veundn duur r1a1 haplotype markerings) wördn ook veundn oonder manleu oet [[Wirral skiereilaand|Wirral]] en [[West-Lancashire]].<ref>[http://www.familytreedna.com/pdf/capelli2_CB.pdf A Y Chromosome Census of the British Isles, Capelli et al., Current Biology, Vol. 13, May 27, 2003]</ref> Dit was te vergeliekn met t persentazie Noorse ofstamming oonder manleu op de Orkney-eilaandn.<ref>[http://www.guardian.co.uk/uk/2007/dec/03/britishidentity.jamesranderson James Randerson, "Proof of Liverpool's Viking past"], ''The Guardian'', 3 Dec 2007, bekekn op 16 Nov 2008</ref>

== Verwiezings ==
{{Bron|''Verwiezings:''<br />
* Askeberg, Fritz, 1944: Norden och kontinenten i gammal tid. Studier i forngermansk kulturhistoria. Uppsala: Almqvist & Wiksell.
* Heide, Eldar,  2005: [http://eldar-heide.net/ «Víking - 'rower shifting'? An etymological contribution»]. Arkiv för nordisk filologi 120. 41-54.
* Heide, Eldar,  2008: [http://eldar-heide.net/ «Viking, week, and Widsith. A reply to Harald Bjorvand»]. Arkiv för nordisk filologi 123. 23-28.
---
<references/>
}}

[[Kategorie:Tweants artikel]]
[[Kategorie:Germoans vôlk]]
