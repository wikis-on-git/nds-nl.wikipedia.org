[[Ofbeelding:Tweante.png|thumb|250px|De Twìntse vlaag mit t Saksische peerd]]
Sunt t ìnde van de [[19. aiw]] begonnen toalkundegen en waitenschoppers ien de genetiek de [[Leegduuts]]e varianten weer aan tou duden as [[Nedersaksisch|Saksisch]]. Hierbie zollen de sprekers van dizze Platduutse varianten ôfstammen van de [[Saksen (vôlk)|Saksen]]. Dizze ainhaid wör doudestieds aanpitjed en doarbie zol ook n '''Leegsaksische vlaag''' heuren. Der is aanders nog nait ain offisjele vlaag. Der bestoan wel verschaaidene vlagen en symbolen binnen t Leegsaksische gebied, môr gainent doarvan geldt veur aal gebieden en gainent is offisjeel erkend worden. Veul van dizze vlagen lôten de kleuren [[rood]] en [[wit]] zain. n Aander traditsjoneel Saksische kleurenkombinoatsie is [[gruin]] mit [[wit]], dij noudoags nog veurkomt ien de vlaag van de stad [[Grunnen (stad)|Grunnen]] en t nijere keurvorstendom/keunenkriek/dailstoat [[Saksen (dailstoat)|Saksen]], dij faailieks niks mit t olle heertogdom of vôlk van de Saksen tou moaken het.

== t Witte peerd ==
t Witte peerd op n rooie aachtergrond is t maist bekende symbool van de Saksen. t Komt onderaander veur op de [[vlagge|vlaag]] en woapen van [[Tweante|Twìnte]], [[Leegsaksen]], [[Westfele]], [[Verden]], [[Saksen-Lauenbörg]] en [[Kent]].
t Gaait terug tot t peerd van [[Widukind|Wittekind]], dij hai van [[Karel de Grote]] kregen hebben zol dou [[Hertogdom Saksen|Saksen]] zok bie t [[Frankische riek]] aansloot en kirstend wör. 

n Aander theorie is dat dit t peerd van [[Woden]] was.

== Hanzevlagen ==
De maiste Hanzevlagen haren de kleuren rood en wit, noar de olle Saksische traditsie. De maiste en sowieso de belaangriekste Hanzesteden lagen ien t olle Saksen en de Saksische toal, noudoags deur toalwaitenschoppers aanduud as [[Middelnederduuts]], wör as vouertoal broekt. Doudestieds wör t aans wel Saksisch nuimd.  

=== Hanzewimpel ===
Der was ook n [[wimpel]] veur aan de schipmast, de zonuimde "Hanzewimpel". De bovenste haalf hiervan was wit (zilver), de onderste rood.

[[Ofbeelding:Hanseatenwimpel.svg|thumb|left|700px|Hanzewimpel (ratio 1:16)]]
<br style="clear:both;"/>

=== Stedelke banieren ===

==== 13. aiw ====
<gallery>
Ofbeelding:Hanse_Hamburg.svg|<center>Hamburg
Ofbeelding:Hanse_Riga.svg|<center>Riga
Ofbeelding:Hanse_Lübeck.svg|<center>Lübeck
</gallery>

==== 14. aiw ====
<gallery>
Ofbeelding:Hanse_Bremen.svg|<center>Breem
Ofbeelding:Hanse_Danzig.svg|<center>Daanswiek
Ofbeelding:Hanse_Elbing.svg|<center>Elbing
Ofbeelding:Hanse_Rostock.svg|<center>Rostock
Ofbeelding:Hanse_Stralsund.svg|<center>Stralsund
</gallery>

==== 15. aiw ====
<gallery>
Ofbeelding:Hanse_Königsberg.svg|<center>Keunensbaargen
Ofbeelding:Hanse_Wismar.svg|<center>Wismar
Ofbeelding:Hanse_Stettin.svg|<center>Stettin
</gallery>

== Vlaag van de Nederlaands Leegsaksische Wikipedie ==
[[Ofbeelding:Intersaksische vlagge 3.svg|thumb|250px|Veurstelvlaag veur t Leegsaksisch]]

Dizze vlaag is ontworpen en verkozen deur de gemainschop van de [[Leegsaksische Wikipedie]] ter promotie van de Leegsaksische toal en kultuur. De vlaag wordt deur gain ìnkelde organisoatsie erkend.

De vlaag bestaait oet de kleuren [[rood]], [[wit]] en [[gruin]]. Rood en wit binnen kleuren dij vanôf de [[Hanze]]tied voak broekt wörren ien t Leegsaksische gebied veur op vlagen en [[woapen]]s. De maiste [[Hanzevlagen]] bestoan dan ook oet dizze twij kleuren. De kleur gruin staait veur de [[natuur]], t boerenleven, grui en n gooie toukomst. De kleur gruin wordt ook voak broekt ien reeds bestoande vlagen van [[daarp|lougen]], [[stad|steden]] en [[gemiente (bestuur)|gemaainten]] ien t Leegsaksische toalgebied.

t Peerd komt der ook ien veur. t Verschil is wel dat t peerd de aandere kaant oetkiekt, de riddeneern hieraachter is dat hai dan noar de toukomst kiekt ien ploats van haangen aan t verleden. 

Ien de Leegsaksische vlaag staait, net as bie de [[Interfraise vlaag]], ook t [[Skandinoavische kroes]], dit symboliseert de verwaantschop tussen de verschillende vôlken dij laangs de [[Noordzee|Noord-]] en [[Oostzee]] leven en staait veur zowel de [[christendom|kristelke]] as veur-kristelke religies. 

De vlaag is haalverwege [[2008]] oetdacht.

[[Kattegerie:Grunnegs_artikel]]
[[Kattegerie:Nedersaksische cultuur]]
