''''Iersen Doedelzak'''' of ''Uilleann Pipes'' (sprek oet: ''Illen Paips''), is 'n [[Iersen]] versie van de bekeande [[Schotse]] [[doedelzak]].
't Grötste verskil met 'n Schotsen is dat 'n spöller dr nit in hoof te bloazn. 'n Zak wödt opebloazn met 'n [[bloasbalg]] oonder 'n [[elleboagn]]. Dit hef as vuurdeel dat 'n spöller oonder t spöln gewoon kan köjern, rookn of zingn. 'n Aander vuurdeel is dat 'r gin spieje in 't [[instremeant]] keump, woerduur 'n instremeant lenger met geet, meender gaauw vaals wodt en dus meender vaak estemd mut wodn.

'n Aander groot verskil is dat de Uilleann Pipes 'n grötter toonbereik hebt en 'n zacht geluud. 'n Chanter, '''n Zanger'', hef 'n bereik van twee volle [[oktaven]], [[mollen]] en [[kruuzen]] inbegrepn.
Nöast 'n Chanter en de Drone (''bas-toon'') hef 'n Iersen Doedelzak ook ''Regulators''.
Dat zeent extra piepkes met ofeslötn geatjes dee 'n spöller met 'n elleboagn lös en dichte kan doon. Hiermet kan-e seempele [[akkoordn]] spöln woeneer um dat oetkeump.
'n Spöller kan ook [[stakkato]] (heele korte toonn) spöln duur 't gat van 'n Chanter op 'n knee te zettn. Hierduur kan de loch dus alleene vot as 'n spöller de vingers van de geatjes haalt.
