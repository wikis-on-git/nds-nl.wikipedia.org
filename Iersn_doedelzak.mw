[[Image:Uilleann pipes-practice set.jpg|thumb|250px|Iersn doedelzak]]
n '''Iersn doedelzak''' ([[Keltiese talen|Iers Gaelic]]: ''píobaí uilleann'') is n muziekinstrumeant oet [[Ierlaand (eilaand)|Ierlaand]], verwaant an n wat bekeanderen [[Schotsen doedelzak|Skotsen doedelzak]].

n Naam keump oet t Kelties: ''píobaí uilleann''. t Beteeknt "piepn van n elleboagn". Dit verwis noar de manere van bespöln. Aanders as n Skotsn, wörd n budel op epoompt met nen [[bloasbalg]] oonder n [[elleboagn]]. n Spöller kan oonder t spöln gewoon kuiern, rookn of zingn. n Aander vuurdeel is det der gin [[spieje]] in t [[instremeant]] keump. Hierduur keump dr meender rap skimmel in t instrumeant, geet länger met, wörd meender gaauw vaals en hooft dus meender vaak estemd te wordn.

n Aander groot verskil met aandere soortn doedelzäkke is dat de uilleann pipes n grötter toonbereik hebt en n zacht geluud. n ''Chanter'', t piepken wat de heuwdmellodie spölt, hef n bereik van twee volle [[oktaven|oktaawn]], [[mollen]] en [[kruzen]] inbegrepn. Nöast n chanter en de ''drone'' (bastoon) hef n Iersn doedelzak ook ''regulators''. Det zeent extra piepkes met of eslötne geater dee't n spöller met n pools lös en dichte kan drukn. Hiermet kan he seempele [[akkoordn]] spöln wonnear um det oetkeump.

n Spöller kan ook [[stakkato]] (hele korte toonn) spöln duur t gat van n chanter op t knee te zetn. Hierduur kan de loch dus allene vort as n spöller de vingers van de geatjes neamp.

==Bekeande spöllers==
*Mickey Dunne
*Seamus Ennis
*Liam O'Flynn
*Brian McNamara
*Carlos Nuñaz

==Neersassies==
*[[Grunnegs]]: ''Ierse/Aairse piepenpuut''

==Oetgoande verbeendinge==
*[http://nl.youtube.com/watch?v=AcsBVtbZ2ww Mickey Dunne spölt The Bucks (Youtube)]
*[http://en.wikipedia.org/wiki/Types_of_bagpipes Alle soortn doedelzakn op de riege (Engels)]
*[http://www.pipers.ie/ Na Píobairí Uillean (Iersn doedelzaknboond) (Engels)]

{{Dia|Disse bladziede is eskreewn in t [[Riesns]]}}

{{DEFAULTSORT:Iersn Doedelzak}}
[[Kategorie:Tweants artikel]]
[[Kategorie:Muziekinstrumaent]]
