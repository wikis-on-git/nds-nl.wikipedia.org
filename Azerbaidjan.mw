{{Laandtabel-twd
| naaminlaandssproak =  Azərbaycan Respublikası<br>Azerbeidzjaanse Reppubliek
| vlagge = Flag of Azerbaijan.svg|120px|Vlagge van Azerbeidzjan
| woapn = Emblem_of_Azerbaijan.svg|90px|Woapen van Azerbeidzjan
| lokasie = Azerbaijan (orthographic projection).svg
| breedtegroad= 40/6//N | lengtegroad= 47/19//E | regio=Kaukasus
| sproaken = [[Azerbeidzjaans]]
| heufdstad = [[Bakoe]]
| religie = [[Islam]]
| regeringsvorm = [[Reppubliek]]
| km2 = 86.600  | pctwater = 0,6
| inwonners = 9.590.159 | dichtheid = 110,7
| munteenheid = [[Azerbeidzjaanse Manat|Manat]] | valutakode = AZN | tiedzone = +4 (zommers +5)
| volkslied = [[Azərbaycan himni]]<br/>''Azerbeidzjaanse hymne''<br/><center>[[Bestaand:Azerbaijan national anthem (vocal version).ogg.ogg]]</center>
| feestdag = 
| tld = az| laandkode = AZE| tel = 994
}}

'''Azerbeidzjan''' (in et [[Azerbeidjaans]] ''Azərbaycan'', offisjeel de '''Reppubliek Azerbeidzjan''' (''Azərbaycan Respublikası''), is et grötste laand van de [[Kaukasus]], met de meeste inwonners. Et ligt op de greanze van Oost-[[Europa (werelddeel)|Europa]] en Zuudwest-[[Azië]]. Et ligt in et oosten an de [[Kaspiese Zee]], an [[Iran]] in et zuden, [[Armenië]] in et westen, [[Georgië]] in et noordwesten en an [[Ruslaand]] in et noorden. Et Azerbeidjaanse oetslöttene deel [[Nachitsjevan]] ligt an [[Iran]] in et zuud- en zuudwesten, an [[Turkije]] in et westen en an Armenië in et noorden. Wiedters heurt der nog verskeidene eilaanden in de Kaspiese Zee bie Azerbeidzjan.

Azerbeidzjan har in [[2013]] 9.590.159 inwonners. De heufdstad is [[Bakoe]]. Azerbeidzjan is et ennigste [[Turkse sproaken|Turkssproakige]] laand wat vuur et grötste deel in Europa lig.

De [[Demokratiese Reppubliek Azerbeidjan|Demokratiese Reppubliek Azerbeidzjan]] was et eerste laand in de [[oemma|islamitiese wearld]] dee kaarke en stoat oet mekaar heuld.<ref>Kazemzadeh, Firuz. The Struggle for Transcaucasia: [[1917]]-[[1921]]. The New York Philosophical Library, 1951. blzs. 124, 222, 229, 269–270</ref> Et wör op erichtet in [[1918]] mer in [[1920]] in enömmen duur de [[Sovjet-Unie]].<ref>Tadeusz Swietochowski. Russia and Azerbaijan: A Borderland in Transition. [[Columbia University Press]], 1995. ISBN 978-0-231-07068-3, 978978-0-231-07068-3, blz.69.</ref><ref>Reinhard Schulze. A Modern History of the Islamic World. I.B.Tauris, 2000. ISBN 978-1-86064-822-9, 9781860648229.</ref> Noa den val van et [[Kommunisme]] in [[1991]] was Azerbeidzjan onofhaankelik. Rap doarop köm der [[oorlog in Nagorno-Karabach]]. Azerbeidzjan verlöar [[Nagorno-Karabach]] (met heuwdzakelik [[Armenië|Armeniërs]]), de umliggende strekke, en de strekken [[Karki (Azerbeidjan)|Karki]], [[Yukhary Askipara]], [[Barxudarlı]] en [[Sofulu]]. Nagorno-Karabach is nog aait nen neet-erkeanden stoat en wörd nog aait ezeen as een feaitelik deel van Azerbeidzjan.<ref>[http://www.un.org/russian/documen/scresol/res1993/res822.htm Un.org. Резолюция СБ ООН № 822 от 30 апреля 1993 года.] Bekekken: 4 januwoari 2011.</ref>

Van [[12 juni|12]] töt en met [[28 juni]] [[2015]] zöalt de eerste [[Europese Spöllen]] ehoolden worden in Azerbeidzjan.

==Naam==
Den naam ''Azerbeidzjan'' beduudt ''Laand van Veur'', vanweage de steas woer as der gas oet de rotsen löp en mangs in braand vlög. Disse natuurfakkels braandt al verskeidene eeuwen.

==Laand==
[[Ofbeelding: Azerbajiani_landscape_-_Another_version.jpg|thumb|192x192px|Et Azerbeidzjaanse laandskop in et Khinaloegdal|left]] 
Van de dree kaukasusreppublieken is Azerbeidzjan et vlakst. Azerbeidzjan lig op dree baargkettens: den [[Groten Kaukasus]], den [[Kleanen Kaukasus]] en de [[Talysj-baargen]].

Et laand hef 8359 rivieren. Mer de meesten zeent neet länger as 25 km. Den heugsten baarg is de [[Bazardüzü]] met 4466 meter. De bekeandste rivieren van Azerbeidzjan zeent de [[Koera]] en de [[Aras]].
===Wear===
Azerbeidzjan hef een slim oeteenlopend klimaat. Op de baargwaanden is et [[Subtropies klimaat|subtropies]]. Mer et kan der ook slim koold worden. Et heetste ooit emetten was der 46 °C en et keuldste -33 °C.
==Volk==
Der wont 9.590.159 leu in Azerbeidzjan. Vuural Azerbeidzjanen, mer ook [[Armenië]]rs, [[Lezgiërs]] en [[Ruslaand|Russen]]. 
===Geleuf===
93% van de inwonners is [[islam|moslim]]. Wieders zeent der nog een antal [[Kristendom|Kristenen]]. Et gef ook een antal [[zoroastrisme|Zoroastristen]].
===Sproake===
De heuwdsproake is [[Azerbeidjaans]], wat heurt bie de [[Turkse sproaken]]. Et lik völle op et [[Turks]], [[Kasjkai]] en [[Turkmeens]]. Wiedters gef et der nog 13 aandere sproaken.
==Ekonomie==
Azerbeidzjan haalt vuural seanten oet [[öllie]] en [[gas]]. Wiedters zitt der völle edele groondstoffen in den boadem: [[goold]], [[zilver]], [[iezer]], [[kopper]], [[titaan]], [[chroom]], [[mangaan]], [[kobalt]] en [[molybdeen]].
===boeren===
[[Boeren]] doot subtropiese gewassen verbouwen. Op de zunnige heuwels weelt [[wien]]droewen ook best gröaien. Wiedters doot ze met gewassen as [[groan]], [[earpel]], [[sukerbeet|sukerbeten]], [[katoen]] en [[tabak]]. De Azerbeidjaanse [[viskerieje]] dut vuural visken op [[steur (vis)|steur]] en [[beloegasteur]].

===toerisme===
Töt an de tachtiger joaren van et [[20e eeuw|20ste joarhoonderd]] kömmen der oardig wat toeristen noar Azerbeidzjan. Duur den oorlog um Nagorno-Karabach köm det zowat volledig stille te liggen. De Azerbeidjaanse regearing wil van Azerbeidzjan wier ne toeristenplek maken vuur leu met seanten. De meeste toeristen komt vuur de grote stroate en oolde stad van [[Bakoe]], et [[Khan-paleis]]] in [[Şəki]], de veurteampels op et [[skiereilaand]] [[Abserion]], het [[Nasjonaalpark Shirvan]] en de greune baargen in et noorden. Et zeent vuural Russen, Turken, [[Iran]]iërs en [[India]]ërs dee as noar Azerbeidzjan komt.

==Wellen==
{{bron|<references/>}}
[[Kategorie:Tweants artikel]]
[[Kategorie:Laand]]
[[Kategorie:Europa]]
[[Kategorie:Azië]]
