[[Ofbeelding:Kloster innen.jpg|250px|right|thumb|Barok-kèrke]]
[[Ofbeelding:P22822.jpg|250px|right|thumb|Protestantse kèrke]]
De '''barok''' is n stailperiode in de twijde helft van de [[17e eeuw|17e aiw]] tot in de eerste helft van de [[18e eeuw|18e aiw]] dij bruukt wuir in de [[architectuur]], [[tune|toenontwaarpen]], [[schilderkunst]], [[beeldhaauwkunst]], [[letterkunde|literatuur]] en [[meziek]].

t Woord ''barok'' komt van t [[Portugal|Portugese]] ''barroco'', dat 'onregelmoateg vörmde parel' betaikent. De barrokstijl stait den ook bekènd as beweegelk, mit veul wilde vörms en details.

== Ontstoan ==
De barok is de periode dij de [[Renaissance]] opvolgt (mit as tuzzenperiode t [[manierisme]], dat sumtieds as apaarte periode zain wordt). Noa de [[Refermoatsie]] in begun [[16e eeuw|16e aiw]], har de [[Rooms-Katholieke Karke|Reums-Katholieke Kìrk]] veul macht verloorn. Veural in de noordelke Nederlanden, grofzègd alles boven [[Brussel (stad)|Bruzzel]], har t [[protestantisme]] veul aanhang. Deur middel van veul versierinks en weelderege vörms perbeerde de kèrke mìnsken weer te contra-refermeern. Dit lukte grotendails in t zuden van [[Europa (continent)|Europa]]. t Noorden bleef refermeerd en wuir dus nait/naauwlieks beinvloud deur de barok. Vergeliek moal de protestaantse kèrke oet Eckly ([[VS]]) en de barrok-kèrke oet Fürstenfeldbruck ([[Bayern]]). In de barok-kèrke binnen veul meer versierinks en beelden en in de protestantse kìrk binoa hailmoal gainent.

== Schilderkunst ==
In de schilderkunst was de barok ook n belaankrieke vernijensperiode. Vernuimde schilders oet de tied van de barok binnen [[Rembrandt van Rijn]], [[Peter Paul Rubens]] en [[Carravagio|Michelangelo Merisi da Caravaggio]].

[[Kategorie:Grunnegs artikel]]
[[Kategorie:Kunstperiode]]
[[Kategorie:Bouwstiel]]
