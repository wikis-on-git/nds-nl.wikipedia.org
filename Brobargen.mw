[[Ofbeelding:Wappen Brobergen, Niedersachsen.svg|thumb|Waopen van Brobargen]]
[[Ofbeelding:Roland-Brobargen.JPG|thumb|Et Roelaand-staandbeeld van Brobargen]]
[[Ofbeelding:Fähr Brobargen.jpg|thumb|De veerdienst uut Brobargen]]
'''Brobargen''' ([[Duuts]]: ''Brobergen'') is een [[dörp]] an de revier de [[Oste]] in et [[distrikt Stade]]. Et dörp beheurt diels tot de gemiente [[Kraeneburg]] en de samtgemeinde [[Ooldendörp]].

Brobargen leit rechts van de revier de Oste, mar een diel van et laand mit de "binnerplaetsen" leit links van de Oste.

== Geografie ==

Brobargen leit an de raand van een [[moor (toponiem)|moeras]] an de Oste, de [[Mehe]] lopt hier van links in de Oste over. De Oste bie Brobargen is een getiederevier en leit op zeenivo. t Dörp zels leit zo'n drie meter boven zeenivo an de raand van een [[geestgrond]]. Naor Ooldendörp toe stiegt de geestgrond tot zo'n 17,5 meter boven zeenivo.

Deur Brobargen lopt de [[Duutse Veerstraote]].

Buurdörpen bin: [[Kraeneburg]] in et noorden, [[Ooldendörp]] in et oosten, [[Esdörp]] in et zuudoosten, [[Gruppel]] in et zuudwesten, [[Oostendörp]] in et [[distrikt Rodenburg]] in et oosten en [[Nindörp]] in et [[distrikt Cuxhaven]] in et noordwesten.

== Geschiedenis ==

In de oorkonden komt Brobargen in [[1286]] veur et eerst veur, as ''Brocberge''. De naeme stamt of van een oolde naeme veur de ''bargen in de [[broek]]''. Dat betekent: de zaandbulten in et moeras van de Oste. De oolde naeme ''brocberge'' betekende in die tied et hiele stok langes de Oste van [[Gröpel]] tot [[Burweg]].

In een akte van [[1525]] ston dat d'r in Brobargen een [[Roelaand]]-staandbiel staon het. In disse treditie is der in 2007 weer een ni'j [[Roelaand]]-staandbeeld neerzet.

Sund de [[gemientelike herindieling]] van [[1972]] maekt de gemiente Brobargen diel uut van de gemiente Kraeneburg.

=== Religion ===

Brobargen is veurnaemelik evangelisch-luthers en heurt bie de karke in Ooldendörp. Et dörp het een eigen [[begreefplak|karkhof]] mit een karkhofkapel.

=== Inwonertal ===

In [[1766]] had Brobargen 17 woeningen. Kort nao de Tweede Wereldoorloog is et inwonertal deur verdrevene uut et Duutse oosten tot zo'n 330 meensken stegen. In de jaoren daornao is et  inwonertal weer naor beneden gaon.

{| class="wikitable"
|-
! Jaor
| 1871 || 1885 || 1905 || 1925 || 1939 || 1946 || 1956 || 1963 || 1971 || 2003 || 2008
|-
! Inwoners
| 235 || 224 || 271 || 255 || 245 || 328 || 256 || 271 || 232 || 226 || 216
|}

=== Waopen ===

Et [[waopen]] van Brobargen is an de linkerkaante rood, rechts zulver en wodt scheiden deur een spleten waopen. De gemiente Brobargen bruukten et waopen sund [[31 meert]] [[1948]] as opvolger van et adelik geslaacht van Brobargen. Naodat Brobargen bie de gemiente Kraeneburg voegd wodde, is et Brobarger waopen sund [[1983]] ok links onderin et waopen van de gemiente te zien.

== Literetuur ==

* Friedrich Holst: ''Roland und die Kraniche, Die Geschichte der Ostedörfer Kranenburg und Brobergen.'' 1983
* Lühmann und Bohmbach: ''Die Geest und Buxtehude, Urgeschichtsland zwischen Urstromtälern.'' 1984
* ''Chronik der Dörfer Brobergen und Kranenburg.'' uutgeven deur de Volksbaank Ooldendörp, 2005

{{Commonscat|Brobargen}}

[[Kattegerie:Stellingwarfs_artikel]]
[[Kattegerie:Nedersaksen]]

[[af:Brobergen]]
[[ca:Brobergen]]
[[cs:Brobergen]]
[[csb:Brobergen]]
[[da:Brobergen]]
[[de:Brobergen]]
[[en:Brobergen]]
[[es:Brobergen]]
[[et:Brobergen]]
[[fo:Brobergen]]
[[fr:Brobergen]]
[[fy:Brobergen]]
[[hu:Brobergen]]
[[is:Brobergen]]
[[it:Brobergen]]
[[ja:ブロベルゲン]]
[[ko:브로베르겐]]
[[lt:Brobergenas]]
[[lv:Brobergene]]
[[nds:Brobargen]]
[[nl:Brobergen]]
[[nn:Brobergen]]
[[no:Brobergen]]
[[pl:Brobergen]]
[[pt:Brobergen]]
[[ro:Brobergen]]
[[ru:Броберген]]
[[sco:Brobergen]]
[[sk:Brobergen]]
[[stq:Brobergen]]
[[sv:Brobergen (Tyskland)]]
[[tpi:Brobergen]]
