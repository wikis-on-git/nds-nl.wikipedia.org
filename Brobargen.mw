[[Ofbeelding:Wappen Brobergen, Niedersachsen.svg|thumb|Wapen van Brobargen]]
[[Ofbeelding:Roland-Brobargen.JPG|thumb|De Roland van Brobargen]]
[[Ofbeelding:Fähr Brobargen.jpg|thumb|De praamveer in Brobargen]]
'''Brobargen''' ([[Duuts]] ''Brobergen'') is en [[dorp]] an de [[Oost]] in de [[district Stood]]. Dat dorp is deel van de [[Gemeende Kronenborg]] en de [[Samtgemeende Olendörp]].

Brobargen ligt rechts van de Oost, een deel van dat land mit de „Höben“ ligt links van de Oost.

== Geografie ==

Brobargen ligt an de rand van de [[mersch]] an de Oost, de [[Mehe]] lopt hier van links in de Oost rin. De Oost bi Brobargen is een tiedenstroom en ligt op zeeniveau. Dat dorp selvs ligt so bi dree meter over zeeniveau an de rand van de [[geest]]. Na Olendörp to stigt de geest op so bi 17,5 m over zeeniveau.

Deur Brobargen lopt de [[Duutse Veerstraat]].

Naverdorpen sind [[Kronenborg]] te’n noorden, [[Olendörp]] te’n oosten, [[Esdörp]] te’n zuudoosten, [[Gröpel]] te’n zuudwesten, [[Oostendörp]] in de [[district Rodenborg]] te’n oosten en [[Nindörp]] in de [[district Cuxhoben]] te’n noordwesten.

== Historie ==

In de oorkunnen kumt Brobargen as ''Brocberge'' 1286 dat eerste maal veur. De naam stamt van en olen naam veur de ''bargen in de [[brook]]''. Dat betekent de zandbulten in de mersch van de Oost. De ole naam ''brocberge'' meende in ole tieden de hele afsnid langs de Oost van [[Gröpel]] tot [[Burweg]].

In een gerichtsakte van 1525 heet dat, dat in Brobargen en [[Roland]]-statue staan het. In disse traditie is 2007 weer en nij Roland opstelt wordn.

Mit de [[gemeendereform]] van 1972 is de gemeende Brobargen deel wordn van de gemeende Kronenborg.

=== Religion ===

Brobargen is veural evangeels-luthers en hoort bi de kark in Olendörp. Dat dorp het een egen karkhof mit een karkhofkapel.

=== Inwanertal ===

1766 het Brobargen 17 vuurstellen hat. Kort na de Twede Wereldoorloog is de inwanertal deur verdrevene ut de Duutse oosten op so 330 luu anestegen. In de folgende jaren is de tal weer vullen.

{| class="wikitable"
|-
! Jaar
| 1871 || 1885 || 1905 || 1925 || 1939 || 1946 || 1956 || 1963 || 1971 || 2003 || 2008
|-
! Inwaners
| 235 || 224 || 271 || 255 || 245 || 328 || 256 || 271 || 232 || 226 || 216
|}

=== Wapen ===

Dat [[wapen]] van Brobargen is links rood, rechts silver deur tinnen scheidt. De Gemeende Brobargen het dat wapen sinds 31 meert 1948 as opfolger van ’t adelig geslecht van Brobargen. Nadat Brobargen an de Gemeende Kronenborg kamen was, is dat Brobarger Wapen sinds 1983 ook links onder in ’t wapen van de gemeende to seen.

== Literatuur ==

* Friedrich Holst: ''Roland und die Kraniche, Die Geschichte der Ostedörfer Kranenburg und Brobergen.'' 1983
* Lühmann und Bohmbach: ''Die Geest und Buxtehude, Urgeschichtsland zwischen Urstromtälern.'' 1984
* ''Chronik der Dörfer Brobergen und Kranenburg.'' oetegeven van de Volksbank Olendörp, 2005

== Boetende hìnwiezen ==

{{Commons|Category:Brobergen|Brobargen}}

[[Kattegerie:Nedersaksen]]

[[af:Brobergen]]
[[ca:Brobergen]]
[[cs:Brobergen]]
[[csb:Brobergen]]
[[da:Brobergen]]
[[de:Brobergen]]
[[en:Brobergen]]
[[es:Brobergen]]
[[et:Brobergen]]
[[fo:Brobergen]]
[[fr:Brobergen]]
[[fy:Brobergen]]
[[hu:Brobergen]]
[[is:Brobergen]]
[[it:Brobergen]]
[[ja:ブロベルゲン]]
[[ko:브로베르겐]]
[[lt:Brobergenas]]
[[lv:Brobergene]]
[[nds:Brobargen]]
[[nl:Brobergen]]
[[nn:Brobergen]]
[[no:Brobergen]]
[[pl:Brobergen]]
[[pt:Brobergen]]
[[ro:Brobergen]]
[[ru:Броберген]]
[[sco:Brobergen]]
[[sk:Brobergen]]
[[stq:Brobergen]]
[[sv:Brobergen (Tyskland)]]
[[tpi:Brobergen]]
