De '''Hippiecultuur''' is 'n jeugdcultuur, subcultuur en 'n tegencultuur, wulk in midden van de jaoren '60 opkwam. Hippies wöd ok wel ezeen as de 'makers' van de flowerpowerbewieging en bint daorumme ok vake verbönden met de seksuele, muzikale en sociale revolutie(s) van en midden [[1960-1969|jaoren '60]] töt begun [[1970-1979|jaoren '70]]. 't Uutkom van [[Sgt. Pepper's Lonely Hearts Club Band]] (1967) van [[The Beatles]] wöd wel iens 't begun enuumd van dizze flowerpowerbewieging.

==Hippiefilosofie==
Hippies waren tegen de kapitalistiese en materialistiese maatschappi'je van die tied. Ze beargumenterden dat dise völle gebruuk maakt van technologie, en zeden dat dit zörg veur onnatuurlikheid, kunstmatigheid en milieuvervuuling. Meansen in disse maatschappi'je richt zich allinnig mar op geld, bezit, status, zekerheid en macht. Wat led naor [[burgerlikheid]], en met die völle regels die de waren leidden 't de meansen töt beparking van vri'jheid, de onderdrukking van veelal gevuulens en ideeën, en uuteandlik töt geestliken leugheid. Ok hebt de Hippies zich verzet tegen oorlog en liefdeloosheid.

Hippies hebt zich nie uut deur middel van confrontatie met aanderen, maar wilden 'n veurbeeld wezen deur gwoon te leven zo as zi'j det graag ezeen hadden. Vake stapten Hippies uut de maaschappi'je en gungen zölf aanders leven, dit nuump wi'j 'tegencultuur'. Det Hippies aanders waren, wed benaodrukt deur de opvallende kleren wat zi'j dreugen. 't Leven buuten de reguliere maaschappi'je vunden söms plaats in 'n commune, hierin was men ericht op goede communicatie, zörgzaamheid, en 't delen van völle zaken met mekare. Hierin kon men ok zien ecologische ideaolen töt uutdrokking brengen deur simpel, natuurlijk en zelfveurzienend te leven. Liefde stund ok centraol, men waar dus veur pacifisme, vrede en geliekheid tussen rassen. De leefwieze van de Hippie was ericht op vri'jheid, spontaniteit, creativiteit en plezier. De vri'jheid umvatte ok seksuele vri'jheid, woarbi'j seksuele taboes (bi'jveurbeeld op openbare naaktheid) wed deurbreuken en de vri'je liefde (ok buuten vaste relaties umme) wed bedreven. De Hippie proberen zien gieste te verrieken en töt ni'je ideeën te kom. Ienerzieds via giestveruumde middelen (drugs), die wed ezeen as 'n methode um 't bewustzien van meensen te verbeteren. Aanderzieds ok met hulp van oosterse rilligie, mystiek en spirretwaliteit.

{{Dialekt|sdz|[[Vechte|'t Vechtdal]]|ANS}}
[[Kategorie:Jongerenkultuur]]
[[Kategorie:20e eeuw]]
[[Kategorie:Maotschoppi'je]]

{{Link GA|fr}}
