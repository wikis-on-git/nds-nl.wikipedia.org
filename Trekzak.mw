[[Ofbeelding:Handharmonika.jpg|thumb|right|300px|Dreeriegs Trekzak]]
[[Ofbeelding:Accordion.png|thumb|Eankelriegs harmonika]]

nen '''Trekzak''' (mangs ok wal '''trekörgel''' eneumd) is n meziekinstrumeant den at  verwaant is an de [[akkordeon]]. t Wördt mangs ok wal '''Trekharmonika''' eneumd, mear dit wik of noar t [[Nederlaands|Hollaands]]. Meestieds wördt in t [[Nedersaksisch|Neersassies]] gebeed n naamn ''trekzak'' vuur alle oondersoortn gebroekt.<br>
t Instrumeant besteet oet twee kastn met tongplaatn, dee at an mekoar verbeundn beent met nen bloasbalg, den at in en oet etrökn kan wordn. Met beaide haandn köant dan knöpkes in edrok wordn dee-t r vuur zorgt dèt r weend duur de kastn geet. Met de rechterhaande wördt de mellodie speult en met de leenkerhaande de oonderstönnde akkoordn.

Dr beent verskeaidene soortn trekzèkke: eankel-, dubbel-, of dreeriegs. Disse rieges wordt met de rechterhaande bedeend. Nen trekzak is wisseltonig. Dèt heult in dèt-e oonder iedern knop 2 toonn hef, woerbiej n eerstn kleenkt at n balg oet etrökn wördt, en n tweedn at n balg in edrok wörd. Doarbiej is t meestieds ook nog n diachronies instrumeant. Dèt heult in dèt-e nit alle 12 de toonn oet n [[oktaaf]] kan maakn, mear alleene de toonn van de do-re-mi-fa-sol-la-si-do toonlèdder.<br>
Nen eankelriegs trekzak spölt dus:
{|class=prettytable
|C 
|drukn
|-
|D
|trekn
|-
|E
|drukn
|-
|F
|trekn
|-
|G
|drukn
|-
|A
|trekn
|-
|B
|drukn
|-
|C+
|trekn
|}

Op nen eankelriegs trekzak kö-j dus gin c#, d#, f#, g# en a# spöln, woerduur a-j allene mear nommers köant spöln dee-t eskreewn beent vuur nen C-toonnlèdder.

Nöast de algemene eankel-, dubbel- en dreeriegs trekzèkke beent r ook nog nen 2,5-riegs en de völ zeldzamere veer- en viefriegs.

==Geskiedenis==
n Eerstn vorm van t instrumeant wat dezelfde woarking har as n akkordeon wör in [[1822]] in [[Berlien]] oet eveundn duur [[Friedrich Buschmann]]. t Eerste intrumeant dèt [[pateant]] kreeg oonder n naamn ''accordeon'' wör oet eveundn duur [[Cyrill Demian]] in [[Wenen]]. Den leek nog nit völle op n trekzak zo-w den rechtevoort keant. t Deenk har mear ene knöppekaste (an de leenkerhaande) en met rechts mo-j n bloasbalg bedeenn. Eén belangriek peunt woer of Demian pateant vuur wol was, dèt-e met eenn appartn knop n heel akkoord kon loatn heurn.
In t midln van n [[19en eew]] wör t n populair instrumeant in [[Vlaams]]e en [[Nederlaand|Neerlaandse]] [[volksmeziek]]. t Wördt ook al lange broekt in [[Iersen volksmuziek]]. In Neerlaand is t instrumeant vuural in t Neersassiese gebeed en [[Freeslaand]] populair. In t zuudn van Neerlaand gebroekt ze meer n ''steierischen'' trekzak, woermet völ [[Oostenriek]]se meziek wördt espölt.

==Bekeande trekzakspöllers/-groepn==
Hiereunter veend-ie ne lieste met meziekgroepn en spöllers dee-t mangs of aait gebroek maakt van nen trekzak:

*[[Boh Foi Toch]]
*[[Normaal]]
*[[Rowwen Hèze]]

*[[Slavko Avsenik]]
*[[Carel Kraayenhof]]

==Neersassies==
*[[Grunnegs]]: ''trekharmonika''
*[[Tweants]]:
**''trekzak''
**''trekörgel''

==Oetgoande verbeendege==
*[http://www.trekzakpagina.nl Trekzakpagina]

{{Dia|Disse pagina is eskreewn in t [[Riesns]]}}

[[Kattegerie:Tweants artikel]]
[[Categorie: Meziekinsterment]]

[[cs:Melodeon]]
[[de:Diatonisches Akkordeon]]
[[en:Diatonic button accordion]]
[[es:Acordeón diatónico]]
[[fr:Accordéon diatonique]]
[[nl:Trekzak]]
[[sl:Diatonična harmonika]]
[[vls:Trekzak]]
