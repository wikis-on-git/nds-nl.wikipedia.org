{{Gemiente |
naeme = Beverwiek |
bestaansnaeme vlagge = Beverwijk.gif |
bestaansnaeme waopen = Beverwijk wapen.png |
lekaosie = LocatieBeverwijk |
perveensie = [[Ofbeelding:Flag North-Holland, Netherlands.svg|20px]] [[Noord-Holland]] |
heufdplak = [[Beverwiek]] |
oppervlak = 19,60 |
oppervlak laand = 17,82 |
oppervlak waeter = 1,78 |
inwoners = 36.605|
daotum inwoners = [[1 juli]] [[2006]] |
dichthied = 2054 |
brettegraod =  52°29|
lengtegraod = 4°39 |
verkeersaoder = [[A9]], [[A22]] |
netnummer = 0251 |
postkode = 1940-1949 |
webstee = [http://www.beverwijk.nl www.beverwijk.nl] |
}}
[[Ofbeelding:Beverwiek_winkelstroate.jpg|thumb|275px|Winkelstroate in Beverwiek]]
'''Beverwiek''' is een stad en gemeente in den Nederlaandse proveensie [[Noord-Hollaand]]en hef een oppervlaakte van 19,60 km² (woarvan 1,78 km² waoter). De gemeente mek dele uut van de soamenwarkingsregio [[IJmond]].De plaetse steet noe veural bekend om zien Beverwieksen Bazarre, den grootsten oavverdekten markte van Europa. Ok besteet in Beverwiek een brendwondencentrum, in et Roden Kruus Zeeknhoes. Beverwiek had den eersten meubelboulevard van Nederlaand. De belangrieksten industrie in de umgaeving besteet uut den hoogovvens van Corus,ten zuden van Beverwiek in Velsen-Noord.

== Geskiednis==
De name Beverwiek hef niks met de knoagbeestn van doon, moar is een verbesterink van "Bedevoartswiek". Het plaetsken Sint Aagtenkarke (waor Beverwiek uut ontstoan is) was in de middeleeuwen een trekpliester veur de pelgrims, umdat den heiligen Agatha zich hier hef loaten zeen aan een maagde uut [[Velsen]], dee op de vlög was veur Rorik: een Noorman en hertog van [[Kennemerland]]). Beverwiek kregen in 1276 markterechten, verleend deur Graaf Floris V, en stadsrechten in 1298, verleend deur Graaf Jan I van Hollaand.

Op de plaetse woar den heilign Agatha karke noe steet, stonden veur langen tied een holten karke of kapelle. Bi-j et verkriegen van stadsrechten wödden dizzen vervangen deur een bouwwark van stene. In 1575 wödden ok dizzen karke vervangen deur een ni-j bouwwark, noe mit karktoorn. Den karktoorn steet teggenwoordig bekend as ''Wiekertoorn'', den karke as Groten Karke.

In dee tied wödt de stad umgeaven deur et darp [[Heemskarke]] (noordelek), et darp [[Wiek an Zee en Duun]] (westelek), de karn [[Breesaap]] (zudelek) en et [[Wiekermeer]] (oostelek). Het laandskap besteet veurnaamlek uut duungebeed.

Koopleu uut [[Amsterdam]] bouwden in de [[17e eeuw]] in de mooin duunumgeavink hun buutenstadsen huze. Veurbeelden bunt Huuze Westerholt, Huuze Akerendamme en Huze Scheijbeeck. De twee letst eneumden wödden an de raand van et Wiekermeer ebouwd.

De Linie van Beverwiek was een soldoaten verdeadiginksliene dee in 1800 wierd an-elegd, noa den kriege bi-j Castricum in 1799. Het voltooiden een bestaonde liene van Monnickendam, lengs Purmerend noar Beverwiek. De Liene van Beverwiek bestond uut een koppel [[lunet|lunetten]], mangs met een grachte erum-hen. Enkele van dizzen lunetten bunt bewoard ebleven, de meistn bunt noe vort egoan.

In 1936 wierden Beverwiek en Wiek an Zee en Duun samen evoogd tot éne gemeente. Wiek an Zee en Duun wödden bi-j dit soamengoan splitst. 'Wiek aan Duun' wierd onderdeale van den stad Beverwiek, [[Wiek aan Zee]] blef beholden as aparte karn. En dat is noe vandage nog steeds neet aanders.

In 1944, tiedens den Tweeden Wealdoorlog voerden de toonmaligen [[Nazi|bezetters]] een [[razzia]] uut in Beverwiek en [[Velsen-Noord]]. Zi-j naamn bi-jnoa 500 leu vaste, dee in [[Kamp Amersfoort]] as gegiezelden gevängen wödden holden totdat de doaders van de moord op dree NSB-ers zich gemeld hadden. Enkele gegiezelden wierden vri-j eloaten, moar velen wödden noar Duutslaand ebracht um doar as dwangarbeider te warken. 63 gegiezelden hebt dat neet overleaft. Volgens het [http://www.razziabeverwijk.nl digitaal monument] veur de razzia in Beverwiek was et den eersten huus-an-huus razzia in Nederlaand. Veurhen was men veilig as de leu in huus waren bi-j een razzia, umdat dee allenig op stroate eholden wödden. 

==Den Heiligen Agatha in Beverwiek==
Den Heiligen Agatha kump regelmoatig terug in Beverwiek. Verwiezink bunt onder aandere de Heiligen Agathakarke, et Sint Aagtendarp (wonwiek), den Sint Aagtendiek en Den Aagtenhalle (sporthal). Doarnoast is het brendwondencentrum in Beverwiek good op zien plaetse want St. Agatha is den patroonheiligen van brendwonden.

==Uutgoande verwiezingen==
* [http://www.beverwijk.nl Webstea van de gemeente]
* [http://www.historischbeverwijk.nl Historisch Beverwiek]
* [http://www.beverwijkprentenkabinet.nl/ Ofbeeldingen Beverwiek]
* [http://www.razziabeverwijk.nl Razzia Beverwiek] een "digitaal monument" veur den [[nazi]]razzia in 1944
* [http://www.viamichelin.co.uk/viamichelin/gbr/dyn/controller/mapPerformPage?expressMap=false&act=&pim=true&strAddress=&strCP=&strLocation=beverwijk&strCountry=285&productId=&x=9&y=11 Keerte Beverwiek]
* [http://www.vvvwijkaanzee.nl VVV Wiek an Zee]

{{Noord-Hollaand}}
{{NederlaandsePrevinsies}}
[[Kattegerie:Gemeente in Noord Hollaand]]
[[Kattegerie:Achterhooks_artikel]]
[[Kattegerie:Noord-Hollaand]]

[[de:Beverwijk]]
[[en:Beverwijk]]
[[eo:Beverwijk]]
[[fr:Beverwijk]]
[[id:Beverwijk]]
[[it:Beverwijk]]
[[jv:Beverwijk]]
[[li:Beverwijk]]
[[ms:Beverwijk]]
[[nl:Beverwijk]]
[[pl:Beverwijk]]
[[ro:Beverwijk]]
[[ru:Бевервейк]]
[[sv:Beverwijk]]
[[vo:Beverwijk]]
[[zea:Beverwijk]]
