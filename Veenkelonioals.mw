{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Klainkolonioals</big>
|-
|Noam  
|Veenkelonioals
|-
|Andere noamen  
|Klainkelonioals, Knoalsters
|-
|Nederlaandse noam 
|Veenkoloniaals
|-
|Proat in 
|[[Nederlaand]] 
|-
|Toalgebied 
|t Gebied van de Stad via t Winschoterdaip noar Winschoot, richten Troapel, laanks de Drìntse monden trugge noar de Stad.
|-
|Aantel sprekers 
|94.000
|-
|Dialekten 
|Gain
|-
|Toalklassifikoatie  
|
*[[Indo-Europees]]  
**[[Germoans]] 
***[[West-Germoans]]  
****[[Nederduuts|Leegduuts]]
****[[Nedersaksisch|Leegsaksisch]] 
*****[[Grunnegs]]
******'''Veenkelonioals''' 
|-
|Schrift 
|[[Latainse alfabet]] 
|-
|Toalstoates 
|t Veenkelonioals wordt zain as n dialekt van t [[Grunnegs]]
|-
|Toalkode ISO 639-1 
|n.v.t. 
|-
|Toalkode ISO 639-2 
|n.v.t. 
|-
|Toalkode ISO 639-3/DIS 
|VEK
|}
t '''Veenkelonioals''' (ook ''Klainkelonioals'') is n [[Nedersaksisch|Leegsaksisch]] dialekt dat proat wordt in de Grunnegs-Drìntse veenkelonien. Toalkundeg zain is t [[Grunnegs]], mor de Veenkelonioale dialekten in de [[Drenthe|Drìnt]] worden deur veul Drìnten zulf as [[Drìnts]] aanduud. De toalkundege G.H. Kocks het dit verstaarkt deur te mainen dat elk dialekt binnen de provìnziegrìnzen van de Drìnt 'Drìnts' binnen.<ref>G.H. Kocks (1996), ''Woordenboek van de Drentse Dialecten''. Azzen: Van Gorcum</ref>

t Veenkelonioals wordt ook wel Knoalsters nuimd, tin onrìchte. Veenkelonioals wordt over n huil groot gebied proat dat nait allend de [[knoal (Grunnen)|knoalstreek]] omvat. t Gebied woar Veenkelonioals proat wordt, lopt globoal vanôf [[Grunnen (stad)|Stad]] laanks t [[Winschoterdaip]] noar [[Winschoot]] noar [[Troapel]] en van Troapel laanks de [[Drentse Monden|Drìntse Monden]] aan de westziede weer noar t Stad tou.

t Sprekersaantel ligt om en bie 94.000 mìnzen, woarmit t Veenkelonioals t maistproaten dialekt is van t [[Grunnegs]]. t Is veur [[Hollaand|Hollaander]] ain van de minst verstoanboare dialekten van t [[Leegsaksisch]], deurdat man huil slim knaauwt en hail vlot proat. 

t Veenkelonioals wordt deur summege toalkundegen zain as n apaart dialekt en nait as dail van t Grunnegs. Messchain omdat t ook Drìntse invlouden het, zo as de -chie veur bepoalde verklainwoorden. t Het as SIL-kode: VEK.

== Aigenschoppen ==
n Typische aigenschop van t Veenkelonioals is t ìndegen op -e en de doar bie heurende klaankvarandern van de mitklinker derveur. Zo veraandert t [[Oldambtsters|Oldambtster]] woord "weeg" in t Veenkelonioals in "wege", "kaant" in "kaande", "oap" in "oabe" en "schaans" in "schaanze". Ook veraandert "plaank" in "plaanke", môr den wordt de "nk" oetsproken as "ng-kh", woarbie de "kh" de Duutse "g" veurstèlt. n Aander aigenschop van t Veenkelonioals is t uutspreken van veul klanken en letters as neusklaanken. Ook de snìlhaid en t staarke aksìnt moaken t Veenkelonioals aigens. Bie nait sprekers van t Veenkelonioals of t Grunnegs komt t Veenkelonioals voak as knaauwerg over.

=== Verklainwoord ===
Zo as al eer vermèld, wordt veur t [[verklainwoord]] onder aander -chie bruukt. Dit wordt allend bruukt as der in t [[Nederlaands]] n -e bie komt, bieveurbeeld bie "pannetje" > "pannechie". As t woord n körte klinker het, wordt t volgd deur -ie, bieveurbeeld "kopje" > "koppie". As t woord n laange of n stomme klinker op t ìnde het, wordt gewoon -(t)je bruukt, bieveurbeeld "koffertje" > "kovvertje". 

[[Ofbeelding:Veenkoloniaals.GIF|250px|left|thumb|Lokoatsie van t Veenkelonioals ien [[Nederlaand]] ]]

== Rifferenties ==
<references />

{{Dia|Schreven in t '''Veenkelonioals'''}}

[[Kattegerie:Grunnegs artikel]]
[[Kattegerie:Grunnegs]]
[[Kattegerie:Drèents]]

[[nl:Veenkoloniaals]]
