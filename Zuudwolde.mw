'''Zuudwolde''' ([[Nederlaands]]: ''Zuidwolde'') is 't grootste dörp en de veurnaamste kern in de gemiente [[De Wolden]] in de [[Nederlaand]]se pervincie [[Drenthe]]. Zuudwolde lig zo'n vief kilometer bi'j [['t Oogeveine|'t Hoogevene]] in 't noorden en [[De Vaort (plaatse)|De Vaort]] ([[Oaveriessel]]) in 't zuden weg.

De dörpies [[Fort (De Wolden)|Fort]] en [[Veeningen]] maakten oorspronkelijk diel uut van de veurmaolige gemiente Zuudwolde.

Zuudwolde is de geboortestee van een bulte [[Drèents]]talige publicaties en boeken oaver Drèentse onderwarpen, omdat er van 1980 töt 2008 de [[Stichting Het Drentse Boek]] evestigd is. Dizze uutgeveri'je, now onderdiel van 't [[Huus van de Taal]] in [[Beilen]], gef ok 't Drents Letterkundig Tiedschrift ''[[Roet]]'' uut.

==Zuudwolde in de Drèentstalige schrieveri'je==
De [[De Vaort|Vaorter]] schriever [[Lucas Jonker]] (1873-1948) skreef in de jaoren twintig 't kraantenfulleton ''Harm Boer'nlèv'n an de Riest'', det in 1929 veur 't eerst in boekvörm uutkwaamp as de eerste Drèentstalige roman. 't Wördden evolgd deur ''Harm, de boer van 't Hoogelaand'' (boekuutgave 1939). Dizze lèvensromans oaver de boer Harm Stok van 't [[Riestenlaand]] speult hum of in de streek tussen Zuudwolde en De Vaort, in de tingenswoordige gemiente De Wolden.

[[Kattegerie:Drèents_artikel]]
[[Kattegerie:Plaots in Drenthe]]

[[en:Zuidwolde (Drenthe)]]
[[nl:Zuidwolde (Drenthe)]]
[[zh:泽伊德沃尔德]]
