{{Zie dv|Veur de plaatse in de pervincie Grunning, zie '''[[Zuudwòl]]'''}}

'''Zuudwolde''' ([[Nederlaands]]: ''Zuidwolde'') is 't grootste dörp en de veurnaamste kern in de gemiente [[De Wolden]] in de [[Nederlaand]]se pervincie [[Drenthe]]. Zuudwolde lig op zo'n vief kilometer ofstaand van [['t Oogeveine]] in 't noorden en [[De Vaort (plaatse)|De Vaort]] ([[Oaveriessel]]) in 't zuden.

De körtbi'j elegen dörpies [[Fort (De Wolden)|Fort]] en [[Veeningen]] maakten diel uut van de veurmaolige gemiente Zuudwolde.

Zuudwolde is de geboortestee van een bulte [[Drèents]]talige publicaties en boeken oaver Drèentse onderwarpen, omdat er van 1980 töt 2008 de [[Stichting Het Drentse Boek]] evestigd was. Dizze uutgeveri'je, now onderdiel van 't [[Huus van de Taal]] in [[Beilen]], gaf op Zuudwolde ok 't 'Drents Letterkundig Tiedschrift' ''[[Roet (tiedschrift)|Roet]]'' uut.

==Zuudwolde in de Drèentstalige schrieveri'je==
De [[De Vaort (plaatse)|Vaorter]] schriever [[Lucas Jonker]] (1873-1948) skreef in de jaoren twintig 't kraantefulleton ''Harm Boer'nlèv'n an de Riest'', det in 1929 in boekvörm uutkwaamp en daormit de eerste Drèentstalige roman was. 't Wördden evolgd deur ''Harm, de boer van 't Hoogelaand'' (boekuutgave 1939). Dizze lèvensromans oaver de boer Harm Stok van 't [[Riestenlaand]] speult in de streek tussen Zuudwolde en De Vaort (grofweg de [[buurtskop]] [[Linde (De Wolden)|Linde]]).

De umgeving van de Zuudwoldeger buurtschop [[Fort (De Wolden)|Fort]] was 't toniel in de schrieverije van [[Roelof Sieben]] (1919-2006).

[[Kategorie:Drèents_artikel]]
[[Kategorie:Plaots in Drenthe]]
[[Kategorie:Vroggere gemiente in Drenthe]]
