'''Ska''' is n [[meziekstiel]] den is ontstoan op [[Jamaika]] zo um en noabiej de joarn '50 van n twentigsten [[eeuw]].

==oontstoan==
De jamaikaann lusterdn völle noar [[Amerikaans]]en [[Rhythm & Blues]] en [[Jazz]], wat toen oawer de heele wearld bekeand was. De jamaikaann woln dèt zelf ook spöln en prebeerdn op alle meugelike maneern um t good noa te doon. [[Jazz]] hef n slag[[gitaar]] met [[stakkato]]-akkoordn rech op n tel. De Jamaikaann verskeuwn dèt tusken de teln in, woerduur t geheel vlotter kleunk en n gitaar bètter te heurn was. Dat gaf ook t welbekeande ''ska''-geluud.

==karakteristiekn duur vergeliekn==
Umdèt Ska vaake in eenn oam wörd eneumd met [[Reggae]] en völle leu t verskil tusken dee twee fealik nit weett, wördt hier met behulp van n vergeliekn de peuntn op de riege zat woeran of ze te herkennn en te oonderskeaidn beent.
* Umdet Ska dichte biej Jazz steet, wördt vuural de oole Ska-nummers in [[swing]]-tempo espölt. Dit wör op n doer wal aans toew as n stiel zik vearder oontwikkeldn, mear Reggae kan alleene op n [[veerkwartsmoate]] espölt wordn.
* Ska hef oawer t algemeen n heugerder tempo as Reggae. Reggae steet r um bekeand dèt t troag en lui is.
* In Ska zeent de [[bloazers]] nog onmöhnig belangriek. Ze hebt völle [[solo]]'s, net as in Jazz, en ze kommt vaake in plaatse van n [[zaank]], terwiel as t biej Reggae t juust um n boskop in n tèks geet en de bloazers n oonderstönnden taak hebt, of mangs heemoal vort eloatn wordt.
* Ska hef duurloopnde Basgitaar-partiejn. Dèt heult in dèt-e lange nötn spölt. Vaake op n tel, net as in n Jazz.

==veardere oontwikkeling==
Toew dr völle Jamaikaann noar [[Engelaand]] emigreerdn noa n Jamaikaansn [[onofhaankelik]]heaid, en Ska met zik metbrachn, wör dissn stiel ook in Engelaand
machtig populair. T sleug zo an dèt blaanke jongern zik, net as de Jamaikaann in dee tied, n kop kaal sköardn en ne nieje groepering vörmdn: [[Skinheads]]('''kaalköppe''')

 {{Dia|Disse bladziede is eskreeuwn in t '''[[Riesn]]s'''}}
