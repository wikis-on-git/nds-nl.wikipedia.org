'''Ska''' is nen [[meziekstiel]] den't is ontstoan op [[Jamaika]] zo um en noabiej de [[1950-1959|joarn '50]] van n [[20e eeuw|twentigsten eeuw]], duurdet Jamaikaanse [[jazz]]spöllers t kenmoarknde jazzritme oawer de moate hen skeuwn, en dus neet mear op n tel, mear [[noapikn|noa de tel]] speuldn.

== Oontstoan ==
De Jamaikaann lusterdn völle noar [[Amerika]]ansen [[rhythm & blues]] en jazz, wat toew oawer de hele wearld bekeand was. De Jamaikaann woln det zelf ook spöln en prebeerdn op alle meugelike maneern um t good noa te doon. Jazz hef n slag[[gitaar]] met [[stakkato]]-akkoordn recht op n tel. De Jamaikaann verskeuwn det tusken de teln in, woerduur t geheel vlotter kleunk en n gitaar better te heurn was. Dat gaf ook t walbekeande ''ska''-geluud.

== Karakteristiekn duur vergeliekn ==
Umdet ska vake in eenn oam wörd eneumd met [[reggae]] en völle leu t verskil tusken dee twee fealik nit weett, wörd hier duur vergeliekn de peuntn op de riege zat woeran of ze te herkenn en te oonderskeaidn beent.
* Umdet ska dichte biej jazz steet, wordt vuural de oole ska-nummers in [[swing]]tempo espöld. Dit wör op n doer wal aans toew as n stiel zik vearder oontwikkeldn, mear reggae kan allene mear op n [[veerkwartsmoate]] espöld wordn.
* Ska hef oawer t algemeen n heugerder tempo as reggae. Reggae steet dr um bekeand det t troag en lui is. Reggae ligt tusken de 90 en 60 [[Beats per minute|BPM]] en ska tusken de 100 en de 180 BPM.
* In ska zeent de [[bloazers]] nog onmeundnig belangriek. Ze hebt völle [[solo]]'s, net as in jazz, en ze kommt vake in plaatse van [[zaank]], terwiel as t bie [[reggae]] t juust um n boskop in de tekst geet en de bloazers n oonderstönden taak hebt, of mangs helemoal vort eloatn wordt.
* Ska hef duurloopnde [[basgitaar]]partiejn. Det heuld in det'e lange nootn spölt, meestieds op n tel, net as in n jazz. Det neumt ze "loopnden bas". Reggae hef korte nootn in de baspartiejn, dee't fealik nen ritmiesen oard hebt, mear ook as belangriek heuwdinstremeant geeldt.

== Veardere oontwikkeling ==
Toew dr völle Jamaikaann noar [[Verienigd Keuninkriek|Engelaand]] emigreerdn noa n Jamaikaansn [[onofhaankelik]]heaid, en ska met zik metbrachn, wör disn stiel ook in Engelaand machtig geleefd. t Sleug zo an det blaanke jongern zik, net as de Jamaikaanse immigraantn in dee tied, n kop kaal sköarn en ne nieje groepering vörmdn: [[skinheads]] (''kaalköppe''). Later wör disn groep vake met [[rechts-extremisme]] in verbaand ebrach, mear in t begin har t hier niks met te steln. In de [[1980-1989|joarn '80]] har ska duur bands as [[Madness]] en [[The Specials]] ne opleawing. Duur invlood van n aandern meziekstiel den populair was in dee tied, [[punk]], kreeg ska oet Engelaand n aander geluud; t wör n luk schöarper. Dit heetn [[2 Tone|Two Tone-ska]]. Bekeande nommers doarvan zeent ''Baggy Trousers'' en ''Nightboat To Cairo'' van Madness en ''On My Radio'' van [[The Selecter]].

==Bekeande Skabands en -ärtieste==
*[[Tokyo Ska Paradise Orchcestra]] oet [[Japan]]
*[[The Skatalites]]
*[[Desmond Dekker]]
*[[nThe Specials]]
*[[The Heptones]]
*[[Toots & the Maytals]]

{{Dia|Disse bladziede is eskreeuwn in t [[Riesns]]}}

[[Kattegerie:Tweants artikel]]
[[Kattegerie:Meziekstiel]]

[[als:Ska]]
[[an:Ska]]
[[ar:سكا]]
[[ast:Ska]]
[[bg:Ска]]
[[ca:Ska]]
[[cs:Ska]]
[[cy:Ska]]
[[da:Ska]]
[[de:Ska]]
[[el:Σκα]]
[[en:Ska]]
[[eo:Skao]]
[[es:Ska]]
[[et:Ska]]
[[eu:Ska]]
[[fi:Ska]]
[[fr:Ska]]
[[fy:Ska]]
[[gl:Ska]]
[[he:סקא]]
[[hr:Ska]]
[[hu:Ska]]
[[id:Ska]]
[[it:Ska]]
[[ja:スカ]]
[[ka:სკა (მუსიკა)]]
[[la:Ska]]
[[lt:Ska]]
[[lv:Ska]]
[[mk:Ска]]
[[ms:Ska]]
[[nl:Ska]]
[[nn:Ska]]
[[no:Ska]]
[[oc:Ska]]
[[pap:Ska]]
[[pl:Ska]]
[[pt:Ska]]
[[qu:Ska]]
[[ru:Ска]]
[[sah:Ска]]
[[sh:Ska]]
[[simple:Ska]]
[[sk:Ska]]
[[sl:Ska]]
[[sr:Ска]]
[[sv:Ska]]
[[th:สกา (แนวดนตรี)]]
[[tr:Ska]]
[[uk:Ска]]
[[uz:Ska]]
[[yo:Ska]]
[[zh:斯卡曲風]]
