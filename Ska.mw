'''Ska''' is nen [[meziekstiel]] den't is ontstoan op [[Jamaika]] zo um en noabiej de [[1950-1959|joarn '50]] van n [[20e eeuw|twentigsten eeuw]], duurdet Jamaikaanse [[jazz]]spöllers t kenmoarknde jazzritme oawer de moate hen skeuwn, en dus neet mear op n tel, mear [[noapikn|noa de tel]] speuldn.

== Oontstoan ==
De Jamaikaann lusterdn völle noar [[Verienigde Staoten van Amerika|Amerikaansen]] [[rhythm & blues]] en jazz, wat toew oawer de hele wearld bekeand was. De Jamaikaann woln det zelf ook spöln en prebeerdn op alle meugelike maneern um t good noa te doon. Jazz hef n slag[[gitaar]] met [[stakkato]]-akkoordn recht op n tel. De Jamaikaann verskeuwn det tusken de teln in, woerduur t geheel vlotter kleunk en n gitaar better te heurn was. Dat gaf ook t walbekeande ''ska''-geluud.

== Karakteristiekn duur vergeliekn ==
Umdet ska vake in eenn oam wörd eneumd met [[reggae]] en völle leu t verskil tusken dee twee fealik nit weett, wörd hier duur vergeliekn de peuntn op de riege zat woeran of ze te herkenn en te oonderskeaidn beent.
* Umdet ska dichte biej jazz steet, wordt vuural de oole ska-nummers in [[swing]]tempo espöld. Dit wör op n doer wal aans toew as n stiel zik vearder oontwikkeldn, mear reggae kan allene mear op n [[veerkwartsmoate]] espöld wordn.
* Ska hef oawer t algemeen n heugerder tempo as reggae. Reggae steet dr um bekeand det t troag en lui is. Reggae ligt tusken de 90 en 60 [[Beats per minute|BPM]] en ska tusken de 100 en de 180 BPM.
* In ska zeent de [[bloazers]] nog onmeundnig belangriek. Ze hebt völle [[solo]]'s, net as in jazz, en ze kommt vake in plaatse van [[zaank]], terwiel as t bie [[reggae]] t juust um n boskop in de tekst geet en de bloazers n oonderstönden taak hebt, of mangs helemoal vort eloatn wordt.
* Ska hef duurloopnde [[basgitaar]]partiejn. Det heuld in det'e lange nootn spölt, meestieds op n tel, net as in n jazz. Det neumt ze "loopnden bas". Reggae hef korte nootn in de baspartiejn, dee't fealik nen ritmiesen oard hebt, mear ook as belangriek heuwdinstremeant geeldt.
* t Örgel in Reggae spölt nen tiepiesn ''bubble''; t spölt net as n gitaar en de piano noa n tel, mer vult de tuskenlignde zesteende nootn op met nog n stotterig akkoord, wat dezelfde toonn hef as t noapikakkoord, mer dan n oktaaf leger. Ska hef dit nit.

== Veardere oontwikkeling ==
Toew dr völle Jamaikaann noar [[Verienigd Keuninkriek|Engelaand]] emigreerdn noa n Jamaikaansn [[onofhaankelik]]heaid, en ska met zik metbrachn, wör disn stiel ook in Engelaand machtig geleefd. t Sleug zo an det blaanke jongern zik, net as de Jamaikaanse immigraantn in dee tied, n kop kaal sköarn en ne nieje groepering vörmdn: [[skinheads]] (''kaalköppe''). Later wör disn groep vake met [[rechts-extremisme]] in verbaand ebrach, mear in t begin har t hier niks met te steln. In de [[1980-1989|joarn '80]] har ska duur bands as [[Madness]] en [[The Specials]] ne opleawing. Duur invlood van n aandern meziekstiel den populair was in dee tied, [[punk]], kreeg ska oet Engelaand n aander geluud; t wör n luk schöarper. Dit heetn [[2 Tone|Two Tone-ska]]. Bekeande nommers doarvan zeent ''Baggy Trousers'' en ''Nightboat To Cairo'' van Madness en ''On My Radio'' van [[The Selecter]].

Ook in Neerlaand wör Ska bekeand. Nit allene duur Engelse bands en öare hits, mer ook duur Neerlaandse bands, zo as ''Doe Maar'', dee't in de joarn '80 grote hits hadn. Ook [[Guus Meeuwis]] har ne kleaine hit met ''Verliefd zijn is veel leuker''. Aandere Neerlaandse skabands zeent o.m. ''The Upsessions'', ''Rude Rich & The High Notes'' en ''The Bouncers''.

==Bekeande Skabands en -ärtieste==
*[[Tokyo Ska Paradise Orchcestra]] oet [[Japan]]
*[[The Skatalites]]
*[[Desmond Dekker]]
*[[nThe Specials]]
*[[The Heptones]]
*[[Toots & the Maytals]]

{{Dia|Disse bladziede is eskreeuwn in t [[Riesns]]}}

[[Kategorie:Tweants artikel]]
[[Kategorie:Meziekstiel]]
