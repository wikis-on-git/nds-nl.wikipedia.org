'''Jan Groenbroek''' ([[1946]]) is n [[Grunnen (provìnzie)|Grunneger]] verainensman, redakteur en schriever dij hom ienspaant veur de [[Grunnegs|Grunneger toal]].

Groenbroek, leroar Duuts ien [[Grunnen (stad)|Stad]], is sunt 1979 bestuurslid van [[Stichting t Grunneger Bouk]]. Hai is beheerder van De Boukenkist, de bouk- en spaigelploatjes-winkel van de stichten. Tuzzen 1980 en 1983 waas hai hoofdredakteur van de kwartoaloetgoave ''Out Boukenkist'', en sunt 1983 is hai hoofdredakteur en vörmgever van cultureel tiedschrift ''[[Toal en Taiken]]''.

Sunt 1986 is Groenbroek ook bestuurslid van [[Stichting Grunneger Toal]]. Wieder is hai veurzitter van de historische verainen ien zien woonploats [[Scheemde]], redakteur en vörmgever van t historisch tiedschrift ''Duvekoater'', en soamensteller, vörmgever en/of schriever van n haile rieg publikoaties over t Grunnegs of geschiedenis van pervinzie Grunnen.

==Bronnen==
*Tonnis Musschenga en Tonko Ufkes (red.) (2008), ''Lezen en schrieven ien Grunneger toal'', Stad: Universiteitsbibliotheek Groningen & Barkhuis, pp. 159-60

[[Kategorie:Grunnegs_artikel|Groenbroek, Jan]]
[[Kategorie:Schriever ien t Grunnegs|Groenbroek, Jan]]
