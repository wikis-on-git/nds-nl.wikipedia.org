[[Ofbeelding:Bob-Marley-in-Concert Zurich 05-30-80.jpg|thumb|right|250px|Bob Marley, n bekeandstn Reggae-artiest]]
'''Reggae''' is ne [[Jamaika]]anse meziekstiel den in de joarn '60 van n [[20e eeuw|20sten eeuw]] onstoan is oet [[ska]]. t Wördt ekenmoarkt duur n troag [[tempo]], duur n oawerheersenden [[basgitaar]] den n heel nummer duur n zelfde [[ritme]] spölt en duur t [[noapikn]]; t geliekertied noa de tel spöln van n [[gitaar|slaggitaar]], [[Rock]]-[[örgel]] en mangs n [[piano]], wat n geluud gef det ze ook wal de ''skank'' neumt, en wat kleenkt as ''tsjak''.

Duurdet onmeundig völle ärtieste met reggae an t oetprobeern zeent egoan, bestoat dr rechtevoort verskilnde soortn reggae, zo as [[roots reggae]], [[lovers rock]], [[dancehall reggae]], [[dub]], [[raggamuffin]], ezw.

Reggaeteksen goat vake oawer serieuze dinge, zooas leefde, oarmood, sosjale probleme, t leawn in de [[slopnwiekn]] en vrieheaid (van öar vrogere slaawn-bestoan). Dit wördt ook wal roots reggae eneumd. Roots reggae wörd vake dreks met [[marihuana]] in verbaand ebracht. Dit keump duurdet reggae völle duur anhangers van t [[rastafarianisme]] espöld wörd, dee't marihuana rookt vuur öare relligieuze beleawing.

n Bekeandstn reggae-artiest was [[Bob Marley]] oet [[Jamaika]]. Hee hef dr vuur ezorgt dat reggae ook boetn Jamaika bekeand wör.

== n Naam ==
Dr zeent verskilnde verhaaln oawer t ontstoan van n naam, dee't allemoal gin volledige verkloaring geewt. n Jamaikaansen band [[Toots & The Maytals]] beweart det zee n naam vuur t eerst gebroekt hebt in öar nummer ''Do the Reggay''.
n Aander verhaal geet det t woard ''reggae'' ne [[onomatopee]] is, wat t geluud noadut van t noapikn.

== t Ontstoan ==
Dr zeent verskeaidene verkloarings oawer t ontstoan van reggae. In de joarn '50 was [[ska]] machtig populair op [[Jamaika]]. Dr wör aaltied onmeundig oetbeundig op edaanst. In n bepoald joar, toew dr ne hittegolf was, völn de leu in de begouwnisse van de hette. Doarumme vreugn de organisasies van de verskeaidene festivals of de mezikaantn wat laankzamer konn spöln, zodet de leu t better oethooldn konn. Dee manere van spöln hef toew duur ezat en oeteandelek kwam doar reggae oet. Mear t is te kort duur n boch um te zegn dat reggae laankzaamn ska is. Ne aandere verkloaring kan wean, det in de joarn '50 warn de Rude Boys ([[Engels]] vuur ''rauwe jongs'') n [[subkultuur]] in Jamaika en [[Verienigd Keuninkriek|Engelaand]]. Dit warn jongs (en meakns) oet de slopnwiekn, dee zik woln oonderskeaidn van de rest van t volk en zik ofzatn teegn t heersende beweend. In de daanshaln wör nog aaltied ska espeuld, mear de Rauwe Jongs veundn t nit biej öare oetstroaling passen um oetbeundig op den vlotn ska te daansn, doarumme steundn ze n betjen ofziedig en deedn half tempo daansen, dus eens zo laankzaam, mear wal in de moate. De mezikaantn woln natuurlik geeld verdeenn en pasn öare [[meziek]] hierop an duur ska op half tempo te spöln.

== Instremeantn ==
De basis van reggae wordt elegd duur 4 instremeantn:
* [[Drums]]
* [[Basgitaar]]
* [[Slaggitaar]]
* [[örgel]] en vake nog [[piano]]

Natuurlik keump doar dan ook nog [[zaank]] bie.

Vake wordt doar nog verskaaidene bie-instrumeantn an too-evoogd, zo as [[bongo]]'s, [[tamboerijn]], [[koobelle]] en aander kleain slagwoark. Toew reggae nog redelik joonk was, en dus nog kort bie ska lea, zatn dr vaake ook nog bloasinstremeantn biej, zo as n [[trompet]], [[skoeftrompet]] en [[saxofoon]]. Mear det is de leste joarn mear oetzoondering as regel.

== Kenmoarkn ==
t Meest kenmoarkende an reggae is wal t [[noapikn]]; tusken iederen tel duur doot n piano, örgel en gitaar nen kortn slag.
Reggae hef n seempel akkoordnschema. n Nummer besteet hoaste nooit oet mear as 4 akkoordn, en zelfs dát is al ampat. Vaake zeent t r 2, of zelfs 1.

=== Bas ===
n Bas hef oawer t algemeen n patroon van 2 [[moatn]], ofhaankelik van t [[akkoord]]nschema wat n gitaar, t örgel en n piano spölt. n Bas spölt meestieds korte teunn, woerduur t zowal ritmies as melodieus wat toovog. Doarumme wordt n bas ook vaake tot de ritmeseksie ereknd.

=== Drums ===
n Reggae-[[drumstel]] besteet net as aandere drumsteln oet n [[bassdrum]], [[kleaine tromme]], [[hihat]], [[bekn (meziekinstrumeant)|bekns]] en [[toms]]. t [[Vel]] van n snaredrum is hierbiej ekstra strak opedreejd, zodet he n hoog, metaaln geluud krig.

Op reggae zeent 3 verskilnde ritmes te spöln:

==== One Drop ====


Dit is t bekeandste ritme en tiepies vuur roots reggae. n Bassdrumslag keump nit, as in aandere muziekstieln, op n 1en en n 3den tel, mear op n 2den en n 4den. Dit geet geliekop met n [[rimklik]] op n snaredrum. Dit wordt an evuld met [[8sten]] en of en too [[16den]] op n hihat. Op n eersten en n doarden tel heur ie dus allene nen hihat. Doarumme het dit ritme ''One Drop'', umdat n eersten tel 'weg eloatn' wörd. Hieroawer is völle te doon, mear steet doaroawer hieroonder bie t köpken [[Reggae#Ondudelikheaid|Ondudelikheaid]].

==== Rockers ====
Dit is n standaard rockritme, met n bassdrumslag op alle 4 teln, n snaredrumslag op n tweedn en veerdn tel, opevuld met 8sten of 16den tuskenduur.

==== Steppers ====
Dit ritme hef n bassdrumslag op alle 4 teln van de moate, mear ook tegelieke met n Hihat op alle 8sten tuskenduur. n Snaredrum hef n slag of rimklik op iedern tweedn en veerdn tel.

=== Gitaar ===
n Gitaar spölt de akkoordn aaltied heel kortangebeundn, of [[stakkato]], op de 8sten noa de tel. Of en too keump hier nog nen opweartsen slag op n 16en direkt achteran. Dat is t bekeande ''reggae''-geluud. n Bekeand vuurbeeld hiervan is Bob Marley's nommer ''Stir it Up''.

=== Örgel ===
n Reggaeörgel is n standaard Hammond-örgel, dèt ook völle in rock en aandere stieln van [[meziek]] wordt gebroekt. Ook t örgel spölt de akkoordn noa n tel. Meestal wördt hier dan ook nog op de 16en tusken de 8sten duur t zelfde akkoord n [[oktaaf]] leger espöld. Dissen ''bubble'', zoas dissen techniek ook eneumd wordt, is tiepies vuur reggae.

=== Piano ===
n Piano is dr in latere joarn pas an too evoogd, um t vuur de [[Amerikaanse]] en [[Europese]] oorn wat meuier te loatn kleenkn. Ook n piano spölt akkoordn op n 8sten noa n tel.

== Ondudelikheaid ==
Oawer de vroage wodöanig o'j reggae munn teln is gin eendudig antwoard te geewn. Wat leu meant det t ''one drop''-ritme nen klap op iedern tweedn en veerdn tel hef (en zodet t dus veult as ''een-tsjak-'''twee'''-tsjak-dree-tsjak-'''veer'''-tsjak''), mer der zeent ook leu dee t dubbel zo rap telt, woerbie t noapikn op n tweeden en veerden tel keump. Zodöanig veult t dus as of dr allene nen klap op n doardn tel zit (''een-tsjak-'''dree'''-tsjak''). Ne aandere verkloaring hiervuur zol wean det Reggae nit in [[moatsoorte|veerkwartsmoate]] is, mer tweekwartsmoate.

== Soortn reggae ==
Dr zeent onmeundig völle soortn reggae ontstoan, duurdet verskeaidene ärtieste probeerdn dr ne eegne dreei an te geewn, of t te mengn met aandere muziekstieln. Zo he'j de oorsproonkelike [[roots reggae]], wat vake zwoare pollitieke en relligieuze tekste hef, [[Lovers Rock]], wat n zelfden muzikaaln slag hef as ''roots'', mer allene mear oawer leefde geet, [[Dub]]reggae ontsteund doo't Jamaikaanse DJ's (''Selectas'') met instrumentale versies van ''roots'' an t knooin gungn, en völle met echo-effekte begunn te spöln. Hierduur ontsteund n "zwewerigen" soort reggae met völle noadruk op de [[basgitaar|bas]] en [[drums]]. Dan he'j [[Dancehall]] reggae, ook wal es [[ragga]](muffin) eneumd, wat de leste tienjoarn aal mear ellektronies is ewördn, n aander ritme hef ekreegn, en woervan't n antal ärtieste internasjonaal völle kritiek kriegnt, umdet ze homofobe tekste hebt, of tekste dee't oproopt töt geweeld.

== Geluudsvuurbeeld ==
[[Ofbeelding:Woolters_-_Wiki_-_Reggae.ogg|n Minuutjen reggae]]
Um de kenmoarkn van reggae wat dudeliker te maakn is dr n spesjaal geluudsvuurbeeld vuur Wikipedia produseerd. t Begeent met n ''One drop'' drumritme. Doar keump dan t ''noapikn'' bie. Doarnoa heur-j allene drums en basgitaar. Doarnoa drums + basgitaar + noapikn en ''bubble'' (t kenmoarkende örgel). Doarnoa heur-j allene drums + bubble, um eawn good te loatn heurn wat de bubble non feailik is. Doarnoa keump t hele spul bie mekoar, mear dan met bloazers dr bie.

==Reggae in Europa==
In [[Pooln]], [[Zweedn]], [[Fraankriek]] en [[Duutslaand]] is reggae onmeundig geleewd en zeent dr völle ärtieste. Ook in t [[Verenigd Keuninkriek]] is reggae van vroger al geleewd, duurdet Jamaikaanse immigraantn de muziek metnömn en in [[Londen]] grote reggaefeeste heuldn. Oet Duutslaand keump de internasjonaal bekeande reggae-artiest [[Gentleman]], ook hef doar de groep [[Seeed]] grote hits ehad. Wieters zeent dr onmeundig völle b-ärtieste en plezeerbandjes. In Pooln he'j de groepn [[Star Guard Muffin]] en [[Rastasize]], dee't nen grootn trop (jonge) volgers hebt. n Zanger van Star Guard Muffin dee met an de Poolse variaant van n internasjonaal taleantnprogramma vuur tellevisie en wus tweede te wordn.Bekeande Fraansken artieste zeent [[Yannick Noah]] en de band [[Kana]]. In Zweedn he'j [[Peps Persson]], woervan't [[Bob Marley]] ooit zea at n ennigsten blaankn is met reggae in t blood. Wieters he'j doar nog [[Papa Dee]] en [[Kapten Röd]].

In [[Neerlaand]] is reggae nit heel bekeand, de leste Neerlaandse hit köm oet [[Suriname]]: [[Damaru]] met zin ''Mi Rowsu (tuintje in m'n hart)''. Ne grote reggae/[[ska]]band was [[Doe Maar]], dee't verskeaidene ska-hits op naam hebt stoan. Ne aandere bekeande reggaehit was ''Suzanne'' van [[VOF De Kunst]].

== Bekeande Roots-artieste en bands ==
Internasjonaal:

* [[Alborosie]] (Italjaansen reggaezänger den't noar Jamaika is egoan)
* [[Alpha blondie]] (band wat in [[Fraansk]] [[Kreoolsproake]] zeenk)
* [[Augustus Pablo]] (Dubreggae ärtiest)
* [[Bob Marley]] (vake an eduudt as Keuning van de Reggae)
* [[Peter Tosh]] (oold-bandlid van Bob Marley den't vuur zikzelf is begunn)
* [[Bunny Wailer]] (oold-bandlid van Bob Marley den't vuur zikzelf is begunn)
* [[Culture]] 
* [[Freddy McGregor]]
* [[Gentleman]] (Duutsen reggaezänger den't noar Jamaika is egoan.
* [[Jimmy Cliff]] (hef verskeaidene wearldhits op naam)
* [[Luciano]]
* [[Lucky Dube]] (Meest succesvolle artiest oet [[Zuud-Afrika]])
* [[Linton Kwesi Johnson]] (Emigreern noar [[Engelaand (regio)|Engelaand]] noa de Jamaikaanse onofhaankelikheaid, bekeand duur zinne kritiek op de Engelse moatskoppieje)
* [[Morgan Heritage]]
* [[Prince Far I]]
* [[Richie Spice]]
* [[Steel Pulse]]
* [[UB40]] (Engelsen reggaeband)


Nasjonaal:
* [[Doe Maar]]
* [[Beef]]
* [[Luie Hond]]
* [[JAH6]] (Jah Hazes, bewoarkt oolde Amsterdamse leawnsleedjes töt reggae en ska)

== Oetgoande verbeendige ==
* [http://nl.youtube.com/watch?v=c-7T4Q-CarQ - Normaal - Wiet is Niet Ver. Nommer in Reggaestiel (youtube)]

{{Dia|Disse bladziede is eskreewn in t [[Riesns]]}}

[[Kattegerie:Tweants artikel]]
[[Kattegerie:Reggae|!!]]

[[nds:Reggae]]
[[af:Reggae]]
[[als:Reggae]]
[[an:Reggae]]
[[ar:ريغي]]
[[ast:Reggae]]
[[bar:Reggae]]
[[bat-smg:Regės]]
[[be:Рэгі]]
[[be-x-old:Рэгі]]
[[bg:Реге]]
[[bn:রেগে]]
[[br:Reggae]]
[[bs:Reggae]]
[[ca:Reggae]]
[[cs:Reggae]]
[[cy:Reggae]]
[[da:Reggae]]
[[de:Reggae]]
[[el:Ρέγκε]]
[[en:Reggae]]
[[eo:Regeo]]
[[es:Reggae]]
[[et:Reggae]]
[[eu:Reggae]]
[[fa:رگی]]
[[fi:Reggae]]
[[fr:Reggae]]
[[fy:Reggee]]
[[gd:Reggae]]
[[gl:Reggae]]
[[he:רגאיי]]
[[hi:रेगे]]
[[hif:Reggae]]
[[hr:Reggae]]
[[hu:Reggae]]
[[hy:Ռեգգի]]
[[id:Reggae]]
[[io:Reggae]]
[[is:Reggí]]
[[it:Reggae]]
[[ja:レゲエ]]
[[jv:Reggae]]
[[ka:რეგი]]
[[ko:레게]]
[[la:Reggae]]
[[li:Reggae]]
[[lt:Regis]]
[[lv:Regejs]]
[[mk:Реге]]
[[ms:Rege]]
[[nah:Reggae]]
[[nl:Reggae]]
[[nn:Reggae]]
[[no:Reggae]]
[[oc:Reggae]]
[[pap:Reggea]]
[[pl:Reggae]]
[[pnb:رگی]]
[[pt:Reggae]]
[[ro:Muzică reggae]]
[[ru:Регги]]
[[rue:Реґе]]
[[sah:Рэгги]]
[[scn:Reggae]]
[[sh:Reggae]]
[[simple:Reggae]]
[[sk:Reggae]]
[[sl:Reggae]]
[[sr:Реге]]
[[sv:Reggae]]
[[sw:Reggae]]
[[ta:ரெகே]]
[[th:เร้กเก้]]
[[tr:Reggae]]
[[uk:Реґі]]
[[vi:Reggae]]
[[war:Reggae]]
[[yo:Reggae]]
[[zh:雷鬼音樂]]
[[zh-min-nan:Reggae]]
[[zh-yue:雷鬼樂]]
