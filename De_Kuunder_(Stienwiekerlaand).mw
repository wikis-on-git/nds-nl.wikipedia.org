'''De Kuunder''' ([[Nederlaands|Nederlaans]]: ''Kuinre'') is een plak in [[Oaveriessel|Overiessel]] in de gemiente [[Stienwiekerlaand]]. De ooldste notities waorin spraoke is van ''Cuinder'' bin vanof omdebi'j et jaor 1100.

== De Verleuren Haeven van De Kuuder ==
De Kuunder was een vissers- en haevenplakkien, mar kwam bi'j anleg van de [[Noordoostpoolder]] op et dreuge te liggen. De Noordoostpoolder wodde veur een groot diel, in stried mit de [[Zuderzeewet]], dreks an et bestaonde laand (Overiessel) vastlegd. Zo kon et gebeuren dat De Kuunder 'as een vis op et dreuge' vongen in et laand kwam te liggen. De haeven en anlegsteigers liggen sund die tied op et laand. De steiger leit in Overiessel, et gr√∂slaand derveur leit in [[Flevolaand]].

== De Kuunderburcht ==
Ok in de greiden en bossen vlak veur De Kuunder in Overiessel liggen now op et dreuge de rekonstreweerde overbliefsels van een zeerovernust, de eerste Kuunderburcht.
De Heren van De Kuunder weren de argste zeerovers van Noord-Nederlaand, te vergelieken mit roofridders as [[Zweder van Bentheim]], [[Herbrun van Putten]] ('de gesel der Veluwe') en [[Zweder van Voorst]]. Heur kesteel lag op een utermate strategische lokaosie ten opzichte van de Hanzeroutes naor et Oostzeegebied. Kooplieden uut onder aandere Daanswiek (ok wel: ''Gdansk'' of ''Dantzig'') en Hamburg wodden nogal iens opbrocht en veur losgeld op et slot in De Kuunder vastzet.

[[Category:Stellingwarfs artikel]]
[[Category:Oaveriessel]]

[[nl:Kuinre]]
