[[Ofbeelding:Wapen-Kuinre.jpg|thumb|Woapen van De Kuunder]]
'''De Kuunder''' ([[Nederlaands|Nederlaans]]: ''Kuinre'') is een plak in [[Oaveriessel|Overiessel]] in de gemiente [[Stienwiekerlaand]]. De ooldste notities waorin spraoke is van ''Cuinder'' bin vanof omdebi'j et jaor 1100. 

De inwoners wodden ''Kuundersen'' nuumd. De bi'jnaeme veur de inwoners van De Kuunder is ''Kuunderse krongen''.

== De Verleuren Haeven van De Kuunder ==
De Kuunder was een vissers- en haevenplakkien, mar kwam bi'j anleg van de [[Noordoostpolder|Noordoostpoolder]] op et dreuge te liggen. De Noordoostpoolder wodde veur een groot part, in stried mit de [[Zuderzeewet]], dreks an et bestaonde laand (Overiessel) vaastelegd. Zo kon et gebeuren dat De Kuunder 'as een vis op et dreuge' vongen in et laand kwam te liggen. De haeven en anlegsteigers liggen sund die tied op et laand. De steiger leit in Overiessel, et gr√∂slaand d'r veur leit in [[Flevolaand]].

== De Kuunderburcht ==
Ok in de greiden en bossen vlak veur De Kuunder in Overiessel liggen now op et dreuge de rekonstreweerde overbliefsels van een zeerovernust, de eerste Kuunderburcht.
De Heren van De Kuunder weren de argste zeerovers van Noord-Nederlaand, te vergelieken mit roofridders as [[Zweder van Bentheim]], [[Herbrun van Putten]] ('de gesel der Veluwe') en [[Zweder van Voorst]]. Heur kesteel lag op een utermate strategische lekaosie ten opzichte van de Hanzeroutes naor et Oostzeegebied. Kooplieden uut onder aandere [[Daanswiek]] (ok wel: ''Gdansk'' of ''Dantzig'') en [[Hamburg]] wodden nogal es opbrocht en veur losgeld op et slot in De Kuunder vaastezet.

[[Kategorie:Stellingwarfs artikel|Kuunder, De]]
[[Kategorie:Plaatse in Oaveriessel|Kuunder, De]]
[[Kategorie:Vroggere gemiente in Oaveriessel|Kuunder, De]]
