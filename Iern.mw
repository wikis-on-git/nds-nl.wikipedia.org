'''Iern''' is n naam van n volk dat vuural in [[Ierlaand (laand)|Ierlaand]] wont.

== Geschiedenis ==
Ze stamt of van de [[Keltn]], n oold volk dat doeznden joarn terugge vanoet Oost-[[Europa (continent)|Europa]] noa völle ummezwoarvingn oeteandelik op de Britse eilaandn terechte is ekömn. Dit blik oet [[opgroavingn]] in [[Zwitserlaand]] en [[Italiën]].
Noa völle vechen met de Angel-[[Saksen (vôlk)|Saksen]], en later de [[Normandiërs]], beent ze oeteandelik achter n [[Keltiesen Zeum]] terechte kömmn.

De Iern steundn, en stoat, bekeand um öare bleuinde [[kultuur]] en [[kunst]]. Ook steundn ze der um bekeand dat ze onmeundig greuts en eagnwies warn. Dit blik oet t feit dat ze, noa 800 joar vechtn teegn de [[Engelaand (olde könninkriek)|Engelsn]] oeteandelik in [[1923]] wier onofhaankelik zeent ewördn.

== Invlood op Europa ==
Groote deeln van [[Europa (continent)|Europa]] hebt öare [[christendom|christelike]] achtergroond an de Iern te daankn. In de [[Middeleeuwn]] was Ierlaand t kulturele en religieuze middelpeunt van Europa. Völle Ierse missionarisn hebt Europa ekerstend. Getuuge hiervan is t bekeande [[Hollaandse]] verhaal ''De Reaize Van Seent Brandaan''. Brandaan was n Ier en heetn in t [[Engels]] ''Brendan''.<br />
Toew de rest van Europa nog nit wus wat ne penne was, konn de Ierse geleardn al leazn en schriewn. Dr beent [[manneskriptn]] bewoart ebleewn van stried-verslaagn, [[stambeume]] en aandere dokumeantn. 
Dr goat verhaaln dèt n antal Ierse [[monnikn]] op nen zeekern dag in n bootje beent estapt en vort evöarn beent. Noa nen langn tied voarn beent ze op n eilaand an ekömmn, woer ze toew dreks n [[klooster]] hebt ebouwt. Dit warn de eerste inwonners van [[Ieslaand]].

Iern köant onmöhnig köjern. Biej negoosies tusken leande dee met mekoar verskel hebt of haddn, wör en wordt vaake bemiddeld duur Iern.
[[Ofbeelding:Enyasweet.jpg|150px|thumb|De Ierse zangeres en leedtiesschriefster [[Enya]]]]
== Verspreajding ==
De Iern hebt zich de leste honderden joarn, of t non vriejwillig was of nit, oawer de hele wearld verspreaid.<br />
Toew at Ierlaand ne [[kolonie]] van [[Engelaand (olde könninkriek)|Engelaand]] was, wördn de Iern zwoar oonderdrukt. Umdet de Iern krang in opstaand bleewn komn, wördn ze hard an epakt en oet ebuitt. Det zörgn det de Iern in völle te kort kömn en mosn gapn um t heuwd boawn water te hooldn. Disse "krimineeln" wördn in groten getale noar de aandere kolonies deporteerd, zo as t [[Verienigd Keuninkriek|Verenigd Keuninkriek]], de [[Verienigde Staoten van Amerika|Verennigde Stoatn]], [[Kannede|Canada]], [[Jamaika]] en [[Australi'je (land)|Australië]], woer't ze vaake hard mosn woarkn.

Van [[1845]] tot [[1849]] mislukn n [[eerpel|earpeloogst]] n poar moal. Wat volgen was n [[Grootn Hongersnood]]. Völle leu kömn oet de tied en de leu dee't oawer bleewn raakn duur skeuldn alns kwiet. De leu zochn te heupe n better bestoan in de Verennigde Stoatn, t Verennigd Keuninkriek en Australië. t Bevolkingsantal van Ierlaand daaldn in dee tied van ongevear 7 miljoen noar 3 miljoen.

Det betekendn vuur de Verenigde Stoatn en Australië det ze mear woarkvolk kreegn um an n ekonomie te bouwn, en t had ook as gevolg det de manere van köjern in dee laandn völle duur de Iern is beïnvloedt.

{{Dia|Disse bladziede is eskreeuwn in t [[Riesn]]s}}

[[Kategorie:Tweants artikel]]
[[Kategorie:Ierlaand]]
