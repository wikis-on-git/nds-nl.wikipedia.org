'''Iern''' is n naam van n volk dat vuural in [[Ierlaand (laand)|Ierlaand]] wont.

==Geschiedenis==
Ze stamt of van de [[Keltn]], n oold volk dat doeznden joarn terugge vanoet Oost-[[Europa]] noa völle ummezwoarvingn oeteandelik op de Britse eilaandn terechte is ekömn. Dit blik oet [[opgroavingn]] in [[Zwitserlaand]] en [[Italiën]].
Noa völle vechen met de Angel-[[Saksen]], en later de [[Normandiërs]], beent ze oeteandelik achter n [[Keltiesen Zeum]] terechte kömmn.

Ze steundn, en stoat, bekeand um öare bleuinde [[kultuur]] en [[kunst]]. Ook steundn ze der um bekeand dat ze onmöhnig greuts en eagnwies warn. Dit blik oet t feit dat ze, noa 800 joar vechtn teegn de [[Engelsn]] oeteandelik in [[1923]] wier onofhaankelik zeent ewördn.

==Invlood op Europa==
Groote deeln van [[Europa]] hebt öare [[christendom|christelike]] achtergroond an de Iern te daankn. In de [[Middeleeuwn]] was Ierlaand t kulturele en religieuze middelpeunt van Europa. Völle Ierse missionarisn hebt Europa ekerstend. Getuuge hiervan is t bekeande [[Hollaandse]] verhaal ''De Reaize Van Seent Brandaan''. Brandaan was n Ier en heetn in t [[Engels]] ''Brendan''.<br>
Toew de rest van Europa nog nit wus wat ne penne was, konn de Ierse geleardn al leazn en schriewn. Dr beent [[manneskriptn]] bewoart ebleewn van stried-verslaagn, [[stambeume]] en aandere dokumeantn. 
Dr goat verhaaln dèt n antal Ierse [[monnikn]] op nen zeekern dag in n bootje beent estapt en vort evöarn beent. Noa nen langn tied voarn beent ze op n eilaand an ekömmn, woer ze toew dreks n [[klooster]] hebt ebouwt. Dit warn de eerste inwonners van [[Ieslaand]].

Iern köant onmöhnig köjern. Biej negoosies tusken leande dee met mekoar verskel hebt of haddn, wör en wordt vaake bemiddeld duur Iern.

==Verspreajding==
De Iern hebt zich de leste honderden joarn, of t non vriejwillig was of nit, oawer de heele wearld verspreajd.<br>
Toew Ierlaand n [[kolonie]] van [[Engelaand]] was, wördn de Iern zwoar oonderdrukt. Umdèt de Iern krang in opstaand bleewn kommn, wördn ze hard an epakt en oet ebuit-t. Dèt had as gevolg dèt de Iern in völle te kort kömmn en mossn gapn um t heuwd boawn waater te hooldn. Disse "krimineeln" wördn in groten getale noar de aandere kolonies deporteerd, zo as t [[Verienigd Keuninkriek|Verenigd Keuninkriek]], de [[Verienigde Staoten van Amerika|Verenigde Staatn]], [[Kannede|Canada]], [[Jamaika]] en [[Australië]], woer ze vaake hard mossn woarkn.

Van [[1845]] tot [[1849]] mislukn n [[eerpel|earpeloogst]] n poar moal. Wat volgen was n [[Grootn Hongersnood]]. Völle leu kömmn oet de tied en de leu dee t oawer bleewn raakn duur skeuldn alns kwiet. De leu zochn te heupe n bètter bestoan in de Verenigde Staatn, t Verenigd Keuninkriek en Australië. t Bevolkingsantal van Ierlaand daaldn in dee tied van ongevear 7 miljoen noar 3 miljoen.

Dèt beteekendn vuur de Verenigde Staatn en Australië dèt ze mear arbeiders kreegn um an n ekonomie te bouwn, mear t had ook as gevolg dèt de maneere van köjern in dee laandn völle duur de Iern is beïnvloedt.

{{Dia|Disse bladziede is eskreeuwn in t [[Riesn]]s}}

[[Kattegerie:Tweants artikel]]
[[Kattegerie:Laand]]

[[bg:Ирландци]]
[[cy:Gwyddelod]]
[[de:Iren]]
[[en:Irish people]]
[[es:Irlandés (etnia)]]
[[fi:Irlantilaiset]]
[[hr:Irci]]
[[hu:Írek]]
[[ja:アイルランド人]]
[[lt:Airiai]]
[[nl:Ieren]]
[[pl:Irlandczycy]]
[[pt:Irlandeses]]
[[ru:Ирландцы]]
[[sh:Irci]]
[[simple:Irish people]]
[[sk:Íri]]
[[sl:Irci]]
[[zh:爱尔兰人]]
