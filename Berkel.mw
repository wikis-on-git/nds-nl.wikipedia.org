[[Ofbeelding:Location Berkel.PNG|thumb|200px|right|De löp van den Berkel]]
[[Ofbeelding:Berkel.jpg|thumb|right|300px|Den Berkel bi'j Eibargen]]
[[Ofbeelding:Berkel2.jpg|thumb|right|250px|Den Berkel bi'j den Boevinkbrugge, westelek van Lochem]]
[[Ofbeelding:Vreden_berkel.jpg|thumb|right|200px|Den Berkel bi'j Vreden in Duutslaand]]
Den '''Berkel''' is ne [[bekke]] dee in [[Duutslaand]] ontspringt en bi'j [[Rekken]] [[Nederlaand]] binnen kump. Bi'j de Duutse stad [[Billerbeck]] is ne offisiele bronne woar de Berkel ontspringt, moar wieterop streumt woater van meerdere bronnen in de bekke. De gemeente [[Berkelland]] hef ziene name an de Berkel te danken.

==Löp==
De eersten kilemeters [[meander]]t den Berkel stark en et lik neet völle meer dan ne bekke. In et darp Rekken, ienige honderden meters op Nederlaands gebeet is ne 'zandvang' anelegd. Dat is ne verbreding, zodat et zaand wat et riveerken metebracht hef kan ofzinken. Vanof doar is de Berkel ekanoaliseerd ewodden. De Berkel mundt oet bi'j [[Zutfent]] in de [[Iessel]]. Al mit al is de Berkel 110 kilemeter lange.

==Name <ref>[http://www.heerlijkheidborculo.nl/Berkel/Berkelstart.htm Webstee van den Heerlijkheid Borklo]</ref>==
In et [[dialect]] van [[Eibargen]] wodden den Berkel as 'de Bekke' eneumd. Bi'j [[Vreden]] neumt zee um 'die Bääke'. Mangs, moar neet zo vake wodden et den 'Barkel' eneumd. Olde schriefwiezen bunt: 
*[[1316]]: Bercle ([[Coesfeld]])
*[[1322]]: Bercla (Vreden)
*[[1354]]: an der Bercle (Vreden)
*[[1363]]: Berclo (Coesfeld)
*[[1422]]: die Berkel (Zutfent)
*[[1465]]: Berckel (Zutfent)
*[[1481]]: Berckel (Vreden)
*ca. [[1540]]: Berckel ([[Lochem]])

Deurgoans wod anenommen dat de name Berkel afkumstig is van et [[Germaans]]e woord 'birko', berk (beum). Dit had ok de betekenisse van licht (kleur) of helder, zo as ne berkebeum ne lichte bast hef. Gezeen et feit dat der moar weinig berkebosse in de buurte bunt, kan et good meanen dat et water licht of helder wasse. Wat ok nog kan, is dat de Berkel eneumd is noar et olde [[buurtschop]] Borclo. Dat kan good wean, want de Berkel is ne riveer dee veur grote dele deur mensen evormd is en langes [[Borklo]] streumt.

==Ekonemie op den Berkel==
Um de ekonemie te bevorderen in de buurte, bunt zee an et ende van den [[19e eeuw|19den eeuwe]] begonnen mit et in gebruuk nemmen van boote, Berkelzompen. Dizze boote met weinig deepgang vervoerden vracht oaver de Berkel, moar völle welvoart hef dit neet ebracht. Vrogger gef et ok woatermölle langs den Berkel, woar der nog twee van bunt, bi'j Borklo en in et buurtschop [[Mallem]]. Een groep leu oet Borklo en Eibarge hebt ok dree ni'je berkelzompen ebouwd, De [[Jappe]], De [[Snippe]] en De [[Fute]].

==Herstel van de bekke==
Et Woaterskap Rijn en Iessel hef beslotten de riveeren van den Achterhook wier ne mooie en natuurleke oetstroaling te geaven, et zogeneumde Berkel Project. Doarumme is begonnen mit bekkeherstel, bi'j de de bekken [[Grolsen Slinge]], [[Boaven-Slinge]] en ok den Berkel. Zee kriegt wier ne meer meanderend uutstroaling, mit breeden uutstreumgebeeden. 

==Gemeenten an de Berkel==
* [[Billerbeck]]
* [[Coesfeld]]
* [[Gescher]]
* [[Stadtlohn]]
* [[Vreden]]
* [[Berkelland]]
* [[Lochem]]
* [[Zutfent]]

== Uutgoande verwiezingen ==
*[http://www.berkelproject.nl Webstee van et Berkel Project]
*[http://www.wrij.nl/ Waoterskap Rijn en Iessel]

==Rifferenties==
<references />

[[Kattegerie:Achterhooks_artikel]]
[[Kattegerie:Woater in Gelderlaand]]

[[nl:Berkel (rivier)]]
[[ca:Berkel]]
[[de:Berkel]]
[[en:Berkel]]
[[fr:Berkel]]
[[nn:Berkel]]
