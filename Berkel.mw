[[Ofbeelding:Location Berkel.PNG|thumb|200px|right|De löp van den Berkel]]
[[Ofbeelding:Berkel.jpg|thumb|right|300px|Den Berkel bi'j Eibargen]]
[[Ofbeelding:Berkel2.jpg|thumb|right|250px|Den Berkel bi'j de Boevinkbrugge, westelek van Lochem]]
[[Ofbeelding:Vreden_berkel.jpg|thumb|right|200px|Den Berkel bi'j Vreden in Duutslaand]]
Den '''Berkel''' is ne [[bekke]] dee in [[Duutslaand]] ontsprunk en bi'j [[Rekken]] [[Nederlaand]] binnen kump. Bi'j de Duutse stad [[Billerbeck]] is ne offisiele bronne woar de Berkel ontsprunk, moar wieterop streumt water van meerdere bronnen in de bekke. De gemeente [[Berkelland]] hef zienen name an de Berkel te danken.

==Löp==
De eerste kilemeters [[meander]]t den Berkel stark en lik et neet völle meer dan ne bekke. In et darp Rekken, ienige honderden meters op Nederlaands gebeed is nen 'zandvang' an-elegd. Dat is ne verbreding, zodat et zaand wat et riveerken met-ebracht hef kan ofzinken. Vanof doar is de Berkel ekanoaliseerd ewodden. De Berkel mundt oet bi'j [[Zutfent]] in de [[Iessel]]. Al mit al is de Berkel 110 kilemeter lange.

==Name <ref>[http://www.heerlijkheidborculo.nl/Berkel/Berkelstart.htm Webstea van de Heerlijkheid Borklo]</ref>==
In et [[dialect]] van [[Eibargen]] wodden den Berkel as 'de Bekke' eneumd. Bi'j [[Vreden]] neumt zee um 'die Bääke'. Mangs, moar neet zo vake wodden et den 'Barkel' eneumd. Olde schriefwiezen bunt: 
*[[1316]]: Bercle ([[Coesfeld]])
*[[1322]]: Bercla (Vreden)
*[[1354]]: an der Bercle (Vreden)
*[[1363]]: Berclo (Coesfeld)
*[[1422]]: die Berkel (Zutfent)
*[[1465]]: Berckel (Zutfent)
*[[1481]]: Berckel (Vreden)
*ca. [[1540]]: Berckel ([[Lochem]])

Deurgoans wöd an-enommen dat de name Berkel afkumstig is van et [[Germaanse sproaken|Germoanse]] weurd 'birko', berk (beum). Dit had ok de betekenisse van lecht (kleur) of helder, zo as ne berkebeum nen lechte bast hef. Gezeen et feit dat der moar weinig berkebösse in de buurte bunt, kan et good meanen dat et water lech of helder wasse. Wat ok nog kan, is dat de Berkel eneumd is noar et olde [[buurtschop]] Borclo. Dat kan good wean, want de Berkel is ne riveer dee veur grote delen deur mensen evormd is en langes [[Borklo]] streumt.

==Ekonemie op den Berkel==
Um de ekonemie te bevorderen in de buurte, bunt zee an et ende van de [[19e eeuw|19de eeuwe]] begonnen mit et in gebruuk nemmen van boten, [[Berkelzomp]]en. Dizze boten met weinig deepgang vervoerden vracht oaver den Berkel, moar völle welvoart hef dit neet ebracht. Een groep leu oet Borklo en Eibarge hebt ok dree ni'je berkelzompen ebouwd, De [[Jappe]], De [[Snippe]] en De [[Fute]]. Vrogger gef et ok watermöllen langs den Berkel, woar der nog twee van bunt, bi'j Borklo en in et buurtschop [[Mallem]]. 

==Herstel van de bekke==
Et Waterskap [[Rien]] en Iessel hef beslotten de riveren van den [[Achterhook]] wier ne mooie en natuurleke oetstroaling te geaven, et zogeneumde Berkel Projekt. Doarumme is begonnen mit bekkeherstel, bi'j de bekken [[Grolsen Slinge]], [[Boaven-Slinge]] en ok den Berkel. Zee kriegt wier ne meer meanderend uutstroaling, mit brede uutstreumgebeeden.

==Gemeenten an de Berkel==
* [[Billerbeck]]
* [[Coesfeld]]
* [[Gescher]]
* [[Stadtlohn]]
* [[Vreden]]
* [[Berkelland]]
* [[Lochem]]
* [[Zutfent]]

== Uutgoande verwiezingen ==
*[http://www.berkelproject.nl Webstea van et Berkel Projekt]
*[http://www.wrij.nl/ Waterskap Rien en Iessel]

==Rifferenties==
<references />

[[Kattegerie:Achterhook]]
[[Kattegerie:Woater in Gelderlaand]]
[[Kattegerie:Achterhooks_artikel]]

[[ca:Berkel]]
[[de:Berkel]]
[[en:Berkel]]
[[fr:Berkel]]
[[lt:Berkelis]]
[[nl:Berkel (rivier)]]
[[nn:Berkel]]
[[no:Berkel]]
[[pl:Berkel (rzeka)]]
[[ru:Беркель]]
