Met '''de Verlichting'''  wöd 'n tiedparke bedoelt, um en naobi'j de 18e eeuw, waor intelektuelen zich gungen verzetten teegn oale zaeken as bi'jgeleu'f en 't daormet 't nie in gebruuk nemmen van de rede. 't Wöd ok wel de '''Eeuwe van de rede''', of '''Eeuwe van 't verstaand''' enuumd, umdat meansen (filesofen, wetenschappers, etc.) der oaver iens waren dat de wetenschaplike vergaank en  't gebruuk van 't gezunde verstaand (de rede), weer eem as bi'j de oale Grieken, mos wörn eprakizeert.

==Algemene==
Woorden as ‘Verlichting’ en ‘verlichten’ duud op 'n vergaank. De achttiende-eeuwer dacht in termen van dynamiek, beweging en [[veuruitgaanksgeleuf|veuruutgaank]]. De werold veraanderden de helen tied en veural de ni'je netuurkundige ontdekkings en techniese en mediese ontwikkelings vergrootten 't vertrouwen in de toekomst. De verlichte meanse was daorumme optimisties en geleufden in 'n werold die maakbaar was. 't Streven was: geluk veur iederiene.
 
Een belangrieke pijler onder de Verlichting was 't ideeë dat nie God, maa de meanse zölf verantwoordlik was veur zien geluk of oangeluk. Dat was 'n ni'je gedachte die men eand zeuventiende eeuwe veur 't eerst vunnen in de kring van intellektuelen rond Spinoza. As startpunt van de Verlichting geldt dan ok de warken van disse Nederlaanse filesoof. Volgns Spinoza heuld de netuur zichzölf in beweging en was nie God daorveur verantwoordlik. In geesten, demonen, de duvel en wonderen geleufden Spinoza al helemaole nie en ok 't scheppingsverhaal in de Biebel leek hum 'n faobeltien. 

Spinoza vunnen geestliken oaverbeudig, pleitten veur vri'jheid van meningsuuting en toleraantie en veur scheiding van karke en staote. Al disse ideen kreegn steeds meer gevolg in de tweede helfte van 'n achttiende eeuwe en wörn verder ontwikkeld door ‘philosophes’ als Diderot en Rousseau. Eand achttiende eeuwe vatten de Duutse filesoof Kant de Verlichting saam as 'n vergaank van zölfstaandig wörn en van zölf krities naodeanken. ‘Sapere aude. Heb de moed oe van oen eagen verstaand te bedienen!’ schreef Kant.
 

<references />

{{Dialekt|sdz|[[Vechte|'t Vechtdal]]|ANS}}

[[Kategorie:Geleuf]]

{{Link FA|ka}}
