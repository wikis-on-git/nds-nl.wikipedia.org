{{wiu}}

[[Bestaand:David - Portrait of Monsieur Lavoisier and His Wife.jpg|thumb|right|''[[Antoine Laurent Lavoisier]] en [[Marie-Anne Pierrette Paulze]]'' door [[Jacques-Louis David]] [[1788]], ''[[Metropolitan Museum of Art]]'', [[New York City|New York]].]]

[[Bestaand:Bibliotheque_nationale_boul.jpg|thumb|460px|Megalomaan untwarp veur 'n bibliotheek deur [[Étienne-Louis Boullée]] (1785)]]

De '''Velichting''' of ok wel eneumd as de '''Eeuwe van de rede''' (völngs sommuge luu was 't a begunt umstreeks 1650, en wir aandre luu zegt dat 't vanof 1688 begunt is, tot an de [[Fraanse Revolutie]] <ref> 't Is nie heelmoale moogluk um 't eksakte begun te achterhol'n. Mar woarschienluk zol 't begun ling bi'j de andacht veur 't wark van [[René Descartes]], noa zien dood. Engelsn bint mir enegd de Velichting te zie as 'n gvölg van de [[Glorious Revolution]]. </ref>) was 'n cultureeln streuming of bweging va intellektueeln in 't 18e-eeuwse Urropa, met as deul 't filosofeern en 't gbruuk van de [[rede]] te bvördern. 't Stund veur bvordering van de weetnskap en intellectuele uutwisseling; 't was teegn [[biegeleuf]], [[intoalerantie]] en [[Misbruuk van recht|misbruuk]] in de karke en stoate. In Fraankriek woar völns vulle luu de V'lichting hur orsprung hef was 't de reactie op 't kwoaluke, [[dogma (algemeen)|dogmatische]] [[absolutisme]] van [[Lodewijk XIV]] en 'n peuging de religieuze en politieke problem te liefe te goa.

De Vlichting wud eziene as ien van de pe'jlers van de Wasterse beskoaving. Zi'j wiezigde t deenkn oaver de politiek, de weetnskap, de economie, de kultuure, de opvoeding en de religie in de [[Wasterse weerld]].<ref>Tiedns de Vlichting wed zi'j ''nie'' eziene as n streuming of as n tiedpark, moa as n [[veuruutgang|moatskappluk proces]] woarva de ontwikkeling kon wodn noa'estreefd en die nog voortduurt.</ref> De Vlichting gaf anlieding tot tot modernisering van de soamleving deur middel van [[individualisering]], [[emancipoatie]], [[feminisme]], [[secularisering]] en [[globoalisering]]. 't [[G'liekhe'jdsbegunsel]], de [[meensnrechtn]] en de [[burgerrechtn]] vin dur hun wurtels, net zoas t [[vriedeenkerie|vriedeenkn']], t [[liberoalisme]], t [[socioalisme]], t [[anoarchisme]]. De Vlichting stund ok veur t untwikkeln en anoalyseern van eig en aandermaans emoties <ref>Vries, M. de (2001) Beskoaven! Letterkundige gneutskappn in Nedelaand 1750-1800, p. 314. </ref> culminerend in het [[sentimentalisme]] en [[Sturm und Drang]].

De Vlichting kent n kritische en n constructieve ziede. De kritische ziede nemp t (geïnstitutionaliseerd) gleuf en onreedelukhe'jd op de korrel. De constructieve kaante zeukt kannis (weetnskap) en ne'jje soamlevingsvörmn met as ideoaln rechtvoardigheid en democroatie.

Nie alle 17e-eeuwers en de 18e-eeuwers beskouwdn hun tied as ''vlicht'', n tied woarin men t duustre verleedn achter zuch had eloatn.<ref>t Teenoaverestelde van de Vlichting is t [[obscurantisme]].</ref> t Was mir n deule of n [[streevn]].

<references />

{{Dialekt|sdz}}

[[Kategorie:Geleuf]]

{{Link FA|ka}}
