'''John Gillatt''' ([[Peterborough]], [[17 augustus]] [[1929]] - ok daor, [[4 november]] [[2016]]) was een [[Engelaand (regio)|Engelse]] tiekender van [[stripverhaal|stripverhalen]].

Gillatt studeerde an 't Leicester College of Art en was veureerst reclametiekender. In 1956 trouwde-n-e mit Josephine Wright; 't stel zol drei kiender kriegen. Van 1957 töt end 1990 tiekende Gillatt verscheiden strips die deur IPC/Fleetway uutegeven wördden. Nao dizze periode bleef e töt 2003 strips en umslagillustraties maken. Mit scenarist [[Fred Baker (scenarist)|Fred Baker]] maakte hij de voetbalstrip ''[[Billy's Boots]]''. Wieder tiekende Gillatt ''Johnny Cougar'', aover een Amerikaans-Indiaanse wörstelaar, de science-fictionstrips ''Jet-Ace Logan'' en ''Dan Dare'', en nog aandere titels. Veur de ''[[Daily Mail]]'' tiekende hij de voetbalstrip ''Scorer''.

''Billy's Boots'' leup hiel best in [[Nederlaand]] (as ''De wondersloffen van Sjakie''), en veur 24 van de 33 albums die der in Nederlaand verschenen maakte Gillatt een originele umslagillustratie. Nao een [[beroerte]] in 2003 mus e uutscheiden mit de strip ''Scorer'' daor as e doedestieds an warkte. In 2016 had e aandermaol een beroerte, en de leste maonden van zien leven zat e in een verzörgingshuus in zien geboorteplaatse.

==Bronnen==
*[https://www.lambiek.net/artists/g/gillatt_john.htm Comiclopedia: John Gillatt]
*[https://bearalley.blogspot.com/2016/12/john-gillatt-1929-2016.html Bear Alley-blog: John Gillatt (1929-2016)]

{{Dia|Dit artikel is eschreven in 't [[Zuudwest-Drèents]].}}

{{DEFAULTSORT:Gillatt, John}}
[[Kategorie:Drèents artikel]]
[[Kategorie:Striptekener]]
