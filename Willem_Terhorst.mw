[[Ofbeelding:Willem Terhorst.jpg|thumb|right|250px|Willem Terhorst op den [[Zwarte Cross]] 2011]]

'''Willem Terhorst''', ([[Beltrum]], [[28 september]] [[1949]]), ok wal ''Wimken van Diene'' eneumd, is den vasten [[Basgitaar|basgitarist]] in de Nederlandse rockgroep [[Normaal]].

Sinds 't noajoar van 1975 mek hi-j deel uut van dizze groep. Terhorst is dn enigen echten boerenzönne in Normaal. De andere bandleden van t eerste uur hebt e-studeerd an verscheidene akademies, moar Willem kwam neet wieter as de UTS, en hi-j is altied in den [[Achterhook]] blieven wonnen. Ziene olders waren in teengstelling töt de olders van de andere muzikanten wal boer. Het bekendste wark dat Terhorst e-schreven hef, is ''Hiekikowokan'', dat in 1984 in de top 10 van de Nederlandse [[hitparade]] terecht is e-kommen. Hi-j is doar veur onderscheiden met dn Nationale Hitparade trofee. Wieters hef e ok nog andere veur ''Høkers'' bekende nummers e-schreven. Denk an nummers as ''Noar 'T Café'' en ''Alle Buurluu Ok De Meister En De Pastoor''. Ok hef Terhorst mee-e-schreven an één van de bekendste nummers ''Deurdonderen'', woar Normaal nog n golden plaat veur hef e-kregen. Zien naam is weer te vinden op heel völ platen van Normaal.

In [[2009]] brach Terhorst n soloalbum uut met de titel ''Krek wak wol''. Op dizze cd brech e  n ode uut an 't darp [[Aalten]], en nemt e t op veur de boeren in t nummer ''Een Boer Den Klaagt''.

{{bron|
*[http://www.normaal.nl Webstea van Normaal]
}}

[[Kategorie:Achterhooks artikel]]
[[Kategorie:Muzikaant oet den Achterhook|Terhorst]]
