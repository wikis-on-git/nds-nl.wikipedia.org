{{Gemiente |
naeme = Ooststellingwarf |
bestaansnaeme vlagge = Ooststellingwerf_flag.svg |
bestaansnaeme waopen = Coat of arms of Ooststellingwerf.svg |
lekaosie = LocatieOoststellingwerf |
perveensie = [[Frieslaand]] |
heufdplak = [[Oosterwoolde]] | 
oppervlak = 226,11 |
oppervlak laand = 224,16 |
oppervlak waeter = 1,95 |
inwoners = 25.696 |
daotum inwoners = [[mei]] [[2014]] |
dichthied = 115 |
brettegraod = 52/59//N |
lengtegraod = 6/18//E |
verkeersaoder = N381, N351, N380 |
netnummer = 0516 |
postkode = 8421 - 8435 |
webstee = [http://www.ooststellingwerf.nl www.ooststellingwerf.nl] |
}}
'''Ooststellingwarf''' (ok wel: ''Stellingwarf-Oostaende'') is een [[gemiente (bestuur)|gemiente]] in de [[perveensie]] [[Frieslaand]]. De gemiente had op [[1 mei]] [[2014]] 25.696 inwoners (bron: CBS) en het een oppervlakte van 224,16 [[vierkaante kilometer|km²]].

Ooststellingwarf maekt tegere mit [[Weststellingwarf]] diel uut van de [[Stellingwarven]], waor vreuger [[Stellingwarfs]] praot wodde.

De gemiente leit an de greens mit [[Drenthe]]; op disse greens, in et zuudoosten van [[Appelsche]] leit et [[Nationaol Park Drents-Friese Woold]], waor uutstrekte bossen liggen  en een [[zaandverstoeving]], die et Aekingerzaand of de Kaole Dunen nuumd wodt. Et hoogste punt in de gemiente is de op 26,6 m legen top van de [[Bosbarg]], ok vlakbi'j [[Appelsche]]. An de noordkaante van de gemiente, tussen Appelsche en [[Veenhoezen (Noordenveld)|Veenhuzen]] leit et [[Fochtelervene]].

==Belangriekste plakken==
De gemiente Ooststellingwarf telt dattien officiële dörpen. De heudplak is [[Oosterwoolde]]. De Nederlaanse naemen bin de officiële. In de gemiente wodt deur ooldere meensken nog Stellingwarfs praot, een [[Nedersaksisch]] [[dialekt]]. De jeugd praot gien of nauwelijks Stellingwarfs. Allend de veenontginningsdörpen [[Haulerwiek]] en [[Waskemeer]] en Donkerbroek, Haule, Appelsche en Ravenswoold bin meer Friestaelig. De plaknaembodden bin in de hiele gemiente ientaelig Nederlaans, in et Stellingwarfse taelgebied wodden de Friese naemen niet gebruukt.

===Dörpen===
Antal inwoners per woongebied op [[1 jannewaori]] [[2011]]:

{| id="toc" style="margin: 0em;"
|'''Stellingwarfse naeme'''||'''''Nederlaanse naeme'''''||'''''Friese naeme'''''||'''Antal'''
|-
|[[Oosterwoolde]]||''Oosterwolde''||''Easterwâld''||ALIGN="right"|10.028
|-
|[[Appelsche]]||''Appelscha''||''Appelskea''||ALIGN="right"|4.768
|-
|[[Haulerwiek]]||''Haulerwijk''||''Haulerwyk''||ALIGN="right"|3.257
|-
|[[Donkerbroek]]||''Donkerbroek''||''Donkerbroek''||ALIGN="right"|1.872
|-
|[[Berkoop]]||''Oldeberkoop''||''Aldeberkeap''||ALIGN="right"|1.539
|-
|[[Makkinge]]||''Makkinga''||''Makkingea''||ALIGN="right"|1.033
|-
|[[Waskemeer]]||''Waskemeer''||''Waskemar''||ALIGN="right"|857
|-
|[[Else (Frieslaand)|Else]]||''Elsloo''||''Elslo''||ALIGN="right"|629
|-
|[[De Haule (Ooststellingwarf)|De Haule]]||''Haule''||''De Haule''||ALIGN="right"|613
|-
|[[De Fochtel]]||''Fochteloo''||''De Fochtel''||ALIGN="right"|421
|-
|[[Raevenswoold]]||''Ravenswoud''||''Ravenswâld''||ALIGN="right"|415
|-
|[[Langedieke]]||''Langedijke''||''Langedike''||ALIGN="right"|299
|-
|[[Ni'jberkoop]]||''Nijeberkoop''||''Nijeberkeap''||ALIGN="right"|283
|}
<small>Bron: webstee van de gemiente</small><br />

===Buurtschoppen===
Naost disse officiële plakken bin d'r in de gemiente de volgende [[buurtschop]]pen:
{|
|-
| valign="top" |
* [[Aekinge]]
* [[Bekhof]]
* [[Bentemaoden]]
* [[Boekhost]]
* [[Bovenveld]]
* [[Buterheideveld]]
* [[Buttinge]]
* [[Deddigeburen]]
* [[Drie Tolhekken]]
* [[Elleboge (Ooststellingwarf)|Elleboge]]
* [[Fraankriek (Ooststellingwarf)|Fraankriek]]
* [[Et Hogezaand]]
* [[Hogeduurswoold]]
* [[Iegypte (Ooststellingwarf)|Iegypte]]
| valign="top" |
* [[Jaanssenstichting]]
* [[Jardinge]]
* [[Kannede (Else)]]
* [[Kannade (Appelsche)]]
* [[De Knolle]]
* [[De Koelanen]]
* [[Knienebuurt]]
* [[Kooldenburg]]
* [[Klaezinge]]
* [[Legeduurswoold]]
* [[De Monden]]
* [[Moskou (Ooststellingwarf)|Moskou]]
* [[Nanninge]]
* [[Ni'je Vaort (Appelsche)|Ni'je Vaort]]
| valign="top" |
* [[Oolde Willem]]
* [[Petersburg (Ooststellingwarf)|Petersburg]]
* [[Prandinge]]
* [[De Riete]]
* [[Rolpaol (Ooststellingwarf)|Rolpaol]]
* [[Schottelenburg]]
* [[Schrappinge]]
* [[Terwissche]]
* [[Tronde]]
* [[Twietel]]
* [[Veneboeren]]
* [[Venekoten]]
* [[De Weper]]
* [[Willemstad (Ooststellingwarf)|Willemstad]]
|}

===Netuurgebieden===
* [[Blauwe Bos]]
* [[Delleboeren]]
* [[Nationaol Park Drents-Friese Woold|Drents-Friese Woold]]
* [[Fochtelervene]]
* [[Haulerpoolder]]
* [[Tiesingebossien]]

==Bevolking==
===Bevolkingsontwikkeling===
Op [[1 mei]] [[2013]] woonden 25.754 meensken in de gemiente Ooststellingwarf. De historische bevolkingsciefers van de gemiente bin zo:
* [[2008]] - 26.355
* [[2003]] - 26.760
* [[1999]] - 25.602
* [[1990]] - 24.799
* [[1970]] - 19.532
* [[1950]] - 17.364
* [[1920]] - 12.884
* [[1900]] - 9.582
* [[1870]] - 9.328
* [[1811]] - 2.884
* [[1714]] - 1.766

===Taelverhooldingen===
Veur et gebruuk van et [[Stellingwarfs]], [[Fries]] en [[Nederlaans]] bin d'r in et vleden verschillende onderzuken of onderzukies daon. De eerste wodde deur de schriever [[Hendrik Johannes Bergveld|H.J. Bergveld]] in 1949 publiceerd. Hi'j hadde bi'j alle schoelen in de gemiente Oost-Stellingwarf een onderzuuk insteld naor de tael of et dialekt, dat doe deur de jeugd as thuustael praot wodde. Zien vraogen gongen naor 1281 huusholdings, waorvan doe nog 693 of ruum 64% et Stellingwarfs as thuustael hadde. In 530 of 41% Fries en 58 of 5% Nederlaans. Neffens Bergveld wonen de meerste niet-Stellingwarfstaeligen, doe meerstal de Friestaeligen, in de dörpen Donkerbroek, Haulerwiek en Appelsche (Waskemeer wodde in dit verhael niet nuumd). Uut zien onderzuuk komt naor veuren dat van de 573 huusholdings in disse dörpen mar 136 of 22% thuus Stellingwarfs praoten, in 411 gezinnen of 70% van de huusholdings wodde et Fries as spreektael bruukt. De ere dörpen weren nog wel veur een groot diel Stellingwarfstaelig en et percentaoge Stellingwarfs en Fries praotenden is daor respektivelik ok ongeveer 80% en 15%.

In 2011 wodde deur de [[Frieslaand|Perveensie Fryslân]] een quick-scan holden. Doe praotte in Oost-Stellingwarf nog 11% Stellingwarfs, 39% Fries en 50% Nederlaans. Hierdeur kan dus vaastesteld wodden dat de gemiente in de laeste vuuftig jaor meer an et vernederlaansen dan an et verfriesen is. Uut een taeltelling uut 2005, daon deur [[Henk Bloemhoff]], is niet de thuustael onderzocht, mar hoe goed meensken et Stellingwarfs praoten kunnen. Daoruut doet blieken dat haost de helft van de ienwoners van Oost-Stellingwarf, zo'n 48,9%, et Stellingwarfs redelik tot goed praoten kunnen. Echter, de Stellingwarfstaeligen in zowel Oost-Stellingwarf as in West-Stellingwarf bin veur een groot diel ooldere meensken.<ref>[http://www.frieschdagblad.nl/index.asp?artID=55406 Pieter Jonker niet somber over Stellingwerfs] artikel in 't Friesch Dagblad van 1 juli 2011</ref> 

==Referenties==
<references/>

{{Commonscat|Ooststellingwerf}}
{{Ooststellingwarf}}
{{Frieslaand}}


[[Kategorie:Stellingwarfs artikel]]
[[Kategorie:Gemiente in Frieslaand]]
[[Kategorie:Stellingwarven]]
