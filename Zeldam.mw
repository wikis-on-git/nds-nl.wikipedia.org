[[Ofbeelding: Map - NL - Hof van Twente - Wijk 08 Hengevelde - Buurt 09 Verspreide huizen Zeldam.svg|thumb|right|200px|Zeldam in de gemeente Hof van Tweante]]

t '''Zeldam''' is ne [[boerskop]] in de gemeente [[hof van Tweante]], in [[Tweante]]. Töt de [[gemeentelike herindeling]] van [[2001]] heurden t an de gemeente [[Ambt Dealden]]. t Zeldam ligt op t noordoosten van [[Goor]]. Zeldam heten eerst ''Kotwiek'' en heurden an de boerskop ''Wedehoen''/[[Wiene]], en was doarmet ene [[boermarke]]. n Lateren namen Zeldam keump van t hofheurige aarf ''Seldam''.

Zeldam en Wiene köant nog aait good met mekaar en doot ook völle samen. Beaide boerskoppen gebroekt t gemeenskopsgebouw '''t Kempke'' en de lokale  Katholieke Plattelandsjongeren Organisasie hef n namen van beaide boerskoppen. Featelik wont der nit zo heel völle leu, en t is doarumme froai laandelik eblewen, met kenmaarkende Tweantse hooltwallen, busken, weades en boerenaarve.

t Grötste deel van de inwonners dut [[boer]]en. Langen tied har de boerskop rellatief de meeste [[värken|vaarkens]] de kilometer. Noa at t slok wör in de vaarkenshaandel, beent völle boeren der met oetskeaiden, en doot non woarken in de [[bouw]]. Ze woont skoonwal nog aait op öare [[boerderieje]].

t Zeldam hef aait al slim [[Rooms-Katholieke Karke|Rooms]] ewest, ook noa t [[17e eeuw|17de joarhoonderd]], doo't de [[Reformasie]] in [[Oaweriessel]] köm. Zeldam heurt vuur n groot deel töt de parochie van de HH. Petrus en Paulus in Goor. Nog nit zo lange leden hef de boerskop nog nen [[kapel]] loaten bouwen vuur de H. [[Maagd Maria]].

==Zie ook==
* [[Wiene]]

==Oetgoande verbeendige==
* [http://www.wiene-zeldam.nl/ Algemene webstea Wiene-Zeldam]

{{coördinaten|52_15_23_N_6_37_11_E_type:city_zoom:14_region:NL|52° 15' NB, 6° 37' OL}}

{{Hof van Tweante}}

[[Kattegerie: Tweants artikel]]
[[Kattegerie: Plaatse in Oaveriessel]]
[[Kattegerie: Tweante]]

[[nl: Zeldam]]
