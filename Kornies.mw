{{Sproake
| kop = Kornies
*''Kernowek''
*''Kernewek''
| sproake = Kornies
| ofbeelding = Kernow a'gas dynnergh 20050527.jpg
| umskrieving = Toogangsboard a'j [[Kornwall]] ingoat, in [[Engels]] en Kornies.
| naam_anders = Cornish (Engels)
| laand = [[Verienigd Keuninkriek|Vereanigd Könninkriek]]
| gebeed = [[Kornwall]]
| sprekkers = 2,000 vleujnd, 1,500 hebt kennis
| klassifikatie = 
[[Indo-Uropees]]
*[[Kelties]]
**[[Brythonies]]
***[[Kornies]]
| skrift = t [[Latiense alfabet]]
| stoates = Meenderheaidssproake
| iso1 = kw
| iso2 = cor
| iso3 = cor
| vootkop =
| ofbeelding2 =
| caption =
}}
[[Ofbeelding:Cornish language shift.svg|thumb|right|275px|Trögtrekkige van t Kornies döar de joarhönnertn hen.]]
[[Ofbeelding:Szyld kornwalijski w Penzance.jpg|thumb|right|275px|De sproake kö'j oawer t heale ebeed veendn.]]
t '''Kornies''' is de sproake de kuierd wördt deur nu-an-n-dag zoo önnevear 2,000 mensken in [[Kornwall]], in t zuudn van [[Engelaand|Englaand]]. De sproakee was oet de tied in t end van n 18en joarhönnert en is wear trög-ekömn an t begin van n 19en joarhönnert, zoo roond de tied van 1904. Öp det möment wördn t Kornies wear niej leawn in-ebloazn, moar warn dr n antal ruziennde partiejn. De ruzies gungn biej mekoar enömn oawer welk soart Kornies dr ebruukt möstn wördn (dee oet n 16en öf dee oet n 18en joarhönnert?) en oawer welke skriefwieze ebruukt möstn wörn.

En töch is t alle sprekkers elukt öm oawer de joarn verskilnde sproakebookn, literoatuur, films en meziek te moakn. n Kleain antal keender bint ok öp-egroaid mit twea spröake, t Engels en t Kornies. Dr bint al meardre keender dee de sproake as moorsproake hebt, en dr is non ok al n keenderöpvaanghoes dee allinnig t Kornies ebruukt. In 2002 wördn t ne offisjeale meenderheaidssproake in n Europeasen Unie en in 2008 wördn de earste standoardskriefwieze döarvoern, in n pröbearsel öm de standoardskriefwiezn soamn te brengn. t Earste keenderöpvanghoes öpenn in 2010.

== Klassifikoasie ==
Kornies wördt ezeen as önnerdeil van de [[Brythoniese spröake]], n tak van n [[Keltiesen sproakefamilie]] dee ok t [[Bretonsk]] en [[Kymrisch|Kymries]] hef. n Boaseswöardeskat van t Kornies kömt veur 80% oawerean mit t Bretonsk, 75% mit t Kymriesk en 35& mit zoowal t [[Skotsk Gealies]] a't [[Iers]].

== Skiednisse ==
=== Historiese aachtergroond ===
Kornies stämt of van de [[Britse sproak]] dee in de [[Iezertied]] en de oawernoame van de Romeainn kuierd wördn öp de Britse eilaandn. Disse sproake splitsn öp in twea dialekn, West-Brythonies en Zuud-Brythonies. West-Brythonies wördn Kymries en [[Kumbries]], en Zuud-Brythonies wördn [[Bretonsk]] en Kornies. In n 13en joarhönnert kömn t Kornies öp zinn top an, woarbiej t 39,000 sprekkers har. Doarnoa is t antal sprekker allinnig moar öp beneadn an egoan.

=== 18de en 19de joarhönnertn ===
t Is nich duudlik wee n loatsten moorsproakesprekker was. Wal is bekaant det n loatsten sprekker van de sproake dee ginne eankle oandre sproake kenn, Chesten Marchant was. Hee gung oet de tied in 1676. Loater wördn bekaant det hee twea kearn etraawd was en töch wal n poar wöardsken Engels kenn, moar nich enoog öm dr n esprek mit te doon.

n Loatsten sprekker van t oolde Kornies was Dolly Pentreath, n visseverköaper dee öp det möment 82 joar oold was. Öp de plekke woar hee woonn wördn ok twea vraawn evöndn dee tiene en twölve joar jönger warn as Dolly. Zee könn nich t Kornies kuiern, moar döadn t wal begriepn. Pentreath gung in 1777 oet de tied en stoat bekaant a'n loatsten sprekker. Zinne loatste wöarde warn ''Me ne vidn kewsel Sowsnek!'' (Ik goa nich Engels kuiern!). Moar okal zea hee det, hee könn wal n bisken Engels verstoan en kuiern.

== De sproake nu-an-n-dag ==
=== Trögkömst van de sproake ===
In n 20en joarhönnert wördn wear pröbearsels öm t Kornies trög te kriegn edoan.

In 1904 wördn t ''A Handbook of the Cornish Language'' (t Haandbooksken van de Korniese Sproak) uut-egefn in Kornwall.

t Antal sprekkers wördt grötter mit elken dag. t Antal klassifisearn wördt edoan döar öp t antal sprekkers an te kiekn in de meanige van hoo good zee esprekn in t Kornies voern könt. t Antal mensken det n antal meast wichtige wöarde (zoo as ''Kernow'' veur ''Kornwall'') kömt oet öp 300,000. t Antal mensken det seemple esprekn voern könt stoat öp 3,000, en antal de't vleujnd kuiert stoan öp 2,000 in 2008. Det is ne grötte toonoame a'j vergliekt mit t antal in 2000. Öp det möment warn t nöch moar 300.

Kornies blieft ok oawerleawn in ploatsenöame en aachternöame, en n kennis van de sproake helpt de mensken de oolde meanigen van dee nöame te könn begriepn. Völle öfter wördt de Korniese nöame ebruukt veur keender, huusdiern, huuzn en böate. Dr kömt ok steads mear literoatuur, en veural edeechtn goat non good. [[n Road van Kornwall]] (''Konsel Kernowek'') doot dr völle an öm de sproake wear trög te kriegn. In 2009 wördn offisjeal t Kornies as legoale sproake in n road. Non wördt de oale, eansproakelike stroateböarde vervangn döar nieje tweasproakelike as zee te oold wean.

[[Kattegerie:Tweants artikel]]
[[Kattegerie:Keltische taal|Keltiese sproak]]
