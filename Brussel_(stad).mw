[[Ofbeelding:Palais du Midi 01.JPG|thumb|300px|'t Zuudpaleis uut 1880 an de Maurice Lemonnierlane in Brussel]]
[[Ofbeelding:Brussel.1610.a.jpg|thumb|300px|Gravure van Brussel van rond 1610]]
[[Ofbeelding:Droom_je,_Nick?.jpg|thumb|300px|Brussel hef een hiele batse 'stripmuren']]
'''Brussel''' ([[Fransk|Fraans]]: ''(Ville de) Bruxelles'') is een [[gemiente (bestuur)|gemiente]] in [[België]] en de heufdstad van det laand. 't Mak diel uut en is de heufdplaatse van 't [[Brussels Heufdstedelijk Gewest]], waor as nog achttien wiedere gemientes onder vaalt. 't Is mitiene ok de heufdstad van de [[Vlaamse Gemienschop]] en van de [[Fraanse Gemienschop]].

In de gemiente Brussel woont zo'n 180.000 lu, waorvan zo'n darde part in de historische [[Viefhoeke]], ongeveer de helfte in de noordelijke uutbreiding van Brussel, in de dielgemientes [[Laoken]], [[Neder-aover-Heembeke]] en [[Haoren (Brussel)|Haoren]], en de reste in de buurten rond de Louizalane, de Ter Kamerenbos (mit mekare de zudelijke uutbreiding) en in de oostelijke uutbreiding, oftewal de [[Europese buurte]].

Gemiente Brussel is naor inwonertal de op viere nao grootste gemiente in België. 't Hiele Brussels Heufdstedelijk Gewest wördt vake ok simpelweg Brussel enuumd; daor woont zo'n 1,2 miljoen lu.

==Geschiedenis==
Brussel is kört veur 't jaor 1000 ontstaon mit een [[burcht]] op een eilaand in de [[Zenne]]. 't Hef deur zien geschiedenis henne de heufdstad ewest van verscheiden politieke gebieden, te begunnen mit 't [[Hartogdom Braobaant]]. Brussel was altied een [[Braobaans|Braobaantstalige]] stad, mar is in de 19de en 20ste ieuw veur 't lieuwendiel [[verfraansing|verfraanst]].

Brussel is vandage de dag 't administratieve harte van de [[Europeeske Uny|Europese Unie]]. Ze nuumt 't daorumme, samen mit 't heufdstedelijke gewest, wal de heufdstad van de EU. De stad is slim internationaal van kerakter; deur 't grote antal inwoners uut [[Vlaanderen|Vlaandern]], [[Waalnlaand|Wallonië]] en 't butenlaand bint de ginnerationele Brusselaars betuun. Iene die krek as zien beide olders in Brussel geboren en opegruid is, wördt een ''ketje'' enuumd. Iene die krek as iene older in Brussel geboren en opegruid is, het een ''zinneke''.

==Waj der viendt==
Een paar van de beziensweerdigheden van Brussel bint:
*de [[Grote Markt (Brussel)|Grote Markt]] van Brussel
*'t [[Stadhuus van Brussel]]
*'t [[Broodhuus]], mit daorin 't Museum van de Stad Brussel
*de [[Beurs van Brussel|Beurs]]
*de toeristische [[Beenhouwersstraote]]
*de [[Munt (Brussel)|Munt]] (Keuninklijke Muntschouwbörg), waor de [[Belgische Revolutie]] van 1830 uutbrak
*'t staandbield van [[Manneken Pis]]
*'t [[Atomium]], gebouwd veur de Wereldtentoonstelling van 1958
*'t [[Jubelpark]]
*de [[Kattedraal van Sunte-Michiel en Sunte-Goedele]]
*volksbuurte de [[Marollen]], mit de bekende dagense vlooienmarkt op 't Vossenplein
*'t [[Keuninklijk Paleis van Brussel]] mit daorbij 't [[Park van Brussel]]
*[[Stripmure|Stripmuren]] deur de stad henne, mit ofbieldingen uut [[Franco-Belgische strip|Belgische stripverhalen]]

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Stad in België]]
