[[Ofbeelding:Norg dorpsgezicht.jpg|thumb|300px|Nörger dörpsgezicht]]
'''Nörg''' ([[Nederlaands]]: ''Norg'') is een [[esdorp]]<ref>J.T.P. Bijhouwer (1977), ''Het Nederlandse Landschap'', Amsterdam: Kosmos</ref> in de gemiente [[Noordenveld]], in de Nederlaandse pervincie [[Drenthe]]. 't Lig ten noorden van [[Zuudvèle]] en ten zuden van [[Langel (Drenthe)|Langel]],  zo'n 25 kilometer ten zuudwesten van de stad [[Grunnen (stad)|Grunning]] en 12 kilometer ten noordwesten van de Drèentse heufdstad [[Assen]]. In 2021 woonden der 3.745 lu in Nörg (bron: CBS).

An 't begun van de [[Middeleewn|middelieuwen]] vien ie Nurch of Norche in oorkondes. De oldste [[es (geografie)|essen]] bij 't dörp bint op 650-750 nao Chr. edateerd. 't Naobijelegen Nörgerholt is een hiele olde bos, waorschienlijk uut de 9de ieuw. Umdet Nörg een karke had, de [[romanogotiek|romanogotische]] Sunte-Margaretakarke, wördden 't de heufdplaatse van 't gebied det eerst 't [[karspel]] Nörg hiette en later de gemiente Nörg wördden.

Töt 1 jannewaori 1998 was Nörg een eigen gemiente, mit de bijbeheurende dörpen [[Veenhoezen (Noordenveld)|Veenhoezen]], [[Ein]], [[Ein-West]], [[Peeist]], [[Westervèle]], [[Langel (Drenthe)|Langel]], [[Zuudvèle]] en [[Hoes ter Heide]]. Umdet Nörg aordig wat centerije kreeg veur onder meer de gevangenissen in Veenhoezen, de gasopslag bij Langel en de verscheiden netuurgebieden, was 't een relatief rieke gemiente. Sinds de gemientelijke herindieling van Drenthe in 1998 heurt Nörg bij de gemiente Noordenveld, in de maande mit de vroggere naobergemientes [[Paais]] en [[Roon]].

Mit name nao de herindieling hef Nörg hum ontwikkeld töt [[forensisme|forensenplaatse]]. In verholding töt 't antal inwoners is der niet veule wark. De mieste inwoners hebt 't wark in grotere plaatsen in de contreien, zoas Roon, Assen, Grunning of [[Drachten]].

Nörg hef twee olde [[windmölle|wiendmeules]] en vief [[dörpsbreenk|brinken]]. Netuurgebieden bij 't dörp bint onder meer 't [[Norgerholt]] en 't [[Fochteloërvene]].

==Rifferenties==
<references/>

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Plaots in Drenthe]]
[[Kategorie:Vroggere gemiente in Drenthe]]
