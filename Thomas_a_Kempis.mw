{{wrapper}}
|[[Ofbeelding:Thomas-von-Kempen.jpg|thumb|right|220px|Thomas a Kempis zien petret]]
|-
|[[Ofbeelding:Zwolle Begraafplaats Bergklooster Monument Thomas a Kempis.jpg|thumb|right|220px|Monument veur Thomas a Kempis bi'j de ingaank van [[Begraafplaatse Bargklooster]] bi'j [[Zwolle]]]]
|-
|[[Ofbeelding:Thomas a kempis agnietenberg painting.jpg|thumb|right|220px|Thomas a Kempis op de [[Agnietenbarg]] (1569)]]
|-
|[[Ofbeelding:Thomas a Kempis Schrijn.JPG|thumb|right|220px|De reliekkiste mit 't gebiente van Thomas a Kempis, Zwolle]]
|}
'''Thomas a Kempis''' (feilijk ''Thomas van Kempen'' of ''Thomas Hemerken'' ("hamertien"); [[Kempen (Duutslaand)|Kempen]], ca. [[1380]] - [[Zwolle]], [[25 juli]] [[1472]]) was een [[Middeleeuwen|middeleeuwse]] [[Augustienen (kloosterörde)|augustiener]] [[kanunnik]], schriever, [[oaverschriever]] en [[mystiek|mysticus]]. Hi'j was iene van de [[spiritualiteit|spirituele]] beweging van de [[Mederne devotie]] en een volgeling van [[Geert Grote]] en [[Floris Radewiens]], de stichters van de [[Breurs van 't Gemiene Lèven]].

==Lèven==
Thomas zien volk waren ienvoldige lu uut Kempen, körtbi'j [[Krefeld]]. In 1395 stuurden ze hum hen de schoele in [[Dèventer]], die as eleid wördden deur de Breurs van 't Gemiene Lèven. Hi'j wördden een veerdig oaverschriever en kun hum zo onderholden. Later gunk e bi'j de reguliere kanunniken in de priori'je van de Sunte-Agnietenbarg bi'j Zwolle, daoras zien breur al eerder bi'j was egaone en [[prior]] ewörden was. Thomas wördden in 1413 töt [[priester]] ewi'jd en wördden subprior in 1429.

Thomas a Kempis beheurden bi'j de schoele van mystici die verspreid waren laangs de [[Rien]] van [[Zwitserlaand]] töt [[Straotsbörg]], [[Keulen]] en in de [[Lege Laanden (staotkunde)|Nederlaanden]]. Hi'j leidden een röstig lèvent, of-eziene van de drokte rond de weigering van de paus umme [[Rudolf van Diepholt]] te erkennen, die as töt [[lieste van bisschoppen en aartsbisschoppen van Utrecht|bisschop van Utrecht]] was verkeuzen. Hi'j verdielden zien tied maank [[Volksdevotie|devotie]]-oefenings, schrieveri'je en oaverschrieveri'je. De uutdrokking "mit een boekien in een hoekien" zol teroggegaon op een uutspraoke die as ze an hum toeschrieft: ''In omnibus requiem quaesivi et nusquam inveni nisi in angulo cum libro'' ("in alles he'k röst ezöcht en die he'k naargens evunden, behalven in een hoek mit een boek").

Op 11 november 1897 hebt ze een monument veur hum onthuld in de [[Michaëlskarke (Zwolle)|Michaëlskarke]] in Zwolle, daoras de aartsbisschop van Utrecht bi'j was.

==Warken==
Thomas a Kempis hef de [[Biebel]] temiensen viermaol oavereschreven; ièn exemplaar is in vief dielen opbewaord eblèven in [[Darmstadt]]. Zölf schreef e een hiele bulte warken, haoste allemaole in 't [[Latien]]. Hi'j kenden de Biebel deur en deur, en zien warken staot vol van veural [[Ni'je Testament|ni'jtestamentische]] citaoten. Ze bint allemaole devotioneel van aord en umvat traktaten, meditaties, brieven en [[preek|preken]].

Onder zien historische traktaten vaalt ''Vita Lidewigis'' (oaver 't lèven van de heilige [[Liduina van Schiedam]], ''Vita Gerardi Magni'' (oaver 't lèven van [[Geert Grote]]) en biografieën van Floris Radewiens en negen aandere breurs van de örde.

Zien bekendste en nog aal beroemde wark is ''[[De Imitatione Christi]]'' ("Oaver de naovolging van Christus"), de verzamelname veur vier traktaten, daorvan 't oldste uut 1424 stamt. 't Wark wördden in 1471-1472 in [[Augsbörg]] edrokt en honderden keren opni'j edrokt; 't was nao de Biebel 't miest verbreide boek van de late middeleeuwen.

Vergeliekbere warken, en deurtrökken van dezölfde giest, vörmt zien uutebreide meditatie oaver 't lèven en de zegenings van de Verlösser, en een aandere oaver de [[incarnatie#Theologie|incarnatie]]. Beide warken haandelt oaver de verering van Christus.

==Reliekkissien==
Thomas zien gebiente zat töt 2005 in een reliekkissien in de Zwolse Michaëlskarke. Umreden ze dizze karke in november van det jaor esleuten hebt, is zien gebiente mit [[Pinksteren]] 2006 oaverebrocht naor de [[Basiliek van Oeze-Lieve-Vrouwe-Tenhemelopneming (Zwolle)|Basiliek van Oeze-Lieve-Vrouwe-Tenhemelopneming]] in 't centrum van de stad.

==Uutgaonde verwiezings==
* [http://www.homepages.hetnet.nl/~marteau7/navolging-1/ De eerste drei boeken van ''Oaver de naovolging van Christus'']
* [http://www.heiligeteksten.nl/De%20Navolging%20van%20Christus%20web.htm Alle vier de boeken van ''Oaver de naovolging van Christus'']

{{Dia|Dit stok is echreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

{{commonscat|Thomas a Kempis}}

{{DEFAULTSORT:Kempis, Thomas A}}
[[Kattegerie:Drèents artikel]]
[[Kattegerie:Christendom]]
[[Kattegerie:Geschiedenis van Oaveriessel]]

[[ca:Tomàs de Kempis]]
[[cs:Tomáš Kempenský]]
[[de:Thomas von Kempen]]
[[el:Θωμάς ο Κεμπήσιος]]
[[en:Thomas à Kempis]]
[[es:Tomás de Kempis]]
[[fi:Tuomas Kempiläinen]]
[[fr:Thomas a Kempis]]
[[fy:Tomas fan Kempen]]
[[hr:Toma Kempenac]]
[[hu:Kempis Tamás]]
[[it:Tommaso da Kempis]]
[[ja:トマス・ア・ケンピス]]
[[ko:토마스 아 켐피스]]
[[la:Thomas a Kempis]]
[[ml:തോമസ് അക്കെമ്പിസ്]]
[[nl:Thomas a Kempis]]
[[no:Thomas à Kempis]]
[[pl:Tomasz z Kempis]]
[[pt:Tomás de Kempis]]
[[ru:Фома Кемпийский]]
[[sk:Tomáš Kempenský]]
[[sv:Thomas a Kempis]]
[[tr:Thomas Kempis]]
