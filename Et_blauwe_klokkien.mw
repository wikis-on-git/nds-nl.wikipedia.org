[[Ofbeelding:Gentiana pneumonanthe 130805a.jpg|thumb|250px|Et blauwe klokkien]] 
[[Ofbeelding:Gentiana pneumonanthe 130805b.jpg|thumb|250px|Et blauwe klokkien]]
'''Et blauwe klokkien''' ([[Latien]]: ''Gentiana pneumonanthe'') is een plaante die beheurt tot de [[gentiaanfemilie]] (''Gentianaceae''). De plaante komt van neture veur in [[Eurazië]]. In Nederlaand is de plaante wettelik bescharmd: et staot op de Nederlaanse Rooie Liest van plaanten as algemien veurkommend mar stark ofneumen. 

De plaante wodt 15 tot 60 centimeter hoge. De [[blaojen|blaeder]] bin niet breder as 1 centimeter, ze bin lienvormig, langrekt en hebben 1 tot 3 narven. De raand van et blad is meerstal wat ommerold. Et onderste blad is niet tot een lange schacht vergruuid.

Et blauwe klokkien bluuit van [[juli]] tot [[september]] mit allienstaonde of twie bi'j mekeer zittende, donkerhemelsblauwe, 4 tot 5 centimeter lange [[bloeme]]n, die an de buterkaante vuuf grune strepen hebben en an de binnenkaante grune stippels. Somstieden kunnen de bloemen ok wit wezen. De bloemen zitten in de bladoksels en an et aende van de stengel.

De vrucht is een [[deusvrucht]]. De kleine, lochte [[zaod (plaanten)|zaoden]] bin ongevleugeld.

De plaante komt veur in [[blauwgröslaand]], tussen kot grös, [[heed|heide]] en veenmoerassen op natte, zoere grond.

Et blauwe klokkien is een gastheer veur et [[gentiaanblauwgien]] (''Maculinea alcon''), die de eities ofzet op de bloemen die nog niet eupend bin. Ok de [[rupse|rupsen]] van de motten ''[[Nemophora violaria]]'' ([[Lepidoptera]], [[Adelidae]]) en ''[[Stenoptilia pneumonathes]]'' ([[Lepidoptera]], [[Pterophoridae]]) kommen op et blauwe klokkien veur.

==Nedersaksisch==
*[[Stellingwarfs]]: 
**''et blauwe klokkien
**''klokheide''
**''adam-en-eva''
**''reumeltien''
*[[Veluws]]: 
**''klokjesgentiaan''
**''klokjesgentiaon''  ([[Hoevelaken]])
**''klökkiesgentiaan'' ([[Heerde]], [[Wezep]])
**''klöksiesgentiaan'' ([[Epe]], [[Apeldoorne]])
**''klokkiesgenter'' ([[Une]])
**''klokje'' ([[Niekark]])
**''gentiaan''
**''bärgbellen'' ([[Vaossen]])
**''blauw klukien''
**''blauwe klokjes'' ([[Klanenbeek]])
**''hääntjen-en-hennetjen'' ([[Apeldoorne]])
**''vingerhoedjes'' ([[Garder]])
*'''Overig:''' [http://www.meertens.nl/pland/woordenboekartikel.php?term=Klokjesgentiaan opzuken]

{{Commons|Gentiana pneumonanthe}}

{{DEFAULTSORT:Et Blauwe Klokkien}}
{[[Kattegerie:Stellingwarfs artikel]]
[[Kattegerie:Plaante]]

[[da:Klokke-Ensian]]
[[de:Lungen-Enzian]]
[[en:Gentiana pneumonanthe]]
[[es:Gentiana pneumonanthe]]
[[fr:Gentiane des marais]]
[[fy:Skieppeklokje]]
[[hsb:Płucowy hórkowc]]
[[hu:Kornistárnics]]
[[nl:Klokjesgentiaan]]
[[pl:Goryczka wąskolistna]]
[[pt:Genciana-de-turfeiras]]
[[sv:Klockgentiana]]
