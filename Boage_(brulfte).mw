[[Ofbeelding:Boag in Hooltn.jpg|thumb|right|300px|Boag in [[Hooltn]]]]
n '''Boag''' of ne '''boage''' is n gebroek in [[Tweante]], [[Sallaand]] en n [[Achterhook]] wat nog völle vuurkeump bie (zovöljöarige) [[brulfte|brulftn]]. <br />
Hierbie bouwt de noabers ne boage (meestieds van [[hoolt]]) oawer n ingaank van de stroate noar de vuurdure van t hoes. Dèt rek kleedt ze an met greune tèkke van [[danne|dann]] of aander [[naaldhoolt]]. Dèt is t kearlswoark; de vrouwleu voolt reuskes van papier dee at oeteandelik in de boage komt te hangn. De kluur van de reuskes haankt of van t antal joar at t stel etrouwd is. n Stel wat juust etrouwd is krig meestieds rooe en witte reuskes (rood is de kluur van de leefde en wit is de kluur van zuuwerheaid), en de 12,5-joarigen, 25-joarigen ezw kriegnt n kluur den at doar bie heurt, dus [[zilver]], [[goold]], ezw.<br />
Tiedns en noa t bouwn wordt de noabers eneugnd vuur n hèpken en n dreankn, en bie t ofbrèkn krek zo. Bie t ofbrekn helpt mangs t stel zelf ook met, wat angef dèt ze dr non too verdan bie heurt.

Rechtevoort beent de boagn kant en kloar te huur, en van keunststof.

[[Kattegerie: Tweants artikel]]
[[Kattegerie: Nedersaksische cultuur]]
