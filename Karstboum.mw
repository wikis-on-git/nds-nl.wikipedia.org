[[Bestaand:XmasTreeExhibitChicagoMuseumOfScienceIndustry.jpg|thumb|Karstboom in et Museum of Science and Industry in Chicago]]
[[Bestaand:Arbol Navidad 01.jpg|thumb|Een karstboom mit [[karstbal]]len]]
[[Bestaand:Christmas tree.jpg|thumb|[[Nordmann-sparre]] as karstboom]]
Een '''karstboom''' is een nååldboom dy altyd rond de [[Kìrsttied|karsttyd]] in hüüs ehååld wördt en versyrd wördt mit [[locht]]jes, [[karstballe]]n, slingers, [[engelenhaor|engelenhåår]], üüteenlopende dekoratyve figüren so as engelen, rendyren, pakjes, en vake een [[piek (karstversiering)|pyk]]. De tradisy van de karstboom is mittertyd üütebreid tot verlochte en versyrde bomen op pleinen en in parken, stråten en tünen.

In völe stejen en darpen wördt een grote verlochte karstboom neereset, meestentyds op een markt, plein of aandere sentrale plååtse. Eén van de bekendste vöörbeelden hyrvan is de [[fiensparre|fynsparre]] dy elk jåår in [[Rockefeller Center]] in [[Niej-York (stad)|Ny-York]] neereset wördt. De boom, dy meestentyds tüssen de 22 en 28 meter hoge is, wördt versyrd mit tyndüsenden lochtjes. Et ansteken van de lochtjes geböört altyd tyens een twee üür dürende show op de woonsdag nå [[Dankzegingsdag|Danksegingsdag]] (''Thanksgiving'') en wördt rechtstreeks op tv üütesünden.

Et moment wåårop de karstboom op-etöigd wördt verschilt van streek tot streek en van religy tot religy. In [[Nederlaand]] en [[België]] geldt de ongeschreven regel dat karstbomen en aandere karstversyringen eerst nå [[Sunterkloas|Sunterklåås]] ([[5 desember|5]]-[[6 desember]]) neereset maggen wörden.<ref>'Dreekwart van de bevolking argert syn eigen an karstversyringen by winkels terwyl Sunterklåås nog in et laand is', [[TNS NIPO]], 5 desember 1997</ref> Et spül blif meestentyds ståån tot en mit [[Dreekoningen]] ([[6 jannewåri]]). Vrogger löten se de boom uk wel ståån tot et feest van [[Maria-Lochtmis]]. Soms wördt wel es eseegd dat et vortdoon van de boom vöör Dreekoningen ongelok sol brengen, üm toch lik disse opvatting minder vöör te kumen: völe Nederlaanders doon de karstboom rond de jåårwisseling al de döre üüt. In Düütslaand wördt volgens de tradisy de karstboom eerst op de marnen van 24 desember op-etöigd, üm der dan 's avends de karstkado's onder te kunnen doon.<ref>Jochen Müssig: [http://www.sueddeutsche.de/leben/weihnachtstradition-weltweit-durch-baum-und-zeit-1.246132 ''Weihnachtstradition weltweit – Durch Baum und Zeit''], Süddeutschen Zeitung, 20 december 2006.</ref> 

==Oorsprong en ouerdom van et gebrüük==
Over de ouerdom van et gebrüük van de karstboom lopen de bronnen arg üütene.

In de [[Romantiek|Romantyk]] döken theoryen op dat de karstboom een [[Germoanen|Oudgermaanse]] oorsprong sol hebben, wåårby de boom ([[eek]]) sentraal stüng in een [[Zunnewende|mirrewynter]]vyring (feitelik de [[kortste dag]]). As de boom in de wynter te oud was, wördden et verbraand vöör warmte. Eerst tyens de [[middeleewn|middeleeuen]] konnen keersenmakers op grote schåle guudkope keersen maken dy gebrüükt wördden üm de boom mee te versyren. In een [[Franken|Frankyse]] tekste üüt de [[13e eeuw|13. eeu]] wördt vöör et eerst een gröne boom vol keersen beschreven. An et einde van de middeleeuen plååtsten inwuners van de [[Elzas]] 's wynters een boom, versyrd mit keersen, [[klåtergoud]], eklöörd papyr, appels, kuuk en sükerguud in höör hüüs. Dit gebrüük weiden eerst halverwegen de [[19e eeuw|19. eeu]] over nåår aandere West-Europeese laanden, wååronder Nederlaand en België.<ref>[http://www.trouw.nl/tr/nl/4512/Cultuur/article/detail/1813474/2010/10/23/Kerstboom-dook-pas-op-in-19de-eeuw.dhtml 'Karstboom verscheen eerst op in 19. eeu'], ''Trouw'', 23 oktober 2010</ref><ref>Ron van Gelderen, [http://www.onsamsterdam.nl/component/content/article/32-winter-special-november-december-2010.html?start=5 De segetocht van de karstboom], ''Ons Amsterdam'', november-desember 2010</ref><ref>[http://www.history.com/topics/christmas/history-of-christmas-trees History of Christmas trees], History</ref>

De [[christendom|christelike]] karken, en vööral de [[Rooms-katholyke Karke]], hebben de karstboom lange tyd eweerd. De karstboom hev mit de inhoud van et christelike [[Kìrsttied|karstfeest]] niks van doon. Opvallend genog bin et jüüst de negentynde-eeuse geestverwaanten dy dervöör esörgd hebben dat de karstboom in Nederlaand in swang kwam. In de negentynde eeu hev [[et Réveil]] een belangryke rolle espööld by de introdüksy van de karstboom. In eerste instansy hadden allinnig ryke [[Vriezinnig protestantisme|vrysinnige protestantse]] gesinnen een sparre in hüüs, de [[zundagsschoele|sündagsschule]] besörgden hüm breje popülariteit. De sündagsschule, op-ericht döör figüren üüt et Réveil, was nyt allinnig een geschikte manyre üm et evangely te verspreien mer uk üm armen van middelen te vöörsyn. Sinds dy tyd steet de karstboom volgens party karken simbool vöör 'et Locht'.

== Boomsoort ==
De meestverkochtten karstbomen bin de [[fiensparre|fynsparre]] (''Picea abies'') en de [[Nordmann-sparre]] (''Abies nordmanniana''), evolgd deur de [[Serviese sparre|Servyse sparre]] (''Picea omorika'') en de [[blauwsparre|blausparre]] (''Picea pungens''). De nåålden van de Nordmann-sparre vallen minder gau üüt as dy van de fynsparre. Uk aandere soorten üüt de geslachten [[zilversparre|silversparre]], [[sparre]], [[denne]] en ''[[Pseudotsuga]]'' wörden as karstboom gebrüükt. Et Düütse karstlyd ''O, Tannenbaum'' is vertaald as ''O, dennenboom'', wat wåårschynlik terechte is, ümdat sowel ''sparre'' as ''denne'' oue Nederlaandse woorden waren vöör ''nååldboom''. De vöörbye jåårhonderden is de naam ''denne'' meestentyds erisserveerd vöör wat vrogger ''pynboom'' heetten (et genus ''Pinus'').

== Karstboomverbraanding ==
In völe gemeenten in Nederlaandse en Vlaanderen wörden an et begin van t nye jåår de karstbomen verbraand by n sogeheten [[karstboomverbraanding]]. Vööral jongelüüi versamelen dan karstbomen en leveren se in op een bepåålde plååtse. Vervolgens wörden de karstbomen op een avend in braand estöken, meestentyds is dåår de braandweer wel by.

In de söventiger en tachetiger jåren was et popülær by grote grupen jongelüüi üm karstbomen te versamelen en dy in "eigen beheer" op een krüüspunt of plein te verbraanden. Disse tradisy leevden vööral arg in Den Haag by de jongelüüi. Et kon der in dy tyd heftig an tu gåån tüssen büürtgrupen onderling mit gewonden tot gevolg. Disse tradisy stüng beter bekend as "Karstbomen rausen"; op syn Haags: "kegsbaume rausen". Vanåf de jåren negentig wördden et in eigen beheer verbraanden van karstbomen steeds minder tu-eståån vanwegen de hoge kosten van asfaltripparasys en de onveilige sitüasy vöör bewuners in de drekte ümgeving van de karstboomverbraanding.

==Rifferensys==
<references/>

{{Dialekt|wvel|Nunspeet|Intersaksiese schriefwieze}}

[[Kategorie:Kìrst]]
