[[Bestaand:XmasTreeExhibitChicagoMuseumOfScienceIndustry.jpg|thumb|Karstboom in et Museum of Science and Industry in Chicago]]
[[Bestaand:Arbol Navidad 01.jpg|thumb|Een karstboom mit [[karstbal]]len]]
[[Bestaand:Christmas tree.jpg|thumb|[[Nordmann-sparre]] as karstboom]]
Een '''karstboom''' is een nåldboom dy altyd rond de [[Kìrsttied|karsttyd]] in hüüs ehåld wördt en versyrd wördt mit [[locht]]jes, [[karstballe]]n, slingers, [[engelenhaor|engelenhår]], üüteenlopende dekorative figüren so as engelen, rendyren, pakjes, en vake een [[piek (karstversiering)|pyk]]. De traditsy van de karstboom is mittertyd üütebreyd tot verlochte en versyrde bomen up pleynen en in parken, stråten en tünen.

In völe steden en darpen wördt een grote verlochte karstboom neereset, meestentyds up een markt, pleyn of andere centrale plåtse. Eén van de bekendste vöörbeelden hyrvan is de [[fiensparre|fynsparre]] dy elk jår in [[Rockefeller Center]] in [[Niej-York (stad)|Ny-York]] neereset wördt. De boom, dy meestentyds tüssen de 22 en 28 meter hoge is, wördt versyrd mit tyndüsenden lochtjes. Et ansteken van de lochtjes geböört altyd tydens een twee üür dürende show up de woonsdag nå [[Dankzegingsdag|Danksegingsdag]] (''Thanksgiving'') en wördt rechtstreeks up tv üütesünden.

Et moment wårup de karstboom up-etöygd wördt verschilt van streek tot streek en van religy tot religy. In [[Nederland]] en [[België|Belgye]] geldt de ungeschreven regel dat karstbomen en andere karstversyringen eerst nå [[Sunterkloas|Sünterklås]] ([[5 desember|5]]-[[6 desember|6 december]]) neereset wörden maggen.<ref>'Dreekwart van de bevolking argert syn eygen an karstversyringen by winkels terwyl Sünterklås nog in et land is', [[TNS NIPO]], 5 december 1997</ref> Et spül bliv meestentyds stån tot en mit [[Dreekoningen]] ([[6 jannewaori|6 jannewåri]]). Vrogger löten se de boom uk wel stån tot et feest van [[Maria-Lochtmis]]. Soms wördt wel es eseegd dat et vortdoon van de boom vöör Dreekoningen ungelok sol brengen, üm toch lik disse upvatting minder vöör te kumen: völe Nederlanders doon de karstboom rond de jårwisseling al de döre üüt. In Düütsland wördt volgens de traditsy de karstboom eerst up de marnen van 24 december up-etöygd, üm der dan 's avends de karstkado's under te kunnen doon.<ref>Jochen Müssig: [http://www.sueddeutsche.de/leben/weihnachtstradition-weltweit-durch-baum-und-zeit-1.246132 ''Weihnachtstradition weltweit – Durch Baum und Zeit''], Süddeutschen Zeitung, 20 december 2006.</ref> 

==Oorsprong en olderdom van et gebrüük==
Over de olderdom van et gebrüük van de karstboom lopen de bronnen arg üütene.

In de [[Romantiek|Romantik]] döken teoryen up dat de karstboom een [[Germoanen|Oldgermaanse]] oorsprong hebben sol, wårby de boom ([[eek]]) centraal stüng in een [[Zunnewende|middewinter]]vyring (feytelik de [[kortste dag]]). As de boom in de winter te old was, wördden et verbrand vöör warmte. Eerst tydens de [[middeleewn|middeleeuwen]] konnen keersenmakers up grote schåle goodkope keersen maken dy gebrüükt wördden üm de boom mee te versyren. In een [[Franken|Frankiske]] tekste üüt de [[13e eeuw|13. eeuw]] wördt vöör et eerst een gröne boom vol keersen beschreven. An et eynde van de middeleeuwen plåtsten inwuners van de [[Elzas]] 's winters een boom, versyrd mit keersen, [[klåtergold]], eklöörd papyr, appels, kook en sükergood in höör hüüs. Dit gebrüük weyden eerst halverwegen de [[19e eeuw|19. eeuw]] over når andere West-Europeeske landen, wårunder Nederland en Belgye.<ref>[http://www.trouw.nl/tr/nl/4512/Cultuur/article/detail/1813474/2010/10/23/Kerstboom-dook-pas-op-in-19de-eeuw.dhtml 'Karstboom verscheen eerst up in 19. eeuw'], ''Trouw'', 23 oktober 2010</ref><ref>Ron van Gelderen, [http://www.onsamsterdam.nl/component/content/article/32-winter-special-november-december-2010.html?start=5 De segetocht van de karstboom], ''Ons Amsterdam'', november-december 2010</ref><ref>[http://www.history.com/topics/christmas/history-of-christmas-trees History of Christmas trees], History</ref>

De [[christendom|christelike]] karken, en vööral de [[Rooms-katholieke Karke|Rooms-katolyke Karke]], hebben de karstboom lange tyd eweerd. De karstboom hev mit de inhold van et christelike [[Kìrsttied|karstfeest]] niks van doon. Upvallend genog bin et jüüst de negentynde-eeuwske geestverwanten dy dervöör esörgd hebben dat de karstboom in Nederland in swang kwam. In de negentynde eeuw hev [[et Réveil]] een belangryke rolle espööld by de introdüktsy van de karstboom. In eerste instantsy hadden allinnig ryke [[Vriezinnig protestantisme|vrysinnige protestantse]] gesinnen een sparre in hüüs, de [[zundagsschoele|sündagsschule]] besörgden hüm brede popülariteyt. De sündagsschule, up-ericht döör figüren üüt et Réveil, was nyt allinnig een geschikte manyre üm et evangely te verspreyden mer uk üm armen van middelen te vöörsyn. Sinds dy tyd steet de karstboom volgens party karken simbool vöör 'et Locht'.

== Boomsoort ==
De meestverkochtten karstbomen bin de [[fiensparre|fynsparre]] (''Picea abies'') en de [[Nordmann-sparre]] (''Abies nordmanniana''), evolgd deur de [[Serviese sparre|Serviske sparre]] (''Picea omorika'') en de [[blauwsparre|blauwsparre]] (''Picea pungens''). De nålden van de Nordmann-sparre vallen minder gauw üüt as dy van de fynsparre. Uk andere soorten üüt de geslachten [[zilversparre|silversparre]], [[sparre]], [[denne]] en ''[[Pseudotsuga]]'' wörden as karstboom gebrüükt. Et Düütse karstlyd ''O, Tannenbaum'' is vertaald as ''O, dennenboom'', wat wårschynlik terechte is, ümdat sowel ''sparre'' as ''denne'' olde Nederlandse woorden waren vöör ''nåldboom''. De vöörbye jårhunderden is de naam ''denne'' meestentyds ereserveerd vöör wat vrogger ''pynboom'' heetten (et genus ''Pinus'').

== Karstboomverbranding ==
In völe gemeenten in Nederlandse en Vlaanderen wörden an et begin van t nye jår de karstbomen verbrand by een sogeheten [[karstboomverbranding]]. Vööral jongeluy versamelen dan karstbomen en leveren se in up een bepålde plåtse. Vervolgens wörden de karstbomen up een avend in brand estöken, meestentyds is dår de brandweer wel by.

In de söventiger en tachetiger jåren was et popüläär by grote grupen jongeluy üm karstbomen te versamelen en dy in "eygen beheer" up een krüüspunt of pleyn te verbranden. Disse traditsy leevden vööral arg in Den Haag by de jongeluy. Et kon der in dy tyd heftig an to gån tüssen büürtgrupen underling mit gewonden tot gevolg. Disse traditsy stüng beter bekend as "Karstbomen rausen"; up syn Haags: "kegsbaume rausen". Vanof de jåren negentig wördden et in eygen beheer verbranden van karstbomen steeds minder to-estån vanwegen de hoge kosten van asfaltreparatsys en de unveylige sitüatsy vöör bewuners in de direkte ümgeving van de karstboomverbranding.

==Referentsys==
<references/>

==Üütgånde verwysing==
{{commons|Christmas tree|karstboom}}

{{Dialekt|wvel|Nunspeet|Intersaksiese schriefwieze}}

[[Kategorie:Kìrst]]
