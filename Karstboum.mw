[[Bestaand:XmasTreeExhibitChicagoMuseumOfScienceIndustry.jpg|thumb|Karstboum in et Museum of Science and Industry in Chicago]]
[[Bestaand:Arbol Navidad 01.jpg|thumb|Een karstboum mid [[karstbal]]len]]
[[Bestaand:Christmas tree.jpg|thumb|[[Nordmann-sparre]] as karstboum]]
Een '''karstboum''' is een nåldboum dy altyd rund de [[Kìrsttied|karsttyd]] in huus ehåld wördt en versyrd wördt mid [[locht]]jes, [[karstballe]]n, slingers, [[engelenhaor|engelenhår]], uuteenlopende dekoratyve figuren so as engelen, rendyren, pakjes, en vake een [[piek (karstversiering)|pyk]]. De tradity van de karstboum is mid der tyd uutebreyd tot verlochte en versyrde boumen up pleynen en in parken, stråten en tunen.

In völe städen en darpen wördt een groute verlochte karstboum neareset, meestentyds up een markt, pleyn of andere centrale plåtse. Een van de bekendste vöärbealden hyrvan is de [[fiensparre|fynsparre]] dy elk jår in [[Rockefeller Center]] in [[Niej-York (stad)|Ny-York]] neareset wördt. De boum, dy meestentyds tüsken de 22 en 28 meter hoge is, wördt versyrd mid tyndusenden lochtjes. Et ansteaken van de lochtjes geböärt altyd tydens een twee uur durende show up de woonsdag nå [[Dankzegingsdag|Danksegingsdag]] (''Thanksgiving'') en wördt rechtstreaks up tv uutesünden.

Et moment wårup de karstboum up-etöygd wördt verskilt van streak tot streak en van religy tot religy. In [[Nederland]] en [[België|Belgie]] geldt de ungeskreven regel dat karstboumen en andere karstversyringen eerst nå [[Sunterkloas|Sünterklås]] ([[5 desember|5]]-[[6 desember|6 december]]) neareset wörden maggen.<ref>'Dreekwart van de bevolking argert syn eygen an karstversyringen by winkels terwyl Sünterklås nog in et land is', [[TNS NIPO]], 5 december 1997</ref> Et spül bliv meestentyds stån tot en mid [[Dreekoningen]] ([[6 jannewaori|6 jannewåri]]). Vrogger löäten se de boum ouk wel stån tot et feest van [[Maria-Lochtmis]]. Soms wördt wel es eseegd dat et vortdoon van de boum vöär Dreekoningen ungelok sol brengen, üm toch likt disse upvatting minder vöär te koamen: vöäle neaderlanders doon de karstboum rund de jårwisseling al de döäre uut. In Düütskland wördt volgens de tradity de karstboum eerst up de margen van 24 december up-etöygd, üm der dan 's avends de karstkado's under te künnen doon.<ref>Jochen Müssig: [http://www.sueddeutsche.de/leben/weihnachtstradition-weltweit-durch-baum-und-zeit-1.246132 ''Weihnachtstradition weltweit – Durch Baum und Zeit''], Süddeutschen Zeitung, 20 december 2006.</ref> 

==Oorsprong en olderdom van et gebruuk==
Oaver de olderdom van et gebruuk van de karstboum loupen de bronnen arg uutene.

In de [[Romantiek|Romantyk]] döäken teoryen up dat de karstboum een [[Germoanen|oldgermaanske]] oorsprong hebben sol, wårby de boum ([[eek]]) centraal stüng in een [[Zunnewende|middewinter]]vyring (feytelik de [[kortste dag]]). As de boum in de winter te old was, wördden et verbrand vöär warmte. Eerst tydens de [[middeleewn|middeleeuwen]] konnen keersenmakers up groute skåle goodkoupe keersen maken dy gebruukt wördden üm de boum mea te versyren. In een [[Franken|frankiske]] tekste uut de [[13e eeuw|13. eeuw]] wördt vöär et eerst een gröne boum vol keersen beskreaven. An et eynde van de middeleeuwen plåtsten inwoaners van de [[Elzas]] 's winters een boum, versyrd mid keersen, [[klåtergold]], eklöärd papyr, appels, kook en sükergood in höär huus. Dit gebruuk weyden eerst halverweagen de [[19e eeuw|19. eeuw]] oaver når andere west-europääske landen, wårunder Nederland en Belgie.<ref>[http://www.trouw.nl/tr/nl/4512/Cultuur/article/detail/1813474/2010/10/23/Kerstboom-dook-pas-op-in-19de-eeuw.dhtml 'Karstboum verskeen eerst in 19. eeuw'], ''Trouw'', 23 oktober 2010</ref><ref>Ron van Gelderen, [http://www.onsamsterdam.nl/component/content/article/32-winter-special-november-december-2010.html?start=5 De segetocht van de karstboum], ''Ons Amsterdam'', november-december 2010</ref><ref>[http://www.history.com/topics/christmas/history-of-christmas-trees History of Christmas trees], History</ref>

De [[christendom|christelike]] karken, en vöäral de [[Rooms-katholieke Karke|rooms-katolyke karke]], hebben de karstboum lange tyd eweard. De karstboum hev mid de inhold van et christelike [[Kìrsttied|karstfeest]] niks van doon. Upvallend genog bin et juust de negentynde-eeuwske geestverwanten dy dervöär esörgd hebben dat de karstboum in Nederland in swang kwam. In de negentynde eeuw hev [[et Réveil]] een belangryke rolle espöäld by de introdukty van de karstboum. In eerste instanty hadden allenig ryke [[Vriezinnig protestantisme|vrysinnige protestantske]] gesinnen een sparre in huus, de [[zundagsschoele|sündagsskule]] besörgden hüm brede populariteyt. De sündagsskule, up-ericht döär figuren uut et Réveil, was nyt allenig een geskikte manyre üm et evangely te verspreyden mer ouk üm armen van middelen te vöärsyn. Sinds dy tyd steet de karstboum volgens party karken symbool vöär 'et Locht'.

== Boumsoort ==
De meestverkochtten karstboumen bin de [[fiensparre|fynsparre]] (''Picea abies'') en de [[Nordmann-sparre]] (''Abies nordmanniana''), evolgd döär de [[Serviese sparre|serviske sparre]] (''Picea omorika'') en de [[blauwsparre|blauwsparre]] (''Picea pungens''). De nålden van de Nordmann-sparre vallen minder gauw uut as dy van de fynsparre. Ouk andere soorten uut de geslachten [[zilversparre|silversparre]], [[sparre]], [[denne]] en ''[[Pseudotsuga]]'' wörden as karstboum gebruukt. Et düütske karstlyd ''O, Tannenbaum'' is vertaald as ''O, dennenboum'', wat wårskynlik terechte is, ümdat sowel ''sparre'' as ''denne'' olde neaderlandske woorden waren vöär ''nåldboum''. De vöärbye jårhunderden is de name ''denne'' meestentyds ereserveerd vöär wat vrogger ''pynboum'' heetten (et genus ''Pinus'').

== Karstboumverbranding ==
In vöäle gemeenten in Nederland en Vlaanderen wörden an et begin van et nye jår de karstboumen verbrand by een sogehete [[karstboumverbranding]]. Vöäral jongelüde versamelen dan karstboumen en leveren se in up een bepålde plåtse. Vervolgens wörden de karstboumen up een avend in brand estöäken, meestentyds is dår de brandweer wel by.

In de söäventiger en tachentiger jåren was et populär by groute gruppen jongelüde üm karstboumen te versamelen en dy in "eygen beheer" up een kruuspunt of pleyn te verbranden. Disse tradity leevden vöäral arg in Den Haag by de jongelüde. Et kon der in dy tyd heftig an to gån tüsken büürtgruppen underling mid gewonden tot gevolg. Disse tradity stüng beater bekend as "Karstboumen rausen"; up syn Haags: "kegsbaume rausen". Vanof de jåren negentig wördden et in eygen beheer verbranden van karstboumen steads minder to-estån vanweagen de houge kosten van asfaltreparatys en de unveylige situaty vöär bewoaners in de direkte ümgeaving van de karstboumverbranding.

==Referentys==
<references/>

==Uutgånde verwysing==
{{commons|Christmas tree|karstboum}}

{{Dialekt|wvel|Nunspeet|Algemeyne Intersassiske Skryvwyse}}

[[Kategorie:Kìrst]]
