[[Bestaand:XmasTreeExhibitChicagoMuseumOfScienceIndustry.jpg|thumb|Karstboum in et Museum of Science and Industry in Chicago]]
[[Bestaand:Arbol Navidad 01.jpg|thumb|Een karstboum mit [[karstbal]]len]]
[[Bestaand:Christmas tree.jpg|thumb|[[Nordmann-sparre]] as karstboum]]
'n '''karstboum''' is 'n nåldboum dee altyd rond de [[Kìrsttied|karsttyd]] in huus ehåld wördt en versyrd wördt mit [[locht]]jes, [[karstballe]]n, slingers, [[engelenhaor|engelenhår]], uuteenlopende dekoratyve figuren so as engelen, rendyren, pakjes, en vake 'n [[piek (karstversiering)|pyk]]. De tradity van de karstboum is mittertyd uutebreyd tot verlochte en versyrde boumen up pleynen en in parken, stråten en tunen.

In völe städen en darpen wördt 'n groute verlochte karstboum neereset, meestentyds up 'n markt, pleyn of andere centrale plåtse. Een van de bekendste vöörbeelden hyrvan is de [[fiensparre|fynsparre]] dee elk jår in [[Rockefeller Center]] in [[Niej-York (stad)|Ny-York]] neereset wördt. De boum, dee meestentyds tüssen de 22 en 28 meter hoge is, wördt versyrd mit teendusenden lochtjes. Et anstaeken van de lochtjes geböört altyd tydens 'n twee uur durende show up de woonsdag nå [[Dankzegingsdag|Danksegingsdag]] (''Thanksgiving'') en wördt rechtstreeks up tv uutesünden.

Et moment wårup de karstboum up-etöygd wördt verschilt van streak tot streak en van religy tot religy. In [[Nederland]] en [[België|Belgie]] geldt de ungeschreven regel dat karstboumen en andere karstversyringen eerst nå [[Sunterkloas|Sünterklås]] ([[5 desember|5]]-[[6 desember|6 december]]) neereset wörden maggen.<ref>'Dreekwart van de bevolking argert syn eygen an karstversyringen by winkels terwyl Sünterklås nog in et land is', [[TNS NIPO]], 5 december 1997</ref> Et spül bliv meestentyds stån tot en mit [[Dreekoningen]] ([[6 jannewaori|6 jannewåri]]). Vrogger löten se de boum uk wel stån tot et feest van [[Maria-Lochtmis]]. Soms wördt wel es eseegd dat et vortdoon van de boum vöör Dreekoningen ungelok sol brengen, üm toch lik disse upvatting minder vöör te kuomen: völe Nederlanders doon de karstboum rond de jårwisseling al de döre üüt. In Düütskland wördt volgens de tradity de karstboum eerst up de marnen van 24 december up-etöygd, üm der dan 's avends de karstkado's under te künnen doon.<ref>Jochen Müssig: [http://www.sueddeutsche.de/leben/weihnachtstradition-weltweit-durch-baum-und-zeit-1.246132 ''Weihnachtstradition weltweit – Durch Baum und Zeit''], Süddeutschen Zeitung, 20 december 2006.</ref> 

==Oorsprong en olderdom van et gebruuk==
Oaver de olderdom van et gebruuk van de karstboum loupen de bronnen arg uutene.

In de [[Romantiek|Romantyk]] döken teoryen up dat de karstboum 'n [[Germoanen|Oldgermaanse]] oorsprong hebben sol, wårby de boum ([[eek]]) centraal stüng in 'n [[Zunnewende|middewinter]]vyring (feytelik de [[kortste dag]]). As de boum in de winter te old was, wördden et verbrand vöör warmte. Eerst tydens de [[middeleewn|middeleeuwen]] konnen keersenmakers up groute schåle goodkoupe keersen maken dee gebruukt wördden üm de boum mee te versyren. In 'n [[Franken|Frankiske]] tekste uut de [[13e eeuw|13. eeuw]] wördt vöör et eerst 'n gröne boum vol keersen beschreven. An et eynde van de middeleeuwen plåtsten inwuoners van de [[Elzas]] 's winters 'n boum, versyrd mit keersen, [[klåtergold]], eklöörd papyr, appels, kook en sükergood in höör huus. Dit gebruuk weyden eerst halverwegen de [[19e eeuw|19. eeuw]] oaver når andere West-Europeeske landen, wårunder Nederland en Belgie.<ref>[http://www.trouw.nl/tr/nl/4512/Cultuur/article/detail/1813474/2010/10/23/Kerstboom-dook-pas-op-in-19de-eeuw.dhtml 'Karstboum verscheen eerst in 19. eeuw'], ''Trouw'', 23 oktober 2010</ref><ref>Ron van Gelderen, [http://www.onsamsterdam.nl/component/content/article/32-winter-special-november-december-2010.html?start=5 De segetocht van de karstboum], ''Ons Amsterdam'', november-december 2010</ref><ref>[http://www.history.com/topics/christmas/history-of-christmas-trees History of Christmas trees], History</ref>

De [[christendom|christelike]] karken, en vööral de [[Rooms-katholieke Karke|rooms-katolyke karke]], hebben de karstboum lange tyd eweard. De karstboum hev mit de inhold van et christelike [[Kìrsttied|karstfeest]] niks van doon. Upvallend genog bin et juust de negenteende-eeuwske geestverwanten dee dervöör esörgd hebben dat de karstboum in Nederland in swang kwam. In de negenteende eeuw hev [[et Réveil]] 'n belangryke rolle espööld by de introdukty van de karstboum. In eerste instanty hadden allenig ryke [[Vriezinnig protestantisme|vrysinnige protestantske]] gesinnen 'n sparre in huus, de [[zundagsschoele|sündagsschule]] besörgden hüm brede populariteyt. De sündagsschule, up-ericht döör figuren uut et Réveil, was neet allenig 'n geschikte manyre üm et evangely te verspreyden mer uk üm armen van middelen te vöörseen. Sinds dee tyd steet de karstboum volgens party karken symbool vöör 'et Locht'.

== Boumsoort ==
De meestverkochtten karstboumen bin de [[fiensparre|fynsparre]] (''Picea abies'') en de [[Nordmann-sparre]] (''Abies nordmanniana''), evolgd deur de [[Serviese sparre|serviske sparre]] (''Picea omorika'') en de [[blauwsparre|blauwsparre]] (''Picea pungens''). De nålden van de Nordmann-sparre vallen minder gauw uut as dee van de fynsparre. Uk andere soorten uut de geslachten [[zilversparre|silversparre]], [[sparre]], [[denne]] en ''[[Pseudotsuga]]'' wörden as karstboum gebruukt. Et Düütske karstlyd ''O, Tannenbaum'' is vertaald as ''O, dennenboum'', wat wårschynlik terechte is, ümdat sowel ''sparre'' as ''denne'' olde Nederlandske woorden waren vöör ''nåldboum''. De vöörbye jårhunderden is de name ''denne'' meestentyds ereserveerd vöör wat vrogger ''pynboum'' heetten (et genus ''Pinus'').

== Karstboumverbranding ==
In völe gemeenten in Nederland en Vlaanderen wörden an et begin van et nye jår de karstboumen verbrand by 'n sogehete [[karstboumverbranding]]. Vööral jongelüden versamelen dan karstboumen en leveren se in up 'n bepålde plåtse. Vervolgens wörden de karstboumen up 'n avend in brand estöken, meestentyds is dår de brandweer wel by.

In de söventiger en tachtiger jåren was et populär by groute gruppen jongelüden üm karstboumen te versamelen en dee in "eygen beheer" up 'n kruuspunt of pleyn te verbranden. Disse tradity leevden vööral arg in Den Haag by de jongelüden. Et kon der in dee tyd heftig an to gån tüssen büürtgruppen underling mit gewonden tot gevolg. Disse tradity stüng baeter bekend as "Karstboumen rausen"; up syn Haags: "kegsbaume rausen". Vanof de jåren negentig wördden et in eygen beheer verbranden van karstboumen steeds minder to-estån vanwegen de hoge kosten van asfaltreparatys en de unveylige situaty vöör bewuoners in de direkte ümgeving van de karstboumverbranding.

==Referentys==
<references/>

==Uutgånde verwysing==
{{commons|Christmas tree|karstboum}}

{{Dialekt|wvel|Nunspeet|Algemeyne Intersassiske Skryvwyse}}

[[Kategorie:Kìrst]]
