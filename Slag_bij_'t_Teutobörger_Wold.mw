[[Bestaand:Varus01.jpg|thumb|300px|Reconstructie bij [[Kalkriese]] van de deur de Germanen opewörpen walle]]
De '''Slag bij 't Teutobörger Wold''', deur [[Olde Rome|Romeinse]] geschiedschrievers de'' '''clades variana''' ''(Varusramp) enuumd en in 't Duuts ok de'' '''Varusschlacht''' ''of'' '''Hermannsschlacht''','' was een [[veldslag]] in 't jaor 9 nao Christus. Een verbond van mienstens vier [[Germanen|Germaanse stammen]] onder [[Arminius (veldheer)|Arminius]] wus drei Romeinse [[legioen|legioenen]] en heur hulptroepen, anevoerd deur [[Publius Quinctilius Varus]], te verrassen en finaol te verrineweren.

De slag vund waorschienlijk plaatse in de onmiddellijke umgeving van waor now 't dörp [[Kalkriese]] lig, in de [[Duutslaand|Duutse]] dielstaot [[Nedersaksen]]. Arminius, anvoerder van de stam van de [[Cherusken]], was in Romeinse dienst ewest as anvoerder van de hulptroepen van Varus. Hij had een Romeinse militaire opvoeding geneuten, waordeur e kaans zag um Varus um de tuun de leiden en de Romeinse tactieken in 't veuren deur te hebben.

De Slag bij 't Teutobörger Wold wördt eziene as ien van de slimste nederlagen in de Romeinse geschiedenis, waordeur de roezige tied van gebiedsuutbreiding onder keizer [[Augustus (keizer)|Augustus]] töt een end kwaamp. As antwoord op de slag kwaamp 't [[Romeinse Riek]] in de jaoren daornao mit vergeldingsinvallen in Germaans gebied, mit name onder de ginneraal (en latere keizer) [[Tiberius]] en die zien adoptiefzeune [[Germanicus]]. Mar de grèenze van 't Riek bleef bij de revier de [[Rien]], in plaatse van wieder naor 't noorden bij de [[Elve]] zoas de bedoeling ewest was.

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Veldslag]]
[[Kategorie:Germoans vôlk]]
[[Kategorie:Romienen]]
