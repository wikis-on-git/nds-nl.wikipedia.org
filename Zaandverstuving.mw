[[Image:Zandverstuiving hoge veluwe 4.jpg|right|260px|thumb|Zaandverstuving "De Pollen" op [[De Hoge Veluwe]]]]
[[Image:Kootwijkerzand 2.jpg|right|260px|thumb|t [[Kootwiekerzaand]]]]
[[Image:Zandverstuiving hoge veluwe 1.jpg|thumb|right|260px|n Zaandverstuving mit nieje dunen]]
n '''Zaandverstuving''' is n open plekke in de [[heed (vegetasie)|heed]] of de [[dune]]n waor gien enkele begreuiing veurkömp en waor t zaand deur de [[wiend]] en t [[waoter]] ([[regen]]bujen) versteuven wörden. Echt stuvend zaand kömp in [[West-Europa|Noordwest-Europa]] haost niet veur. In Nederlaand bin der nog n paor. n Zaandverstuving is n vorm van [[weust laand]], oek wel [[onlaand]].

==Ontstaon==
Zaandverstuvingen ontstungen in t verlejen deurdat de velden te veul of-eplagd wördden. De heedplaggen wördden bieveurbeeld gebruukt um n [[plaggehutte]] te bouwen en in de [[potstal]]. As der te veule plaggen of-ehaold wördden, kon de heed zich niet meer herstellen. Aandere schaodelike aktiviteiten waren t riejen mit te veule karren, en t laoten grezen van te veule schapen.

De wiend zörgden der dan veur dat t stuufzaand zich steeds veerder verspreiden waordeur de zaandverstuvingen steeds groter wördden. In n grote zaandverstuving kunnen deur de wiend dunen ontstaon. Langes de raand van n zaandverstuving ligt meestentieds n hoge zaandwalle, waor t zaand zich op verzameld. Soms wördden hele darpen bedreigd deur t oprukkende zaand. Zo kon n enkele [[störm]] vanuut de zaandverstuving n oogst deur n dunne zaandlage op de kwetsbaore plaantjes verrineweren.

Zaandverstuvingen bin in [[Europa (continent)|Europa]], buten [[Nederlaand]], iezelig zeldzaam, en hadden in de [[19e eeuw]] n areaal van 78.600 bunders. Umdat dit gebied zich (oek as gevolg van overbegrezing van [[wei]]gronden) uutbreiden, wördden [[Staotsbosbeheer]] op-ericht, dat gebieden as de [[Veluwe]] mit bos beplaantten. Tegenswoordig is nog 1.400 bunders over, veural in de provinsies [[Drenthe]], [[Gelderlaand]] en [[Noord-Braobant]]. t Grootste stuufzaandgebied in Nederlaand is t [[Kodekerzand|Kootwiekerzaand]] op de Veluwe.

==Beheer==
===Zaandverstuving tegengaon===
Um t verstuven van t zaand tegen te gaon, ku'j t gebied bebossen deur [[pinus|dennen]] te plaanten. Pioniersplaanten die zich in n zaandverstuving vestigen bin [[buntgres]] en [[zaandzegge]]. Daornao volgt [[roeg haormos]]. Daormee wördt t zaand wat vasteleegd en kunnen der aandere korsmossen verschienen, en vervolgens allinnig eenjaorige plaanten, zo as t [[lepeldief|lepeltjen]] (''Capsella bursa-pastoris''). Uuteindelik kömp de heed weerumme.

===Zaandverstuving beweren===
De grootste bedreiging van stuufzaand is de toename van organies materiaal in t zaand, deur de ''atmosferiese deposisie'' (vervuling vanuut de [[lucht]] mit onder aandere ammoniak).
[[Alg]]en, [[mos]]sen, [[korsmos]]sen en hogere plaanten kunnen zo extra hard greuien in t van nature arme zaand. Hierdeur wördt t zaand meer en meer vasteleegd.

Maotregels kunnen wezen:
*t Ruumte geven an de wiend deur t kappen van bomen an de raanden van n stuufzaandgebied.
*t Veulvuldig betrejen van t gebied. Rekreasiegebieden en militaire oefenterreinen blieven vake ruum open veur meenselike betrejing.
*t Vorthaolen van al t organisch materiaal as der ekapt of eplagd wördt.

t Losse dekzaand dat op de bojem van de zaandverstuving an-etröffen wördt is helder geel. In dit zaand zit humus. Dat is wel t geval veur t stuufzaand. Tussen t dekzaand en t stuufzaand dat bovenop ligt, is soms n donkere lage te zien, n "podzollage" eneumd. t Is n overbliefsel van t eerder oppervlakte, waor t stuufzaand overhinne eweid is.

==De zaandverstuving as biotoop==
Een zaandverstuving lik n bietjen op n [[weuste]] (woestijn) en wördt dan oek wel n "Atlantiese weuste" eneumd. In n zaandverstuving trejen grote [[temperatuur]]sverschillen op. Der koemen n antal amparte diersoorten veur, die daorop an-epast bin, zo as de [[tepuut]], [[boompieper]] en de [[boomleeuwerik]]. Disse [[voegels]] leven van de pioniersplaanten en [[insektn|insekten]] die op de kaole grond lopen. Op de diepere vochtigere plekken in n zaandverstuving greuien oek wel korsmossen. Soms is t zaand diep vortesteuven tot op t nivo van t grondwaoter. Op disse plaotse ontsteet dan n [[venne]].

n Ampart insekt dat op n zaandverstuving leeft is de [[mierenleeuw]].

==Veurbeelden van zaandverstuvingen==
*[[Kodekerzaand|Kootwiekerzaand]], bie [[Kodek|Kootwiek]], de grootste verstuving van [[Europa (continent)|Europa]]. Dit stuufzaand is goed te overzien vanuut n uutkiektoorne.
*[[Harskampse Zaand]], bie [[Harskamp]], in gebruuk as militair oefenterrein. Middenin t zaand verscheulen liggen de [[venne]]n Kempkesfles en Garritsfles. 
*[[Stroese Zand|Stroese Zaand]], bie [[Stroe (Gelderlaand)|Stroe]], in gebruuk as militair oefenterrein.
*[[Wekerumse Zaand]], bie [[Wekerum]].
*[[Hulshorsterzand|Hulhorsterzaand]], bie [[Hulshorst]].
*[[Beekhuzerzand|Beekhuzerzaand]], bie [[Harderwiek]], lestens hersteld mit Europese subsidie. Biezonder is dat der dwars deur t stuufzaandgebied n fietspad an-eleegd is mit prachtige veergezichten.
*Langes de Waol, in t natuurgebied [[Millingerweerd]] (bie [[Millingen an de Rien]]), krig t zaand weer de kans um te gaon stuven; der ontstaon zo natuurlike [[rivierdune]]n.
*[[Nasionaal Park De Loonse en Drunense Dunen]]
*[[Nationaol Park Drents-Friese Woold|Nasionaal Park Drents-Friese Wold]]
*[[Sint Anthonisbos]]
*[[Zaandverstuving Rosmalen]]

<br clear=all>
[[Image:Balloërveld panorama.jpg|thumb|center|800px|n Kleine zaandverstuving op t [[Balloërveld]].]]
{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Zaandverstuving| ]]
