[[Image:Zandverstuiving hoge veluwe 4.jpg|right|260px|thumb|Zaandverstuving "De Pollen" op [[De Hoge Veluwe]]]]
[[Image:Kootwijkerzand 2.jpg|right|260px|thumb|'t [[Kootwiekerzaand]]]]
[[Image:Zandverstuiving hoge veluwe 1.jpg|thumb|right|260px|Een zaandverstuving mit nieje dunen]]
Een '''zaandverstuving''' is een open plekke in de [[heed (vegetasie)|heed]] of de [[dune]]n waor gien enkele begreuiing veurkump en waor 't zaand deur de [[wiend]] en 't [[waoter]] ([[regen]]bujen) versteuven wonnen. Ech stuvend zaand kump in [[West-Europa|Noordwest-Europa]] haos neet veur. In Nederlaand bin der nog een paor.

==Ontstaon==
Zaandverstuvingen ontstungen in 't vlejen deurdat de velden te veul of-eplagd wönnen. De heedplaggen wönnen bieveurbeeld gebruuk um een [[plaggehutte]] te bouwen en in de [[potstal]]. As der te veul plaggen of-ehaold wönnen, kon de heed zich neet meer herstellen. Aandere schaodelijke activiteiten wanen 't riejen mit te veul karren, en 't laoten grezen van te veul schapen.

De wiend zurgen der dan veur dat 't stuufzaand zich steeds veerder verspreien waordeur de zaandverstuvingen steeds groter wönnen. In een grote zaandverstuving kunnen deur de wiend dunen ontstaon. Langes de raand van een zaandverstuving lig meestentieds een hoge zaandwal, waor 't zaand zich op verzameld. Soms wönnen hele darpen bedreigd deur 't oprukkende zaand. Zo kon een enkele [[sturm]] vanuut de zaandverstuving een oogs deur een dunne zaandlaoge op de kwetsbaore plaantjes verrineweren.

Zaandverstuvingen bin in [[Europa (continent)|Europa]], of-ezien van [[Nederlaand]], iezig zeldzaam, en hannen in de [[19e eeuw]] een areaal van 78.600 bunders. Umdat dit gebied zich (oek as gevolg van overbegrezing van [[wei]]gronden) uutbreien, wönnen [[Staotsbosbeheer]] op-erich, dat gebieden as de [[Veluwe]] mit bos beplaantten. Tegesworig is nog 1.400 bunders over, veural in de previnsies [[Drenthe]], [[Gelderlaand]] en [[Noord-Braobant]]. 't Grootste stuufzaandgebied in Nederlaand is 't [[Kodekerzand|Kootwiekerzaand]] op de Veluwe.

==Beheer==
===Zaandverstuving tegengaon===
Um 't verstuven van 't zaand tegen te gaon, ku-j 't gebied bebossen deur [[pinus|dennen]] te plaanten. Pioniersplaanten dee zich in een zaandverstuving vestigen bin [[buntgres]] en [[zaandzegge]]. Daornao volg [[roeg haormos]]. Daormee wonnen 't zaand wat vasteleg en kunnen der aandere korsmossen verschienen, en vervolgens allinnig eenjaorige plaanten, zoas 't [[lepeldief|lepeltjen]] (''Capsella bursa-pastoris''). Uuteindelijk kump de heed weerumme.

===Zaandverstuving beweren===
De grootste bedreiging van stuufzaand is de toename van organisch materiaal in 't zaand, deur de ''atmosferische deposisie'' (vervuling vanuut de [[luch]] mit onder aandere ammoniak).
[[Alg]]en, [[mos]]sen, [[korsmos]]sen en hogere plaanten kunnen zo extra hard greuien in 't van neture arme zaand. Hierdeur wonnen 't zaand meer en meer vasteleg.

Maotregels kunnen wezen:
*'t Ruumte geven an de wiend deur 't kappen van bomen an de raande van een stuufzaandgebied.
*'t Veulvuldig betrejen van 't gebied. Rekreasiegebieden en militaire oefenterreinen blieven vake ruum open veur meenselijke betrejing.
*'t Vorthaolen van al 't organisch materiaal as der ekap of eplag wonnen.

't Losse dekzaand dat op de bojem van de zaandverstuving an-etröffen wonnen is helder geel. Dit zaand bevat gien humus. Dat is wel 't geval veur 't stuufzaand. Tussen 't dekzaand en 't stuufzaand dat bovenop lig, is soms een donkere laoge te zien, een "podzollaoge" eneumd. 't Is een overbliefsel van 't eerder oppervlakte, waor 't stuufzaand overhinne eweid is.

==De zaandverstuving as biotoop==
Een zaandverstuving liek een bietjen op een weustien en wonnen dan oek wel een "Atlantische weustien" eneumd. In een zaandverstuving trejen grote [[temperatuur]]sverschillen op. Der koemen een antal amparte diersoorten veur, dee daorop an-epas bin, zoas de [[tepuut]], [[boompieper]] en de [[boomleeuwerik]]. Disse [[voegels]] leven van de pioniersplaanten en [[insektn|insekken]] dee op de kaole grond lopen. Op de diepere vochtigere plekken in een zaandverstuving greuien oek wel korsmossen. Soms is 't zaand diep vort-esteuven tot op 't nivo van 't grondwaoter. Op disse plaotse ontsteet dan een [[venne]].

Een amparte insek dee in een zaandverstuving leef is de [[mierenleeuw]].

==Veurbeelden van zaandverstuvingen==
*[[Kodekerzaand|Kootwiekerzaand]], bie [[Kodek|Kootwiek]], de grootste verstuving van [[Europa (continent)|Europa]]. Dit stuufzaand is goed te overzien vanuut een uutkiektoorne.
*[[Harskampse Zaand]], bie [[Harskamp]], in gebruuk as militair oefenterrein. Middenin 't zaand verscheulen lig, as een [[oase]], 't [[venne]] Kempkesfles. Biezonder mooi is oek 't venne [[Gerritsfles]], dat an de raand van 't schietterrein vlakbie [[Radio Kodek|Radio Kootwiek]] lig. 't Venne is neet toegankelijk, mar goed te zien vanof 't fietspad Radio Kootwiek - [[Hoenderlo]].
*[[Stroese Zand|Stroese Zaand]], bie [[Stroe (Gelderlaand)|Stroe]], in gebruuk as militair oefenterrein.
*[[Wekerumse Zaand]], bie [[Wekerum]].
*[[Hulshorsterzand|Hulhorsterzaand]], bie [[Hulshorst|Hulshors]].
*[[Beekhuzerzand|Beekhuzerzaand]], bie [[Harderwiek]], lestens hersteld mit Europese subsidie. Biezonder is dat der dwars deur 't stuufzaandgebied een fietspad an-eleg is mit prachtige veergezichen.
*Langes de Waol, in 't netuurgebied [[Millingerweerd]] (bie [[Millingen an de Rien]]), krieg 't zaand weer de kans um te gaon stuven; der ontstaon zo netuurlijke [[revierdune]]n.
*[[Nasionaal Park De Loonse en Drunense Dunen]]
*[[Nationaol Park Drents-Friese Woold|Nasionaal Park Drents-Friese Wold]]
*[[Sint Anthonisbos]]
*[[Zaandverstuving Rosmalen]]

<br clear=all>
[[Image:Balloërveld panorama.jpg|thumb|center|800px|Een kleine zaandverstuving op 't [[Balloërveld]].]]

[[Kattegerie:West-Veluws_artikel]]
[[Kattegerie:Geologie]]

[[nl:Zandverstuiving]]
