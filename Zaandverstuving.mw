[[Image:Zandverstuiving hoge veluwe 4.jpg|right|260px|thumb|Zaandverstuving "De Pollen" op [[De Hoge Veluwe]]]]
[[Image:Kootwijkerzand 2.jpg|right|260px|thumb|'t [[Kodekerzaand]]]]
[[Image:Zandverstuiving hoge veluwe 1.jpg|thumb|right|260px|Een zaandverstuving mit nieje dune]]
Een '''zaandverstuving''' is een open plekke in de [[heed]] of de [[dune]]n waor gien enkelde begreuiing optreed en waor 't zaand deur de [[wiend]] en 't [[waoter]] (regenbujen) versteuven wörd. Ech stuvend zaand kump in Noordwest-Europa bienao neet veur. In Nederlaand bin der nog een antal te vienen.

==Ontstaon==
Zaandverstuvingen ontstungen in het vleen deurdat de heedvelden te veul of-eplagd wönnen. De heedplaggen wönnen bieveurbeeld gebruuk um een [[plaggenhut]] te bouwen en in de [[potstal]]. As der teveul plaggen of-ehaold wönnen, kon de heed zich neet meer herstellen. Aandere schaodelijke activiteiten wanen 't riejen mit teveul karren, en 't laoten graozen van teveul schaopen.

De wiend zurgde der dan veur dat 't stuufzaand zich steeds veerder verspreidde waordeur de zaandverstuvingen steeds groter wönnen. In een grote zaandverstuving kunnen deur de wiend dunen ontstaon. Langs de raande van een zaandverstuving lig meestal een hoge zaandwal, waor 't zaand zich op verzaomeld. Soms wönnen hele darpen bedreigd deur 't oprukkende zaand. Zo kon ene enkelde storm vanuut de zaandverstuving een oogs deur een dunne zaandlaoge op de kwetsbaore plaantjes vernietigen.

Zaandverstuvingen bin in [[Europa (continent)|Europa]], of-ezien van [[Nederlaand]], zeer zeldzaom, en hadden in de 19e eeuw een areaal van 78.600 hectare. Umdat dit gebied zich (mede as gevolg van overbegraozing van [[wei]]groonden) uutbreidde, wönnen [[Staotsbosbeheer]] op-erich, dat gebieden as de [[Veluwe]] mit bos beplaantte. Tegenwoordig is nog 1400 ha over, veural in de previnsies [[Drenthe]], [[Gelderlaand]] en [[Noord-Braobant]]. 't Grootste stuufzaandgebied in Nederlaand is 't [[Kodekerzaand]] op de Veluwe.

==Beheer==
===Zaandverstuving tegengaon===
Um 't verstuven van 't zaand tegen te gaon, ku-j 't gebied bebossen deur [[pinus|dennen]] te plaanten. Pioniersplaanten dee zich in een zaandverstuving vestigen bin [[buntgres]] en [[zaandzegge]]. Daornao volg [[ruug haormos]]. Daormee wörd 't zaand enigszins vastelegd en kunnen der aandere korstmossen verschienen, en vervolgens enkelde eenjaorige plaanten, zoas 't lepeltjen (''Capsella bursa-pastoris''). Uuteindelijk kump de heed weerumme.

===Zaandverstuving beweren===
De grootste bedreiging van stuufzaand is de toename van organisch materiaol in 't zaand, deur de ''atmosferische deposisie'' (vervuling vanuut de [[luch]] mit onder aandere ammoniak).
[[Alg]]en, [[mos]]sen, [[korstmos]]sen en hogere plaanten kunnen zo extra hard greuien in 't van neture arme zaand. Hierdeur wörd 't zaand meer en meer vastelegd.

Maotregels kunnen wezen:
*'t Ruumte geven an de wiend deur 't kappen van bomen an de raande van een stuufzaandgebied.
*'t Veulvuldig betrejen van 't gebied. Recreasiegebieden en militaire oefenterreinen blieven vake ruum open veur meenselijke betrejing.
*'t Verwiederen van al 't organisch materiaol wanneer der ekap of eplagd wörd.

't Losse dekzaand dat op de bodem van de zaandverstuving an-etröffen wörd is helder geel. Dit zaand bevat gien humus. Dat is wel 't geval veur 't stuufzaand. Tussen 't dekzaand en 't stuufzaand dat bovenop lig, is soms een donkere laoge te zien, een "podzollaoge" eneumd. 't Is een restant van 't eerder oppervlak, waor 't stuufzaand overhinne is eweid.

==De zaandverstuving as biotoop==
Een zaandverstuving liek enigszins op een woestien en wörd dan oek wel een "Atlantische woestien" eneumd. In een zaandverstuving trejen grote temperetuursverschillen op. Der koemen een antal biezondere diersoorten veur, dee daorop an-epas bin, zoas de [[tapuut]], [[boompieper]] en de [[boomleeuwerik]]. Disse [[voegels]] leven van de pioniersplaanten en insekken dee op de kaole groond lopen. Op de diepere vochiger plekken in een zaandverstuving greuien oek wel korstmossen. Soms is 't zaand diep vort-esteuven tot op 't nivo van 't groondwaoter. Ter plaotse ontsteet dan een [[venne]].

Een biezonder insek dat in een zaandverstuving leef is de [[mierenleeuw]].

==Veurbeelden van zaandverstuvingen==
*[[Kodekerzaand]]
*Langs de Waol, in 't netuurgebied [[Millingerweerd]] (bie [[Millingen an de Rien]]), krieg 't zaand weer de kans um te gaon stuven; der ontstaon zo netuurlijke [[revierdune]]n.
*[[Nationaol Park De Loonse en Drunense Dunen]]
*[[Nationaol Park Drents-Friese Woold]]
*[[Sint Anthonisbos]]
*[[Zaandverstuving Rosmalen]]

<br clear=all>
[[Image:Balloërveld panorama.jpg|thumb|center|800px|Een kleine zaandverstuving op 't [[Balloërveld]].]]

[[Categorie:West-Veluws_artikel]]
[[Categorie:Geologie]]

[[nl:Zandverstuiving]]
