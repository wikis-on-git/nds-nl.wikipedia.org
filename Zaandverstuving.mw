[[Image:Zandverstuiving hoge veluwe 4.jpg|right|260px|thumb|Zaandverstuving "De Pollen" op [[De Hoge Veluwe]]]]
[[Image:Kootwijkerzand 2.jpg|right|260px|thumb|'t [[Kootwiekerzaand]]]]
[[Image:Zandverstuiving hoge veluwe 1.jpg|thumb|right|260px|Een zaandverstuving mit nieje dunen]]
Een '''zaandverstuving''' is een open plekke in de [[heed]] of de [[dune]]n waor gien enkele begreuiing veurkump en waor 't zaand deur de [[wiend]] en 't [[waoter]] ([[regen]]bujen) versteuven wonnen. Ech stuvend zaand kump in [[West-Europa|Noordwest-Europa]] haos neet veur. In Nederlaand bin der nog een paor.

==Ontstaon==
Zaandverstuvingen ontstungen in 't vlejen deurdat de velden te veul of-eplagd wönnen. De heedplaggen wönnen bieveurbeeld gebruuk um een [[plaggehutte]] te bouwen en in de [[potstal]]. As der te veul plaggen of-ehaold wönnen, kon de heed zich neet meer herstellen. Aandere schaodelijke activiteiten wanen 't riejen mit te veul karren, en 't laoten grezen van te veul schapen.

De wiend zurgen der dan veur dat 't stuufzaand zich steeds veerder verspreien waordeur de zaandverstuvingen steeds groter wönnen. In een grote zaandverstuving kunnen deur de wiend dunen ontstaon. Langes de raand van een zaandverstuving lig meestentieds een hoge zaandwal, waor 't zaand zich op verzameld. Soms wönnen hele darpen bedreigd deur 't oprukkende zaand. Zo kon een enkele [[sturm]] vanuut de zaandverstuving een oogs deur een dunne zaandlaoge op de kwetsbaore plaantjes verrineweren.

Zaandverstuvingen bin in [[Europa (continent)|Europa]], of-ezien van [[Nederlaand]], iezig zeldzaam, en hadden in de [[19e eeuw]] een areaal van 78.600 bunders. Umdat dit gebied zich (oek as gevolg van overbegrezing van [[wei]]gronden) uutbreien, wönnen [[Staotsbosbeheer]] op-erich, dat gebieden as de [[Veluwe]] mit bos beplaantten. Tegesworig is nog 1.400 bunders over, veural in de previnsies [[Drenthe]], [[Gelderlaand]] en [[Noord-Braobant]]. 't Grootste stuufzaandgebied in Nederlaand is 't [[Kodekerzaand]] op de Veluwe.

==Beheer==
===Zaandverstuving tegengaon===
Um 't verstuven van 't zaand tegen te gaon, ku-j 't gebied bebossen deur [[pinus|dennen]] te plaanten. Pioniersplaanten dee zich in een zaandverstuving vestigen bin [[buntgres]] en [[zaandzegge]]. Daornao volg [[roeg haormos]]. Daormee wonnen 't zaand wat vasteleg en kunnen der aandere korsmossen verschienen, en vervolgens allinnig eenjaorige plaanten, zoas 't [[lepeldief|lepeltjen]] (''Capsella bursa-pastoris''). Uuteindelijk kump de heed weerumme.

===Zaandverstuving beweren===
De grootste bedreiging van stuufzaand is de toename van organisch materiaal in 't zaand, deur de ''atmosferische deposisie'' (vervuling vanuut de [[luch]] mit onder aandere ammoniak).
[[Alg]]en, [[mos]]sen, [[korsmos]]sen en hogere plaanten kunnen zo extra hard greuien in 't van neture arme zaand. Hierdeur wonnen 't zaand meer en meer vasteleg.

Maotregels kunnen wezen:
*'t Ruumte geven an de wiend deur 't kappen van bomen an de raande van een stuufzaandgebied.
*'t Veulvuldig betrejen van 't gebied. Rekreasiegebieden en militaire oefenterreinen blieven vake ruum open veur meenselijke betrejing.
*'t Vorthaolen van al 't organisch materiaal as der ekap of eplag wonnen.

't Losse dekzaand dat op de bojem van de zaandverstuving an-etröffen wonnen is helder geel. Dit zaand bevat gien humus. Dat is wel 't geval veur 't stuufzaand. Tussen 't dekzaand en 't stuufzaand dat bovenop lig, is soms een donkere laoge te zien, een "podzollaoge" eneumd. 't Is een overbliefsel van 't eerder oppervlakte, waor 't stuufzaand overhinne eweid is.

==De zaandverstuving as biotoop==
Een zaandverstuving liek een bietjen op een weustien en wonnen dan oek wel een "Atlantische weustien" eneumd. In een zaandverstuving trejen grote [[temperatuur]]sverschillen op. Der koemen een antal biezondere diersoorten veur, dee daorop an-epas bin, zoas de [[tepuut]], [[boompieper]] en de [[boomleeuwerik]]. Disse [[voegels]] leven van de pioniersplaanten en [[insektn|insekken]] dee op de kaole grond lopen. Op de diepere vochtigere plekken in een zaandverstuving greuien oek wel korsmossen. Soms is 't zaand diep vort-esteuven tot op 't nivo van 't grondwaoter. Op disse plaotse ontsteet dan een [[venne]].

Een amparte insek dee in een zaandverstuving leef is de [[mierenleeuw]].

==Veurbeelden van zaandverstuvingen==
*[[Kodekerzaand]], bie [[Kodek]], de grootste verstuving van [[Europa]]. Dit stuufzand is goed te overzien vanuut een uutkiektoren.
*[[Harskampse Zand]], bie [[Harskamp]], in gebruuk as mieletair oefenterrein. Middenin het zaand verscholen ligt, as een [[oaose]], het [[ven]] Kempkesfles. Biezonder mooi is ok het ven [[Gerritsfles]], dat an de rand van het schietterrein nabie [[Radio Kootwiek]] ligt. Het ven is niet toegankelijk, maor goed te zien vanaf het fietspad Radio Kootwiek - [[Hoenderlo]].
*[[Stroese Zand]], bie [[Stroe]], in gebruuk as mieletair oefenterrein.
*[[Wekeromse Zand]], bie [[Wekerom]].
*[[Hulshorsterzand]], bie [[Hulshorst]].
*[[Beekhuizerzand]], bie [[Harderwiek]], recent hersteld met Eurepese supsiedie. Biezonder is dat er dwars deur het stuufzaandgebied een fietspad is aan'elegd met prachtige vargezichten.
*Langes de Waol, in 't netuurgebied [[Millingerweerd]] (bie [[Millingen an de Rien]]), krieg 't zaand weer de kans um te gaon stuven; der ontstaon zo netuurlijke [[revierdune]]n.
*[[Nationaol Park De Loonse en Drunense Dunen]]
*[[Nationaol Park Drents-Friese Woold]]
*[[Sint Anthonisbos]]
*[[Zaandverstuving Rosmalen]]

<br clear=all>
[[Image:Balloërveld panorama.jpg|thumb|center|800px|Een kleine zaandverstuving op 't [[Balloërveld]].]]

[[Kattegerie:West-Veluws_artikel]]
[[Kattegerie:Geologie]]

[[nl:Zandverstuiving]]
