'''Oostfalen''' (Ostfaolen) was ene van de 4 gebeedsdeale van et olde stamhartogdom [[Hertogdom Saksen|Saksen]] in de vrogge [[middeleeuwn]]. Et was eleagen tussen den [[Wezer]], [[Elbe]], [[Saale]] en [[Unstrut]], in et zuden van et hudege [[Nedersaksen]] en [[Saksen-Anhalt]]. De aandere 3 Saksiese gebeden waren [[Angrivariërs|Engern]], [[Noordalbingië]] en [[Westfalen]].  

In de [[Annales regni Francorum]] wodden de bewonners van Oost- en West-Falen veur et eerst eneumd bi-j de beskrieving van et joar 784, toon [[Karel de Grote]] en zienen oldsten zönne Karel ten striede trokken teggen de [[Saksen (volk)|Saksen]]; Karel de Grote teggen de "Ostfalaos" en zienen zönne teggen de "Westfalaos". 

Woarschienlek is et woord "falen" verwant an et Latiense "planus", in de betaekenis van veld of vlaakte. Oostfalen was dus et oosteleke laand van de Saksen. 

De anduding van de regio as Oostfalen is later in onbruuk eraakt; et dialekt van de bewonners wöd teggenwoordig wal [[Oostfaals]] eneumd.

[[Kategorie:Achterhooks_artikel]]
[[Kategorie:Historiese geografie]]
[[Kategorie:Streek in Duutslaand]]
[[Kategorie:Streek in Nedersaksen]]
