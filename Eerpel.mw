De '''eerpel''' ([[Latien]]: ''Solanum tuberosum''; ok wel: ''eerappel'') is 'n plant dee ondergronds 'n energieveurraod ([[zetmeel]]) anlegt in de vorm van 'n [[knol]], dee meestal oek eerpels eneumd wörden. De knollen wörden evörmd an ondergrondse [[stengel]]s, stolonen eneumd. In de eerpel kommen twee typen zetmeel veur, [[amylose]] en [[amylopectine]], waorvan 10% amylose.  In 2005 is veur 't eerst 'n [[ras]] in de haandel ekommen dat bienao 100% amylopectine bevat.

De belangriekste teeltgebieden van consumptie-eerpels in [[Nederlaand]] bin [[Flevolaand]], [[Zeelaand]] en [[Noord-Braobant]]. In de [[Veenkoloniën]] wörden veul fabriekseerpels veur de zetmeelwinning eteeld en in 't noorden vanwege minder luzen pooteerpels.

De eerpel hef 2n=48 [[chromosoom|chromosomen]] en is 'n [[autoploïde]] tetraploïd.
Eerpels wörden bienao altied ekweekt as een enkele [[klonen|kloon]] mit zo goed meuglijke [[gen|genen]]. Alle 'bintjes' bieveurbeeld bin van een kloon ofkomstig.

In veul [[Europa|Europese]] en westerse laanden is de eerpel een van de baosisvoedingsmiddels: krek as riest, pasta en brood
is 't een belangrieke bron van [[koolhydraoten]].

De eerpel beheurt tot de naachtschadefemilie, evenas de [[temaot]], de [[paprika]] en de [[tabak]]: de greune deilen van de eerpel bin dus giftig.  
Krek as aandere leden van de naachtschadefemilie bevat de plant [[alkaloide|alkaloïden]]. Eerpelplaanten kunnen naost knollen [[bes|bessen]] vormen. Disse bin in tegenstelling tot dee van de temaot zeer giftig. Tussen de verschillende eerpelrassen bin der grote verschillen in de vorming van bessen.

[[Category:West-Veluws artikel]]
[[Category:Biologie]]
