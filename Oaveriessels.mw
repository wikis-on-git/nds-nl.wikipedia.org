{{wiu}}

't '''Oaveriessels''' is een verzamelname veur de [[Nedersaksisch]]e dialecten die as ze in de pervincie [[Oaveriessel]] praot. Dizze verzameling vörmt gien ienheid, mar bestiet uut verskeiden heufddialectgroepen binnen 't Nedersaksisch. Verskillende dialectologen hebt verskillende indielings emeuken.

Taalkundige [[Harrie Scholtmeijer]] meuk een indieling<ref>Harrie Scholtmeijer (2006). ''Mörn! Taalgids Overijssel''. Assen: In Boekvorm Uitgevers bv</ref> veur de heufdvariaanten binnen de pervincie, zunder naor de verbanden mit dialecten buten Oaveriessel te kieken:

==Dialecten van [[De Kuunder]], [[Blankenham]] en [[Blokziel]]==
Dizze dialecten zöt Scholtmeijer as butenbienties binnen 't Nedersaksisch, vanwegens de wisselwarkings die ze undergaon hebt mit 't [[Hollaans (dialect)|Hollaans]].

==[[Noord-Oaveriessels]]==
Dizze groep umvat veur Scholtmeijer 't diel van de pervincie boôm de liende die hi'j trekt under [[Zwolle]] - [[Ni'jlusen]] - [[Lutten]] - [[De Krim]]. Dit gebied bevat de [[Kop van Oaveriessel]] en Noord-[[Sallaand]]. Kenmarken binnen de Noord-Oaveriesselse groep bint:
*D'r wördt miest lange klinkers (''ee'', ''eu'', ''oo'') gebruukt daoras aandere Oaveriesselse dialecten körte (''e'', ''ö'', ''o'') of uut-erekte klinkers (''èè'', ''öö'', ''oo'') hebt. Beveurbield ''ketel, sleutel, zomer, geute'' en niet ''kettel/kètel'', ''slöttel'', ''zommer'', ''göt<small>(</small>t<small>)</small>e''.
*In samenstellings van twiej zölfstaandige naamwoorden vörmt ze de verbindingsklaank miestentied mit allennig de ''e'': ''krantebak'', ''onde-ok'' (aanderwoors in Oaveriessel ''krantnbak'', ''<small>(</small>h<small>)</small>ondn<small>(</small>h<small>)</small>ok'').
*In 't westelijk diel van dit gebied (de Kop, [[Zwärtewäterlaand|Zwartewaterlaand]], [[Kampen]], [[Zwolle]], [[Asselt]], [[Stappest]]) spreekt ze de ''h'' an 't begin van een woord deurgaons niet uut. 

==[[Sallaands]]==
't Sallaans hef veur Scholtmeijer de noordgrèenze bi'j [[Oldlusen]] en [[Den Ham]] en de oostgrèenze bi'j [[Doarle]], [[Nijverdal]] en [[Hooltn]]. Kenmarken bint veur 't Sallaans:
*de körte klinkers en uut-erekte klinkers (kiekt hierboôm bi'j 't Noord-Oaveriessels);
*de uutspraok van de körte ''a'' as in 't [[Engels]]e ''cat'', vake eschreben as ''ä''. De lange variaant hiervan schrieft ze as ''ää'' of ''ae'';
*kenmarken in oostelijke plaatsen, zoas [[Den Ham]], [[Heldern]] en [[Nijverdal]], die ok in [[Twente]] veurkomt (umlaut in 't meervold in Heldern en Nijverdal; een ''oo'' in partie woorden - zoas ''stool'' - die in 't [[Nederlaands|Nederlaans]] een ''oe'' hebt; gien ''n'' in 't meervold van partie woorden (''huze''); drei woordgeslachten).

==[[Vechtdals]]==
't Vechtdals praot ze in Noordoost-Oaveriessel an de [[Vechte]] en daorunder, en wieder ok in de [[Graofschop Bentheim]] in [[Duutslaand]]. 't Gebied umvat plaatsen as [[Om]], [[Grambarge]], [[Hardenbarg]], [[Bantem]], [[Mainbarg]], [[Kloosterhaar]], [[Sibculo]], [[Vroomshoop]], [[Westerhaar]], [[Doarseveld]] en - in de Graofschop Bentheim - in [[Schüttorf]], [[Noordhoorn]], [[Neuenhaus]], [[Hoogstede]] en [[Emmelkamp]].

==[[West- en Zuud-Tweants]]==

==[[Noord- en Oost-Tweants]]==

==[[Vreeznvens]]==

== Rifferenties ==
<references />

[[Kattegerie:Sallaans artikel]]
[[Kattegerie:Nedersaksisch]]
[[Kattegerie:Oaveriessel]]
