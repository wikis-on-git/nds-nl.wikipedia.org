[[Ofbeelding:Henning_Mankell_3_2011_Shankbone.jpg|thumb|200px|De Zweedse Nordic noir-schriever [[Henning Mankell]] (1948-2015)]]
'''Nordic noir''', oftewal de '''Scandinavische misdaodroman''', is een soortement misdaodroman daor as 't verhaal vake vanuut 't oogpunt van de plietsie verteld wördt, en die speult in [[Scandinavië]] of iene van de aandere [[Noordse laanden]]. Bekende schrievers van Nordic noir bint de Zweed [[Henning Mankell]] mit zien boeken aover plietsie-inspecteur Kurt Wallander, de Noorse [[Karin Fossum]] (mit inspecteur Sejer) en de Deen [[Peter Høeg]].

==Kenmarken==
't Taalgebruuk van de Nordic noir is rechtdeurzee en giet [[metafoor|metaforen]] uut de wege. Vake is 't verhaal in een somber laandschop esteld. De stemming is duuster en moreel ingewikkeld. Dizze soort schrieverije bieldt een spanning uut tussen de schienber kalme, onreurige aord van de Scandinavische maotschoppije, en de utings van moord, vrouwenhaat, verkrachting en racisme die beschreven wördt as verschiensels onder de oppervlakte. 't Genre vörmt een contrast mit de [[whodunit]]-stiel, zoas de moordmysteries die esitueerd bint in Engelse laandhuzen.

==Naovolging op tillevisie==
Deur de populariteit van de Scandinavische misdaodroman is ok 't genre van de Scandinavische krimi opekomen in films en tillevisieseries. Veurbielden daorvan bint de [[Denemarken|Deense]] serie ''Forbrydelsen'', daor as een [[Verienigde Staoten|Amerikaanse]] bewarking van kwaamp onder de name ''The Killing'', de [[Verienigd Keuninkriek|Britse]] serie (onder [[Zweden|Zweedse]] regie) ''Marcella'', en de Zweeds-Deense serie ''The Bridge''.

==Naovolging in aandere talen==
Schrievers in aandere talen as de Scandinavische hebt heur ok laoten inspireren deur 't genre van de Scandinavische misdaodroman. Zo beschrif [[Anne Doornbos]] in de [[Drèents|Drèentstalige]] thriller ''De Paddenvanger'' (2018) een grimmig [[Drenthe]], det opeschrökken wördt deur een köppel moorden op jongelu en daor as [[extreemrechts|rechtsradicalisme]] de kop opstek. In ''De man die Russisch preut. Het inspecteur Rossing dossier'' (2021) kump, krek as in ''De Paddenvanger'', inspecteur Freek Rossing veur. Ditmaol mut e hum bugen aover de moord op een hoge mitwarker van gas- en euliewinningsbedrief de NAM. Dizze tweide scandithriller van Doornbos speult miest in de umgeving van [[Gies]].

[[Kategorie:Drèents artikel]]
[[Kategorie:Literatuur]]
[[Kategorie:Tillevisie]]
[[Kategorie:Film]]
