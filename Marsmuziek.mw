'''Marsmuziek''' (sprek oet: /{{IPA|'mæɾsməzik}}/) is n muzieksoort den't völle op ceremonies in t leager wörd gebroekt.

== Kenmoarkn ==
Nen mars is aait in ne tweedelige [[moate (muziek)|moatsoorte]] eskreewn, wat n dudelik rechtlienig ritme is det good te herkenn is.

Bie optocht- en feestmärse is n toonsoort meesttieds [[majeur]] um ne opgewekte melodie te kriegn. Vake hebt märse ne dudelike heuwdmelodie en oondermelodie, zodet iedern ofzeunderlikn mars zin eegne karakter hef. Dit wörd nog verstoarkt duurdet vake de heuwdmelodie noa de oondermelodie nog es herhaald wörd. De snelheaid van disse märse lig vake tusken de 120 en 140 [[BPM]]. Disse snelheedn wordt doarumme vake ook wal ''marstempo'' eneumd. Nöast völle punteerde figuurn (nen achtsten tel met nen peunt, met doarnoa nen zesteendn) wordt ook völle [[triool]]n ebroekt.

Dooinmärse stoat vake in [[mineur]] en zeent völle laankzamer. In dooinmärse wörd zowat aait t punteerde ritme broekt, um de stoatigheaid te verstoarkn. Vake wordt dit soort märse ook op half tempo elop (één trad per twee tel).

== Gebroek ==
=== Militair gebroek ===
In t leager wordt märse völle gebroekt um t marstempo an te gewen tiedns t marsjeern, en um te zorgn det de soldoatn de moodvearn nit loatt hangn. Elk leageroonderdeel har zin eegn stel märse. Nen mars van de [[marine]] zal heel aanders kleenkn as nen mars van de [[kavvelerie]]. Vroger ha'j allene heurns en bazuuns en bepoarkt slagwoark um leagersignaaln an te geewn.

In [[België]] is t ''Groot Harmonieorkest van de Belgische Gidsen'' wied en zied bekeand um de sekure oetvoerings van Belgiese märse. [[Neerlaand]] hef n antal beroopskapeln, zoas de ''Marinierskapel der Koninklijke Marine'', de ''Koninklijke Militaire Kapel "Johan Willem Friso"'', de ''Kapel van de Koninklijke Luchtmacht'' en t ''Trompetterkorps der Bereden Wapens''.

[[Duutslaand]] steet bekeand um de grote militeare marstradisie. Ieder regimeant har doar zinnen eegnen mars. Keuning [[Frearik Wilm III]] hef in zinne tied in Duutslaand t gebroek van bepoalde märse vaste legd. Alle märse dee't in t Duutse leager espöld wordt, goat terugge op disse verzameling van märse.

=== Leefhebberieje ===
In t 19de joarhoonderd wördn tiedns deftige feestn en bals märse espöld, um nen stoatigen sfeer te kriegn, nöast de opgewekte sfeer van de [[Wals (muziek)|wals]] en de [[polka]]. Vuural de femilie [[Strauss]] oet [[Oostenriek]] is bekeand ewördn met öare märse. Ook in [[opera]]'s en in wat [[ballet]]stukke zitt wal es märse in.

Völle muziekvereniges in Neerlaand goat nog oawer stroate met bekeande märse, en op [[RTV Oost]] wörd elken zoaterdag n spesjaal programma ewiedt an bloasmuziek oonder n naamn ''Eawn Oetbloazn'', woer't ook völle märse in vuur komt.

=== Godsdeenstig gebroek ===
Der zeent ook processiemärse vuur Roomsk gebroek, en dooinmärse: de ''Marche Funèbre''. Ook hier wörd n mars in ezat um stoatigheaid an t gebuurn te geewn.
 
== Bekeande märse ==
Wat märse zeent geleefd um öare glorieuze oetstroaling, en wordt dus völle espöld duur korpsn oawer de hele weareld:

* ''Radetzky Mars'', Op.228 (1848) door [[Johann Strauss jr.|Johann Strauss]] I; 
eskreewn töt eare van n Oostenrieksen genneraal [[Joseph Radetzky]], den't [[Italië|Italiaanse rebeln]] versloagn har in [[Custoza]].
* ''Preussen Gloria'', Gottfried Piefke
* ''Yorckscher Marsch'', [[Ludwig van Beethoven]]
* ''Klar zum gefecht'', ''Abschied der Gladiatoren'', [[Hermann Ludwig Blankenburg]]
* ''Pomp And Circumstance March'' No. 1; door Sir [[Edward Elgar]] (1857-1934) 
* ''Grote Mars uit Aida'' ; door [[Giuseppe Verdi]] (1813-1901) 
* Mars uit de [[Notenkraker (ballet)|Notenkraker]] - suite ; door [[Pjotr Iljitsj Tsjaikovski]] (1840-1893)
* ''Joyeuse Marche (Marche française)'' ; door [[Emmanuel Chabrier]] (1841 - 1894)
* ''The Washington Post''; door [[John Sousa]] (1854-1932)
* ''The Stars And Stripes Forever''; door John Philip Sousa
* ''Colonel Bogey'' ; door [[Kenneth J. Alford]] (1881-1945) 
* ''Einzug der Gladiatoren''; door [[Julius Fučík]] (1872-1916) 
* ''Alte Kameraden'', Graf Zeppelin, In treue fest; door [[Carl Teike|Carl Albert Hermann Teike]] (1864-1922)
* ''Mars der Medici''; door lange in t zeeknhoes eleagn te hebn, as daank an zinne ärtse vuur zinne geneazing.
* ''Herauten Mars''; door Johan Wichers
* ''Glück auf''; door Johan Wichers
* ''Imperator''; door Johan Wichers
* ''Huzarenmars''; door [[Hendrik Karels]] (1850-1927)

In 2010 en 2011 was in de diskotheekn in [[Tweante]] ne Egerländer-oetvoering duur t [[Grenzland Sextett]] van n ooldn Pruusisen mars [http://www.youtube.com/watch?v=SBxXp8wQmeg ''Der Alte Dessauer''] nen echten sfeermaker.

== bekiekt ook ==
* [[muziekkorps]]

== Oetgoande verbeendings ==
* [http://youtube.com/watch?v=kqxQdH5MlKg&mode=related&search= nen processiemars oet Sevilla]
* [http://www.youtube.com/watch?v=odLv_FvJDZg&feature=related n Kapel van de Gidsen met klaroenn]

[[Kattegerie:Tweants artikel]]
[[Kattegerie:Meziekstiel]]

[[ar:مارش (موسيقى)]]
[[ca:Marxa]]
[[da:March (musik)]]
[[de:Marschmusik]]
[[el:Εμβατήριο]]
[[en:March (music)]]
[[es:Marcha]]
[[fi:Marssi (musiikki)]]
[[fr:Marche (musique)]]
[[he:מארש]]
[[hr:Koračnice]]
[[it:Marcia (musica)]]
[[ja:行進曲]]
[[nl:Mars (muziek)]]
[[nn:Marsj i musikk]]
[[no:Marsj (musikk)]]
[[pl:Marsz (muzyka)]]
[[pt:Marcha (música)]]
[[ru:Марш (музыка)]]
[[simple:March (music)]]
[[sv:Marschmusik]]
[[th:มาร์ช]]
[[tr:Marş]]
[[zh:进行曲]]
