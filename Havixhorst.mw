[[Ofbeelding:Havixhorst De Schiphorst.jpg|thumb|300px|De Havixhorst in De Schiphorst bi'j De Wiek, 2010]]
De '''Havixhorst''' is een in 1618 erkende [[havezate]] op een laandgoed in de gemiente [[Möppelt]] in de [[Nederlaand]]se pervincie [[Drenthe]]. 't Laandgoed lig in de buurtschop [[De Schiphorst]]; véur de gemientelijke herindieling van Drenthe op 1 jannewaori 1998 heurden de Havixhorst bi'j de gemiente [[De Wiek (Drenthe)|De Wiek]]. 't Vroggere laandhuus gebruukt ze now as hotel. 't Laandgoed Havixhorst viej an de noordkaante van 't Drèents-[[Oaveriessel]]se reviertien de [[Riest (revier)|Riest]].

==Geschiedenis==
[[Ofbeelding:Havixhorst de Wijk door Cornelis Pronk 1732.jpg|thumb|left|300px|De Havixhorst in 1732 etiekend deur [[Cornelis Pronk]]]]
De Havixhorst is veur 't eerst enuumd in 1371. Töt in de [[17e eeuw]] was 't in 't bezit van leden van de femilie Van den Clooster. Vanof de [[15e eeuw]] harren de heren van Havixhorst 't [[collatierecht]], 't recht umme de geestelijke veur te dragen ter benuming, in de karke van [[De Rieverst]]. De femilie Van den Clooster bezat ok de havezates [[Rheebruggen (havezate)|Rheebruggen]] en [[Vledderinge]]. In 1580 hebt ze de havezate [[Batinge]] in [[Dwingel]] veroaverd, mar die mussen ze weer ofstaon.

In de [[17e eeuw]] verarfden de Havixhorst naor de femilie Van Munster. Deur gebrek an centeri'je mus Reinold van Munster in 1658 ofstaand doen van de Havixhorst. Hi'j wisselden zien bezit umme mit arve Ibinge in [[Echten (Drenthe)|Echten]] van Johan de Vos van Steenwijk. De [[Adel|adellijke]] femilie [[De Vos van Steenwijk]] hef de havezate krapan dreihonderd jaor, van 1658 töt 1956, in bezit ehad. In 1956 verarfden de Havixhorst naor twei achternichten, de dames Van Mourik, die de Havixhorst in 1963 verkocht hebt. Daornao hef 't wisselnd in gebruuk ewest as bejaordenhuus, vekaantieoord veur jongelu en opvangcentrum veur [[Vietnam]]ese [[asielzuker]]s. In 1982 is, onder meer mit hulpe van [[Het Drentse Landschap]], een begun emeuken mit de [[restauratie (keunst)|restauratie]], waornao 't een hotel is ewörden.

==Nationaol bieldenpark De Havixhorst==
De Stichting Het Drentse Landschap hef in 2005 een projectplan eschreven mit de name 'Nationaal beeldenpark De Havixhorst'. De bedoeling is um in samenwarking tussen 't hotel en 't restauraant in de [[tune]]n van de Havixhorst een vaste oaverzichtstentoonstelling in te richten van de [[figuratieve keunst|figuratieve bieldhouwkeunst]] in Nederlaand in de [[20e eeuw]]. 't [[Drents Museum]] in Assen en 't [[Museum voor figuratieve kunst De Buitenplaats]] in [[Eel]] ondersteunt 't plan. D'r is ok samenwarking ezöcht deur Stichting [[Groep van de figuratieve abstractie]] in [[Oethoezen]]. D'r is een begun emeuken mit 't bieldenpark.

==Eileuverstesjon==
Vlakbi'j Havixhorst lig 't [[eileuverstesjon]] [[De Lokkeri'je]], daoras 't hiele jaor deur [[eileuver]]s bint. In de zomer zuukt een paar honderd veugels voedsel an de oevers en in de weilaanden van 't [[Riestdal]]; in de winter wördt d'r een paar dezien eileuvers verzörgd.

==Bron==
*Jaap Bos (et al.) (1989), ''Huizen van stand: geschiedenis van de Drentse havezaten en andere herenhuizen en hun bewoners''. Möppelt: Boom

[[Kategorie:Drèents artikel]]
[[Kategorie:Havezate]]
[[Kategorie:Kastele in Nederlaand]]
