 [[Ofbeelding:800px-JodenbergjeHardenberg.jpg|thumb|right|250px|'t Barchien an de Vechte.]]

't '''Jeudenbarchien''' (Nederlaans: ''Jodenbergje'') is 'n olde begraofplaose in [[Hardenbarg (stad)|Haddenbarreg]] op 'n terpe in 't winterbèrre an de Vechte. Wukke ware van de jeuden die ooit in Haddenbarreg eleefd hebt, maor disse jeudse famillies bint in de 2e wèreld eurlog um-eköm, op 'n klental enkelingen naor wukke uut Haddenbarreg bint verdwient. Zi'j hebt drieje synagogen ehad, waoronder an de Oosteinde.

In 1766 kregen de jeuden in Haddenbarreg 'n eggen begraofplaose op 'n terpe in 't winterbèrre an de Vechte. Dat was veur hen heel b'langriek want in de jeudse religie geldt 't as 'n plichte 'n eggen begraofplaose te hemmen. Nog altied lig 't Jeudenbarchien as 'n markaante laandschopselement an de oever van de Vechte.
't Jeudenbarchien hef 'n nog old're geschiedenisse. In de middeleeuwen laogen hier twi'je terpen. Op iene stund waorschienlek een verstarkte weuning, haovezaote 't Holt. Op de aand're stund 'n kapel. Op 'n topografiese kaarte uut 1783 vinne wi'j bi'jde terpen nog trugge. Ze wedden toen umgèven deur water, mat an de iene kaante 'n grachte. De haovezaote waar toen al lange verdwienen.

De ligging in 't winterbèrre an de Vechte waar veur de latere begraofplaose niet altied èven prakties. Bi'j hoog water wed de overlèdene per bote naor de begraofplaose bracht. Een sleeje brach uutköms as de Vechte waar dichte-vreuren. 't Jeudenbarchien bleuf töt ende van de 19e eeuwe as begraofplaose in bruuk. De oldse stienen datteert uut 1766 en 1786. Ze bint van de eerste Haddenbarger Rabbi en zien zeune. D'r stiet 64 stienen van Bentheimer zaandstiene. die in vieve reechies bint eplaots en naor 't oosten bint erich.

't Jeudenbarchien is vanwège heur (cultuur)histories en laandschoppelek b'lang an-ewèzen as Rieksmomement. Bi'j 't verhogen en verstarken van de Vechtedieken is goed rèkening eholden met dit cultuurhistories momement.

In 1901 wed 'n ni'je begraofplaose langes de Grambargerweg in bruuk enum.

Naor de 2e wèreld eurlog is disse begraogplaose iene van de weinige overbliefels die oons herinnerd an de jeuden die hier in Haddenbarreg eeuwenlange thuus hebt ewest. 

{{Dialekt|sdz}}

[[nl:Joodse begraafplaatsen (Hardenberg)]]
