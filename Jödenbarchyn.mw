[[Ofbeelding:JodenbergjeHardenberg.jpg|thumb|right|'t Barchien an de Vechte.]]

't '''Jeudenbarchien''' (Nederlaans: ''Jodenbergje'') is 'n oale begraofplaase in [[Hardenbarg (stad)|Haddenbarreg]] op 'n [[terpe]] in 't winterberre an de [[Vechte]]. Wulke was van de [[jeuden]] die ooit in Haddenbarreg eleefd hebt, ma dizze jeudse famillies bint in de [[Tweede Wereldoorlog|2e Wereldoorlog]] um-eköm, op 'n klental enkelingen naor, 3 in total, wulk uut Haddenbarreg bint vertrökken. Zi'j hebt drie [[synagoge]]n ehad, waoronder an de Oosteinde.

In 1766 kregen de jeuden in Haddenbarreg 'n eggen begraofplaase op 'n terpe in 't winterberre an de Vechte. Det was veur hen heel blangriek want in de jeudse rilligie geldt 't as 'n plichte 'n eggen begraofplaase te heben. Nog aaltied lig 't Jeudenbarchien as 'n markaante laandschapselement an de oever van de Vechte.
't Jeudenbarchien hef 'n nog ooldre geschiedenisse. In de [[middeleeuwen]] lagen hier twie terpen. Op iene stund waorschienlijk een verstarkte woning, haovezaote 't Holt. Op de aandre stund 'n kapel. Op 'n topografische kaarte uut 1783 vinne wi'j beide terpen nog terugge. Ze wedden toen umgeven deur water, met an de iene kaante 'n grachte. De haovezaote waar toen al lange verdweun.

De ligging in 't winterberre an de Vechte waar veur de latere begraofplaase nie aaltied eem praktisch. Bi'j hoog water wed de overledene per boot naor de begraofplaase bracht. Een sleechie brach uutköms as de Vechte waar dichte-vreuren. 't Jeudenbarchien bleuf töt ende van de 19e eeuwe as begraofplaase in bruuk. De ooldse stienen datteert uut 1766 en 1786. Ze bint van de eerste Haddenbarger Rabbi en zien zeune. D'r stiet 64 stienen van Bentheimer zaandstiene. die in viefe reechies bint eplaats en naor 't oosten bint ericht.

't Jeudenbarchien is vanwege heur (cultuur)historisch en laandschappelijk blang an-ewezen as [[Rieksmonement]]. Bi'j 't verhogen en verstarken van de Vechtedieken is goed rekening ehoolden met dit cultuurhistories monement.

In 1901 wed 'n ni'je begraofplaase langes de Grambargerweg in bruuk enöm.

Nao de 2e Wereldoorlog is 't Jeudenbarchien iene van de weinige overbliefsels die oons herinnerd an de jeuden die hier in Haddenbarreg eeuwenlange thuus hebt ewest. 

{{Dialekt|sdz}}
[[Kategorie:Hardenbarg]]
[[Kategorie:Jeudendom]]

[[nl:Joodse begraafplaatsen (Hardenberg)]]
