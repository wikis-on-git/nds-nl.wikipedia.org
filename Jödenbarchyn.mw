[[Ofbeelding:JodenbergjeHardenberg.jpg|thumb|right|'t Barchien an de Vechte.]]

't '''Jeudenbarchien''' (Nederlaans: ''Jodenbergje'') is 'n olde begraofplaase in [[Hardenbarg (stad)|Haddenbarreg]] op 'n [[terpe]] in 't winterbèrre an de [[Vechte]]. Wuk waar van de [[jeuden]] die ooit in Haddenbarreg eleefd hebt, ma disse jeudse famillies bint in de [[Tweede Wereldoorlog|2e wèreld oorlog]] um-eköm, op 'n klental enkelingen naor, 3 in total, wuk uut Haddenbarreg bint vertrökken. Zi'j hebt drie [[synagoge]]n ehad, wooronder an de Oosteinde.

In 1766 kregen de jeuden in Haddenbarreg 'n eggen begraofplaase op 'n terpe in 't winterbèrre an de Vechte. Dat was veur hen heel b'langriek want in de jeudse religie geldt 't as 'n plichte 'n eggen begraofplaase te hem. Nog altied lig 't Jeudenbarchien as 'n markaante laandschopselement an de oever van de Vechte.
't Jeudenbarchien hef 'n nog old're geschiedenisse. In de [[middeleeuwen]] lagen hier twi'je terpen. Op iene stund woorschienlek een verstarkte wöning, haovezaote 't Holt. Op de aand're stund 'n kapel. Op 'n topografiese kaarte uut 1783 vinne wi'j beide terpen nog trugge. Ze wedden toen umgèem deur water, met an de iene kaante 'n grachte. De haovezaote waar toen al lange verdwien.

De ligging in 't winterbèrre an de Vechte waar veur de latere begraofplaase nie altied èem prakties. Bi'j hoog water wed de overlèdene per bote naor de begraofplaase bracht. Een sleechien brach uutköms as de Vechte waar dichte-vreuren. 't Jeudenbarchien bleuf töt ende van de 19e eeuwe as begraofplaase in bruuk. De oldse stienen datteert uut 1766 en 1786. Ze bint van de eerste Haddenbarger Rabbi en zien zeune. D'r stiet 64 stienen van Bentheimer zaandstiene. die in vieve reechies bint eplaats en naor 't oosten bint erich.

't Jeudenbarchien is vanwège heur (cultuur)histories en laandschoppelek b'lang an-ewèzen as [[Rieksmonement]]. Bi'j 't verhogen en verstarken van de Vechtedieken is goed rèkening eholden met dit cultuurhistories monement.

In 1901 wed 'n ni'je begraofplaase langes de Grambargerweg in bruuk enöm.

Nao de 2e wèreld eurlog is 't Jeudenbarchien iene van de weinige overbliefsels die oons herinnerd an de jeuden die hier in Haddenbarreg eeuwenlange thuus hebt ewest. 

{{Dialekt|sdz}}
[[Kategorie:Hardenbarg]]
[[Kategorie:Jeudendom]]

[[nl:Joodse begraafplaatsen (Hardenberg)]]
