[[Ofbeelding:JodenbergjeHardenberg.jpg|thumb|right|'t Barchien an de Vechte.]]

't '''Jeudenbarchien''' (Nederlaans: ''Jodenbergje'') is 'n aold begraafplaatse in [[Hardenbarg (stad)|Haddnbarreg]] op 'n [[terpe]] in 't winterbêrre an de [[Vechte]]. Disse was van de [[jeuden]] die ooit in Haddnbarreg eleefd hebt, mar disse jeudse families bint in de [[Tweede Wereldoorlog|2e Wereldoorlog]] um-ekommn, op 'n kleantal enklingn nao, 3 in totaal, zi'j bint uut Haddnbarreg vertrukkn. Zi'j hebt drie [[synagoge]]s ehad, waoronder an de Oosteinde.

In 1766 kree-ng de jeudn in Haddnbarreg 'n ea-ng begraafplaatse op 'n terpe in 't winterbêrre an de Vechte. Dat war veur hen heel blangriek want in de jeudse rilligie geldt 't as 'n plicht um 'n ea-ng begraafplaatse te he-m. Nog aait lig 't Jeudenbarchien as 'n markante laandschapselement an de oever van de Vechte.
't Jeudenbarchien hef 'n nog oaldre geschiedenisse. In de [[middeleeuwen]] laa-ng hier twee terpn. Op iene stund waorschienlik 'n verstarkte woning, haovezaote 't Holt. Op de aandre stund 'n kapel. Op 'n topografiese kaarte uut 1783 vinne wi'j beide terpn nog terugge. Ze wern toen umgee-m deur water, met an de iene kâante 'n grachte. De haovezaote war toen al lange verdweenn.

De ligging in 't winterberre an de Vechte war veur de laatre begraafplaatse niet aait ee-m prakties. Bi'j hoog water wed de overleedne per boot naor de begraafplaatse bracht. 'n Sleechie brach uutkomst as de Vechte war dichte-vreurn. 't Jeudenbarchien bleef töt eande van de 19e eeuwe as begraafplaatse in gebruuk. De oaldste stienen dateert uut 1766 en 1786. Ze bint van de eerste Haddnbarger Rabbie en zien zeune. Der stiet 64 stienen van Bentheimer zâandstiene. die in vîeve reechies bint eplaatst en naor 't oostn ericht bint.

't Jeudenbarchien is vanwege heur (cultuur)histories en laandschaplik belang an-eweesn as [[Rieksmonement]]. Bi'j 't verhoo-ng en verstarkn van de Vechtediekn is goed rekkening eholln met dit cultuurhistories monument.

In 1901 wed 'n ni'je begraafplaatse langes de Grambargerweg in gebruuk enummn.

Nao de 2e Wereldoorlog is 't Jeudenbarchien iene van de weinige overblîefsels die ôons herinnerd an de jeudn die hier in Haddnbarreg eeuwnlange thuus hebt ewest. 

{{Dialekt|sdz}}
[[Kategorie:Hardenbarg]]
[[Kategorie:Jeudendom]]
