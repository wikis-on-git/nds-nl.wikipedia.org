[[Ofbeelding:JodenbergjeHardenberg.jpg|thumb|right|'t Barchien an de Vechte.]]

Et '''Jödenbarchyn''' (Nederlaans: ''Jodenbergje'') is 'n olde begraavplaatse in [[Hardenbarg (stad)|Hardenbarg]] op een [[terpe]] in 't winterberre an de [[Vechte]]. Disse was van de [[jeuden|jöden]] den eertyds in Hardenbarg eleevd hebt, mar disse jöödse familys bint in de [[Tweede Wereldoorlog|2e Weerldoorlog]] üm-ekommen in döörgånskaampen, op 3 van de meer as 70 nå. Denne bint nå n oorlog ok üüt Hardenbarg vertrükken. Sy hebt dry [[synagoge]]s ehad, wåronder an 'n Oosteinde.

In 1766 kregen de Hardenbarger jöden een eygene begraavplaatse op een terpe in 't winterberre an de Vechte. Dat was vöör eer heel blangryk, wårümme at in et jöödse gelööv een plichte ümme een eygene begraavplaatse te hebben. Nog ayt lig et Jödenbarchyn an de uver van de Vechte.
et Jödenbarchyn hev een nog oldere geskydenisse. In de [[middeleeuwen]] lagen hyr twee terpen. Op yne stönden wårschynlik 'n verstarkte woning, havesåte 't Holt. Op de aandere stönden een kapel. Op 'n kaarte üüt 1783 vinne wy beyde terpen nog terügge. Se wörden tu ümgeven döör water, met an de yne kaante een grachte. De havesåte was tu al lange vot.

De plekke in 't winterberre an de Vechte was vöör de latere begraavplaatse nyt altyden eem heandig. By hoge water wörden de doden met een bote op de begraavplaatse op an-ebracht. At de vechte bevrören was, göngen sy met een sleegy. Et Jödenbarchyn bleven töt ende van de 19e ewe ad begraavplaatse in gebrüük. De oldste styne komt üüt 1766 en 1786. Den bint van de eerste Hardenbarger Rabby en syn söne. Der ståt 64 styne van Bentheimer saandstyn. den in vyv rygys bint eplaatsen en når et oosten (wår de sünne opkümp) ericht bint.

Et Jödenbarchyn is vanwege hör (költüür)hystorisk en laandschaplik belang an-ewessen as [[Rieksmonement|Ryksmonüment]]. By 't verhögen en verstarken van de Vechtedyken is guud rekkening eholden met dit kültüürhystorisk monüment.

In 1901 wörden een nye begraavplaatse langes de Grambargerweg in gebrüük enömmen.

Nå de 2e Weerldoorlog is et Jödenbarchyn yne van de weynige åverblyvsels dy oons herinnerd an de jöden dy hyr in Hardenbarg ewenlange nåbers ewest hebt. 

{{Dialekt|sdz|[[Vechte|'t Vechtdal]]|ANS}}
[[Kategorie:Hardenbarg]]
[[Kategorie:Jeudendom]]
