[[Ofbeelding:JodenbergjeHardenberg.jpg|thumb|right|'t Barchien an de Vechte.]]

't '''Jeudenbarchien''' (Nederlands: ''Jodenbergje'') is 'n aolde begraafplaatse in [[Hardenbarg (stad)|Haddenbarreg]] op 'n [[terpe]] in 't winterberre an de [[Vechte]]. Dizze was van de [[jeuden]] die ooit in Haddenbarreg eleefd hebt, maar dizze jeudse families bint in de [[Tweede Wereldoorlog|2e Wereldoorlog]] um-ekom, op 'n klental enkelingen naor, 3 in total, dizze bint uut Haddenbarreg vertrökken. Zi'j hebt drie [[synagoge]]s ehad, waoronder an de Oosteinde.

In 1766 kregen de jeuden in Haddenbarreg 'n egen begraafplaatse op 'n terpe in 't winterberre an de Vechte. Det war veur hen heel belangriek want in de jeudse relligie geldt 't as 'n plichte 'n egen begraafplaatse te hebben. Nog altied lig 't Jeudenbarchien as 'n markante landschapselement an de oever van de Vechte.
't Jeudenbarchien hef 'n nog oaldere geschiedenisse. In de [[middeleeuwen]] lagen hier twee terpen. Op iene stund waorschienlijk een verstarkte woning, haovezaote 't Holt. Op de aandere stund 'n kapel. Op 'n topografische kaarte uut 1783 vinde wi'j beide terpen nog terugge. Ze werden toen umgeven deur water, met an de iene kaante 'n grachte. De haovezaote war toen al lange verdwennen.

De ligging in 't winterberre an de Vechte war veur de latere begraafplaatse niet altied even praktisch. Bi'j hoog water werd de overledene per boot naor de begraafplaatse bracht. Ne sleechie brach uutkomst as de Vechte war dichte-vreuren. 't Jeudenbarchien bleef töt ende van de 19e eeuwe as begraafplaatse in gebruuk. De oaldste stienen dateert uut 1766 en 1786. Ze bint van de eerste Haddenbarger Rabbien en zien zeune. Der stiet 64 stienen van Bentheimer zaandstiene. die in viefe reechies bint eplaatst en naor 't oosten bint ericht.

't Jeudenbarchien is vanwege heur (cultuur)historisch en landschappelijk belang an-ewezen as [[Rieksmonement]]. Bi'j 't verhogen en verstarken van de Vechtedieken is goed rekening eholden met dit cultuurhistories monument.

In 1901 werd 'n ni'je begraafplaatse langes de Grambargerweg in gebruuk enömmen.

Nao de 2e Wereldoorlog is 't Jeudenbarchien iene van de weinige overbliefsels die oons herinnerd an de jeuden die hier in Haddenbarreg eeuwenlange thuus hebt ewest. 

{{Dialekt|sdz}}
[[Kategorie:Hardenbarg]]
[[Kategorie:Jeudendom]]

[[nl:Joodse begraafplaatsen (Hardenberg)]]
