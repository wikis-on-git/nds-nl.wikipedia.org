[[Ofbeelding:JodenbergjeHardenberg.jpg|thumb|right|'t Barchien an de Vechte.]]

't '''Jeudenbarchien''' (Nederlaans: ''Jodenbergje'') is 'n oale begraafplaatse in [[Hardenbarg (stad)|Hadnbarg]] op 'n [[terpe]] in 't winterberre an de [[Vechte]]. Disse was van de [[jeuden]] den eertieds in Hadnbarg eleefd hebt, maa disse jeudse families bint in de [[Tweede Wereldoorlog|2e Weerldoorlog]] um-ekommen in deurgoanskaampen. Op 'n eankelen noa, 3 in totaal; denne bint uut Hadnbarg vertrukkn. Zi-j hebt drie [[synagoge]]s ehad, woaronder an 'n Oosteinde.

In 1766 kregen d' Hadnbarger jeuden 'n eagne begraafplaatse op 'n terpe in 't winterberre an de Vechte. Dat was veur eur heel blangriek, woarumme at in 't jeudse geleuf 'n plichte umme 'n eagne begraafplaatse te hemmn. Nog aait lig 't Jeudenbarchien an de oever van de Vechte.
't Jeudenbarchien hef 'n nog oalere geschiedenisse. In de [[middeleeuwen]] lagen hier twee terpen. Op iene stön woarschienlik 'n verstarkte woning, hoavezoate 't Holt. Op d' aandre stön 'n kapel. Op 'n kaarte uut 1783 vinne wi-j beeide terpen nog terugge. Ze wödn toe umgeven deur water, met an de ienen kaante 'n grachte. De hoavezoate was toe al lange vot.

De plekke in 't winterberre an de Vechte was veur de latere begraafplase nie altiedn eem heandig. Bi-j heuge water wödn de doodn met 'n bote op de begraafplaatse op an-ebracht. At de vechte bevreuren was, gungen zi-j met 'n sleegie. 't Jeudenbarchien bleven töt eande van de 19e eeuwe at begraafplaatse in gebruuk. D' oldste stiene komt uut 1766 en 1786. Den bint van d' eersten Hadnbarger Rabbie en zien zeune. Der stoat 64 stiene van Bentheimer zaandstien. den in vieve ri-jgies bint eplaatsn en noar 't oostn ericht bint.

't Jeudenbarchien is vanwegen heur (kultuur)histories en laandschaplik belang an-ewezzen as [[Rieksmonement]]. Bi-j 't verheugn en verstarkn van de Vechtediekn is goed rekkening ehollen met dit kultuurhistories monument.

In 1901 wödn 'n ni-je begraafplaatse langes de Grambargerweg in gebruuk enömmen.

Noa de 2e Weerldoorlog is 't Jeudenbarchien iene van de weeinige oaverbliefsels die oons herinnerd an de jeudn den hier in Hadnbarg eeuwnlange noabers ewest hebt. 

{{Dialekt|sdz|[[Vechte|'t Vechtdal]]|ANS}}
[[Kategorie:Hardenbarg]]
[[Kategorie:Jeudendom]]
