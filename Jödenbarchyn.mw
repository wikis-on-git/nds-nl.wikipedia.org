[[Ofbeelding:JodenbergjeHardenberg.jpg|thumb|right|'t Barchien an de Vechte.]]

't '''Jeudenbarchien''' (Nederlaans: ''Jodenbergje'') is 'n oale begraafplase in [[Hardenbarg (stad)|Haddenbarreg]] op 'n [[terpe]] in 't winterberre an de [[Vechte]]. Disse was van de [[jeuden]] die eertieds in Haddenbarreg eleefd hebt, maa disse jeudse families bint in de [[Tweede Wereldoorlog|2e Wereldoorlog]] um-ekommen in deurgaonskampen. Op 'n kleantal enklingn nao, 3 in totaal; denne bint uut Haddenbarreg vertrukkn. Zi'j hebt drie [[synagoge]]s ehad, waoronder an 'n Oosteinde.

In 1766 kreegn de jeuden in Haddenbarreg 'n eagn begraafplase op 'n terpe in 't winterberre an de Vechte. Dat war veur hen heel blangriek want in de jeudse rilligie geldt 't as 'n plichte um 'n eagn begraafplase te hemmn. Nog aait lig 't Jeudenbarchien as 'n markante laandschapselement an de oever van de Vechte.
't Jeudenbarchien hef 'n nog oalere geschiedenisse. In de [[middeleeuwen]] laagn hier twee terpn. Op iene stön waorschienlik 'n verstarkte woning, haovezaote 't Holt. Op de aandre stön 'n kapel. Op 'n topografiese kaarte uut 1783 vinne wi'j beide terpn nog terögge. Ze wödden toen umgewen deur water, met an de iene kaante 'n grachte. De haovezaote war toen al lange verdwennen.

De ligging in 't winterberre an de Vechte war veur de latere begraafplase niet aait eem prakties. Bi'j heuge water wödden de overledene per boot naor de begraafplase bracht. 'n Sleechien brachn uutkomst as de Vechte war dichte-vreuren. 't Jeudenbarchien bleef töt eande van de 19e eeuwe as begraafplase in gebruuk. De oalste stienen dateert uut 1766 en 1786. Zi'j bint van de eerste Haddenbarger Rabbie en zien zeune. Der stiet 64 stienen van Bentheimer zaandstiene. die in vieve ri'jchies bint eplaatst en naor 't oostn ericht bint.

't Jeudenbarchien is vanweegn heur (cultuur)histories en laandschaplik belang an-ewezen as [[Rieksmonement]]. Bi'j 't verheugn en verstarkn van de Vechtediekn is goed rekkening eholden met dit cultuurhistories monument.

In 1901 wödden 'n ni'je begraafplase langes de Grambargerweg in gebruuk enummen.

Nao de 2e Wereldoorlog is 't Jeudenbarchien iene van de weinige overbliefsels die oons herinnerd an de jeudn die hier in Haddenbarreg eeuwnlange thuus hebt ewest. 

{{Dialekt|sdz|[[Vechte|'t Vechtdal]]|ANS}}
[[Kategorie:Hardenbarg]]
[[Kategorie:Jeudendom]]
