[[Ofbeelding:Fjaðrárgljúfur-1.JPG|250px|thumb|n Fjaðrárgljúfur-kloof.]]
[[Ofbeelding:Fjaðrárgljúfur-2.JPG|250px|thumb|n Fjaðrárgljúfur-kloof.]]
'''Fjaðrárgljúfur''' ([[Internasjonaal Klaankenskrift|IPA]]: ˌfjɑðrau̯rˈlʲuvʏr) is nen [[kloof]] in zuudoost [[Ieslaand]]. t Is önnevear 100 m deep en 2&nbsp;km lang, en n [[Fjaðrá]] ström d'r deurhenne, den loater in n [[Skaftá]] oetmönd. t Leg vlokbiej de [[Þjóðvegur 1]], nich zoo wied van t [[dorp|dörpskn]] [[Kirkjubæjarklaustur]].

n Fjaðrárgljúfur is nen greunn, indrukwekndn kloof. t Löp deur hyaloklasties (zaacht granulair) gesteante woarinne zich löage met lava en oare seurte intrusies zitt. t Geheal is önnevear 2 miljoon joar lean öntstoan. Toon n ieskap zich an t end van n iestied trögtrökn, öntstoan d'r an n anvang kloof van noen n deep meer in n deur nen [[gletjser]] oet-sleepn [[dal]]. Me't vearer smealtn van n trögtrekndn gletsjer wörn d'r steads mear ofval noar t meer bracht, woardeur dis zich met sedimeant gung vuln. t Resultoat was det d'r nen krachtign woaterstroom oe't meer in gangs zet wörn den n ofsloetnde steanloag en n zaachtn hyolaklastiese loag d'rveur vearer erodearn. Oetendlik wörn ok t sedimeant in t vulde dal weg-sleatn en nömn n woaterstroom langzoam of tö't nivoo van noe.

[[Kategorie:Dal in Ieslaand]]
[[Kategorie:Tweants artikel]]
