{{Laandtabel-twd
| naaminlaandssproak = Jamaica
| vlagge = Flag of Jamaica.svg
| woapn = Coat of Arms of Jamaica.svg
| breedtegroad = 18/9//N | lengtegroad = 77/18//W | region = JM
| lokasie = LocationJamaica.png
| sproaken =[[Ingels|Engels]]
| heufdstad = [[Kingston (Jamaika)|Kingston]]
| religie = [[Protestantisme]] 61%
| regeringsvörm = [[Parlementaire monarchie]]
| km2 = 10.991 | pctwater = 1,5
| inwonners = 2.660.723 ([[2005]]) | dichtheid = 242,1
| munteenheid = [[Jamaikaansn dollar]] | valutakode = JMD
| tiedzone = -5
| volksleed = [[Jamaica, Land We Love]]
| feestdag = <small>1n moandag in augustus</small>
| tld = jm | laandkode = JMC | tel = 876
}}
'''Jamaika''' is n [[eilaand]] van de [[Grote Antiln]]. t Is 240 [[km]] laank en 85 km breed. De heuwdstad en grötste stad is [[Kingston, Jamaika|Kingston]]. t Lig ongevear 150 kilometer op t zuudn van [[Kuba]] en t westn van t eilaand Hispanjola. De eerste inwonners, de [[Taíno]], neumn t ''Xaymaca'', wat "Laand van Watervaln" of "Laand van Hoolt en Water" beteeknt. t Was eerst n e[[kelonie|kolonie]] van de spanjaardn, dee as t ''[[Santiago]]'' neumdn. Later wör t duur de [[Engelsen|Engelsn]] in enömn en umedeupt tot Jamaica.

t Laand is vuural bekeand as muzieklaand en thoeslaand van t [[rastafarianisme|rastafarianismegeleuf]], mer det leste is feaitelik mer een klein deel van de bevolking. De Jamaikaann veundn vief muziekstieln oet: [[mento]], [[ska]], [[rocksteady]], [[reggae]] en [[dancehall]]. In de grote plaatsen langs de kuste is t laand geleefd bie toeristen, dee dr meestal hengoat vuur de grote hotels en paradieselike umgewing. Jamaika hef te maakn met grote umkoopboarheid en hoge kriminaliteat. 

In [[1962]] wör t laand onofhaankelik van [[Groot Brittanje]], woernoa as völle Jamaikaann t eilaand verleutn en zik oawer de hele wearld verspreaidn. De grötste groepn Jamaikaann boetn Jamaika zitt rechtevoort in Engelaand, de [[Verenigde Stoaten]] en [[Kanada]].

== Geschiedenis ==
De eerste inwonners, de Arawak of [[Taíno]], kwamn tusken ongevear 4000 en 1000 v. Chr. vanoet [[Zuud-Amerika]] noar t eilaand. Sommigen zegnt at dit volk volledig is oetestörven noa kontakt met de [[Europa (continent)|Europeaann]], aandern zegnt dat dr n antal oawer ebleewn zeent. Dr is in ieder geval rellatief völle [[kultuur]] van dit volk oawer ebleewn. Dit is te moarkn an tiepies Jamaikaans etn, bepoalde wöarde in sommige [[dialekt]]n, alternatieve geneesmiddeln en de [[keunst]] wat non grootndeels in Britse musea te veendn is. De Spanjaardn leadn beslag op t eilaand, toew [[Kolumbus]] dr vuur t eerst an wal köm in [[1494]]. Columbus gebreuk t as persoonlik laandgood vuur zikzelf en zinne familie. De heuwdstad was ''Spanish Town''.

n Britsen admiraal [[William Penn]] en Genneraal Venables vereuwerdn t [[1655]]. Ze braandn t grötste deel van Spanish Town plat en stichtn öar eegne heuwdstad: [[Kingston]].
In de volgende 200 joar wör Jamaika eene van 's wearlds grötste [[suuker]]eksporteurs. Doarvuur warn völle slaawn neudig. Toew doar ook n tekort van was, haaldn ze de woarkleu oet [[Volksrippebliek China|China]] en [[India]]. Disse bevolkingsgroepn zeent rechtevoort nog aaltied stoark op t eilaand verteegnwoordigd.

An t begin van n [[19e eeuw|19den eeuw]] warn de Britn zo van öare slaawn ofhaankelik, dat dr op Jamaika vuur iedern blaankn 20 zwartn teegnoawer steundn. Doarduur was dr aaltied dreiging van opstaand. Noa n aantal opstaandn wör [[Slaaweriej]] dr in [[1834]] offisjeelachterhen edoan.

In 1958 wör Jamaika ne proveensie van de [[West-Indiese Federasie]]. In 1962 wör t helemoal onofhaankelik.

De eerste 10 joar noa de onofhaankelikhaaid wör dr völle in [[toerisme]] en [[bauxiet]]/[[alleminium|alluminium]] investeerd, wat zorgen vuur n vuuroetgaank van de [[ekonomie]]. De konservatieve regearing dee good woark. Noa t insteln van ne nieje regearnde partieje gung t gaauw boargofwearts, zodat t laand al gaauw hoge skooldn en leningn har.
Dissen neargaank zatn duur tot in de joarn '80 en wör verstoarkt duur t sloetn van n aantal belangrieke alluminium-mienn.

== Geografie ==
[[Bestaand:Jamaika3.JPG|thumb|right|250px|Kaarte van Jamaika]]
Jamaika is t doarde grötste eilaand in de [[Kariebn]]. In t binnlaand he'j de [[Blaauwe Boargn]]. t Hele kustgebeed roondum t eilaand is nen smaln strook leeglaand. De meeste grote plaatsn lignt an de kuste. De grötste plaatsn zeent [[Kingston]], [[Portmore]], [[Spanish Town]], [[Mandeville]], [[Ocho Rios]], [[Port Antonio]] en [[Montego Bay]].

Jamaika hef n [[tropies]] [[klimaat]], met hoge temperatuurn en vochtige loch. Sommige binnlaandse deeln hebt n wat gematigder klimaat.

== Volk ==
n Jamaikaansn bevolking besteet oet 
* Afrikaanzwartn 90,9%
* [[Mulatto]]'s 7,3%
* Oost-Indiërs 2,31%
* Blaankn 0,2%
* Sjineezn 0,2%

De leste 40 joar zeent dr honderddoezenden Jamaikaann emigreerd noar [[Verienigd Keuninkriek|Engelaand]], [[Verienigde Staoten van Amerika|Verenigde Stoatn]] en [[Kannede|Kanada]]. Kanada hef n spesjaal gastarbeidersprojekt vuur leu oet Jamaika. t Oonderwies geet in t [[Engels]], mear t Jamaikaans [[Kreoolsproake|Kreool]] wordt in daagliks leawn esprökn. De meeste Jamaikaann sprekt beaide, ofhaankelik van de sosjale omstandigheedn. Brits Engels hef t meeste invlood op t Jamaikaans Patois, mear dr zeent ook dudelike indrukn van verskeaidene Afrikaanse sproakn, [[Spaans]], [[Fraans]], [[Arabies]], [[Indies]] en [[Chinees]].

Volgens [[CIA]]-oonderzoek is 65,3% van n Jamaikaansn bevolking is [[protestantisme|Protestaants]] [[christendom|Kristelik]]. n Grötsten nit-Kristelikn groep is t [[Rastafarianisme]]. Aandere geleuwn zeent oondere aandere [[Boeddhisme]], [[Islam]] en [[Jeudendom|Jödndom]].

'''Sproake'''

De offisjele sproake van Jamaika is Engels. De inwonners kuiert skoonwal ne stoark oontwikkelde eegne [[kreoolsproake]], wat ze [[Jamaikaans Patois]] neumt. Dit is ne mengvörm van Engelse wöarde met oonderliggende sproakstruktuurn van heuwdzakelik [[West-Afrika|West-Afrikaanse]] sproakn.

== Regearing ==
Jamaika is ne [[parlementeare demokrasie]] en ne [[konstitusjonele monarchie]], woerbie't de keuniginne verteegnswoordigd wörd duur nen [[Goeverneur-Genneraal]]. t Stoatsheuwd is Keunigin [[Elizabeth II]], den't de offisjele titel "Keuniginne van Jamaika" gebrok at he noar t laand keump, of oawerzees wat oet naam van t laand mut doon. De Goeverneur-Genneraal wörd an eweezn duur de [[Minister-Presideant]] en t hele [[Kabinet (politiek)|Kabinet]], en an enömn duur de keuniginne. Alle leedn van t Kabinet wordt an eweezn duur de Goeverneur-Genneraal op advies van n Minister-Presideant. De keuniginne en n Goeverneur-Genneraal doot vuural seremoniële dinge, nöast at ze nog de macht hebt um de Minister-Presideant of t Parlemeant dr achterhen te doon.

== Keunst en kultuur ==
Jamaika hef ne rieke muziekkultuur en is wearldwied bekeand. De muziekstieln [[reggae]], [[ska]], [[rocksteady]], [[dub]], [[mento]] en rechtevoort [[ragga]] en [[dancehall]] komt allemoal van Jamaika's springleawndige muziekkultuur. n Internasjonaal bekeandn artiest [[Bob Marley]] is geboorn op Jamaika, mear ook aandere internasjonaal bekeande artieste, zo as [[Peter Tosh]], [[Bunny Wailer]], [[Jimmy Cliff]], [[Desmond Dekker]], [[Beenie Man]], [[Bounty Killer]], [[Shabba Ranks]], [[Sean Paul]] en [[Shaggy]]. Aandere bekeande muziekgroepn zeent oonder mear [[Inner Circle]], [[Black Uhuru]], [[Israel Vibration]], [[Morgan Heritage]] en [[Third World]].

De stiel [[Jungle]] is duur Jamaikaann in [[Londen]] oeteveundn en [[hiphop]] hef zin bestoan vuur n groot deel te daankn an n Jamaikaansn gemeenskop in [[New York]].

{{commonscat|Jamaica}}
{{Dia|Disse bladziede is eskreewn in t [[Riesns]]}}

[[Kategorie:Tweants artikel]]
[[Kategorie:Eilaand]]
[[Kategorie:Laand]]
[[Kategorie:Amerika]]
