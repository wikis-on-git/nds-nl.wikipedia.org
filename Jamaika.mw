'''Jamaika''' is n [[eilaand]] van de [[Grote Antiln]].
[[Ofbeelding:Jamaika2.JPG|thumb|right|250px|Ligging van Jamaika]][[Ofbeelding:Jamaika.JPG|thumb|right|250px|Vlagge van Jamaika]]

t Is 240 [[km]] laank en 85 km breed. t Lig ongevear 150 km op t zuudn van [[Kuba]].
De eerste inwonners, de [[Taíno]], neumn t ''Xaymaca'', wat "Laand van Waatervaln" of "Laand van Hoolt en Waater" beteeknt. t Was eerst n [[kolonie]] van de spanjaardn, dee t ''[[Santiago]]'' neumdn. Laatr wör t duur de [[Engelsen]] in enömn en umedeupt tot Jamaica.


==Geschiedenis==

De eerste inwonners, de Arawak of [[Taíno]], kwamn vanoet [[Zuud-Amerika]] tusken ongevear 4000 en 1000 VC noar t eilaand. Sommigen zegnt dat dit volleedig is oetestörven noa ketak met de [[Europeaann]], aandern zegnt dat r n aantal oawer zeent ebleeuwn. Wat wal duudelik is, is dat r nog völle [[kultuur]] van dit volk is oawer ebleeuwn. Dit is te moarkn an tiepies Jamaikaans etn, bepaalde wöarde in sommige [[dialektn]], alternatieve geneesmiddeln en de [[keunst]] wat non grotendeels in Britse musea te veendn is. 
De Spanjaardn leadn beslag op t eilaand, toew [[Columbus]] dr vuur t eerst an wal köm in [[1494]]. Columbus gebreuk t as persoonlik laandgood vuur um en zinne femielie. n Heuwdstad was ''Spanish Town''.

n Britsen admiraal [[William Penn]] en Generaal Venables vereuwerdn t [[1655]]. Ze braandn t grötste deel van Spanish Town plat en stichtn öar eegne heuwdstad: [[Kingston]].
In de volgende 200 joar wör Jamaika eene van 's wearlds grötste [[suuker]]exporteurs. Doarvuur warn völle slaawn neudig. Toew doar ook n tekort van was, haaldn ze de woarkleu oet [[China]] en [[India]]. Disse bevolkingsgroepn zeent rechtevoort nog aaltied stoark op t eilaand verteegnwoordigd.

An t begin van n 19den eeuw warn de Britn zo van öare slaawn ofhaankelik, dat r op Jamaika vuur iedern blaankn 20 zwartn teegnoawer steundn. Doarduur was dr aaltied dreiging van opstaand. Noa n aantal opstaandn wör [[Slaaweriej]] in 1834 offiesjeel of eschaft.

In 1958 wör Jamaika n preveensie van de [[West-Indiese Federaasie]]. In 1962 wör t helemoal onofhaankelik.

De eerste 10 joar noa n onofhaankelikhaaid wör dr völle in Toerisme en [[Bauxiet]]/[[Alluminium]] investeerd, wat zorgen vuur n vuuroetgaank van n [[ekonomie]]. n Konservatievn regering dee good woark. Noa t insteln van ne nieje regearnde partieje gung t gaauw boargofwearts, zodat t laand al gaauw heuge skooldn en leeningn har.
Dissen neergaank zatn duur tot in de joarn '80 en wör verstoarkt duur t sloetn van n aantal belangrieke alluminium-mienn.

==Geografie==
Jamaika is t doarde grötste eilaand in de [[Kariebn]]. In t binnlaand he-j de [[Blaauwe Boargn]]. t Heele kustgebeed rondum t eilaand is n smaln strook leeglaand. De meeste grote plaatsn lignt an de kust. De grötste plaatsn zeent [[Kingston]], [[Portmore]], [[Spanish Town]], [[Mandeville]], [[Ocho Rios]], [[Port Antonio]] en [[Montego Bay]].

Jamaika hef n [[tropies]] [[klimaat]], met heuge temperatuurn en vochtige loch. Sommige binnlaandse deeln hebt n wat gematigder klimaat.

[[kattegerie: Tweants_Artikel]]
[[kattegerie: Laand]]
