'''Hanny Diemer''' ([[Grunnen (stad)|Grunning]], [[1942]]) is een schriefster in 't [[Grunnegs|Grunnings]] en iene van de oprichters van Grunningstalig literair tiedschrift ''[[Krödde (tiedschrift)|Krödde]]''.

Diemer was van jongs of an altied bezig mit tieken en schrieven. Ze studeerde wis- en netuurkunde in Stad en wördden lerares wiskunde. Mit [[Wim de Lange]], [[Fokko Veldman]] en [[Henk Scholte]] zette ze 't tiedschrift ''Krödde'' op naor veurbield van 't Drèentse ''[[Roet (tiedschrift)|Roet]]''; in april 1982 verscheen 't eerste nummer. Ze bleef redactrice bij ''Krödde'' töt end 2006.

Veur ''Krödde'' schreef Diemer gedichten en, veural, körte verhalen, zoas de riege 't Volle leven van Ebbert Venemoa', inspireerd op de persoon van Grunninger muzikant en duzendpoot [[Henk Scholte]]. Veur [[RTV Noord|Radio Noord]] en 't [[Groninger Dagblad]] schreef ze onder meer [[nöalstukken|columns]] in 't Grunnings. Wieder leverde ze liedteksten veur homomannenkoor Zangzaad en veur aandern. Ze schreef mit an de in 2004 verschenen fictieve middelieuwse briefwisseling ''Swaalfies rond Auwerd''.

Onder pseudoniem schrif Diemer [[triviaalliteratuur|schriftromans]] veur uutgeverije Marken.

==Zölfstandige publicaties==
*1992 ''t Volle leven van Ebbert Venemoa'' (Styx)
*1999 ''Van sprookjesbouk tot s.e''
*2003 ''Wotter, Grunneger dichters'' (mit aandern) (Biblionet Groningen)
*2004 ''Swaalfies rond Auwerd'' (mit aandern) (Biblionet Groningen)
*2005 ''Twee eeuwen Gronings, n golden toal'' (mit Jacob Loer) (In Boekvorm)

==Bronnen==
*[https://www.webloug.nl/hanny-diemer/ Webloug aover Hanny Diemer]

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel|Diemer, Hanny]]
[[Kategorie:Schriever ien t Grunnegs|Diemer, Hanny]]
