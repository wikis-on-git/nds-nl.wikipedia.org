{{Umraand|LocatieWesterveld.png}}
'''Dever''' ([[Nederlaands|Nederlaans]]: ''Diever'') is een [[esdörp]] in Zuudwest-[[Drenthe]]  in [[Nederlaand]] dat diel uutmaekt van de gemiente [[Westerveld (gemiente)|Westerveld]]. Tot [[1998]] was Dever een zelsstaandige [[gemiente (bestuur)|gemiente]]. Tot die gemeente beheurden dörpen as [[Deverbrogge]], [[Wittelte]] en [[Wapse (Drenthe)|Wapse]]. In Dever praot ze [[Zuudwest-Noord-Drèents]], wat as bi'j et [[Stellingwarfs]] heurt.

Een bi'jnaeme veur de inwoners van Dever is ''Deverse platneuzen''.

== Geschiedenis ==
[[Ofbeelding:Hervormde_Karke_Dever.jpg|thumb|220px|right|De karke van Dever wodt as ien van de mooiste van Drenthe beschouwd]]
Lichtkaans woonden al 6.000 jaor leden meensken op et gebied waor Dever now leit. De boeren uut de laete [[stientied]] bouwden vlakbi'j Dever een [[hunebed]] dat d'r nog de hieltied leit.

In de vrogge [[middeleeuwn|middelieuwen]] wodde et dörp Dever sticht. De ooldst bekende vermelding van Dever komt uut [[1181]], waor praot wodt van et dörp Devere of Deveren. De naeme Dever komt hoogst waorschienlik vot uut et woord dat ''leegte'' betekende.
In de middelieuwen was Dever et heufdplak van et Deverder [[Dingspel]], dat omdebi'j et hiele gebied van Zuudwest-Drenthe besleug.

Drie kilometer in et noordwesten van Dever in et netuurgebied [[Birkeheuvel]] leit nog een onderdukershol uut de [[Twiede Wereldoorlog]].

=== Beziensweerdige gebouwen ===
Et centrum van Dever wodt vormd deur een [[Brink]] mit daoran liggend een veurmaolig gemientehuus en een Schultehuus, et huus waor de schulte woonde. Ok staot d'r in et centrum van et dörp een [[14e eeuw|14e ieuwse]] gotische [[Nederlaanse Hervormde Karke]], wijded an [[Pancratius (heilige)|Sint-Pancratius]]. Nao een braand in de [[18e eeuw|18e ieuw]] is disse karke opni'j opbouwd uut tufsteen en baksteen. De karke wodt as ien van de mooiste van Drenthe beschouwd, dit komt ok deur de prachtige gewulven in de karke en et authentieke interieur.

== Dever now ==
In Dever wonen now 2.180 inwoners. Et antal toeristen is veural 's [[zoemer]]s vule maolen groter. Zi'j kommen d'r veur rust, ruumte en netuur. Dever leit pal naost et [[Nationaol Park Drents-Friese Woold]]. Buten Dever in de bos is een [[bezukerscentrum]] van [[Staotsbosbeheer]].

Dever is veural bekend van de eupenlochtuutvoerings van tenielstokken van [[Shakespeare]]. Sund [[1946]] wodt jaorliks in et eupenlochttheater een tenielstok van Shakespeare opvoerd. Disse uutvoerings wodden jaorliks deur meenstens vuuftienduzend meensken bezocht.

== Uutgaonde verwiezings ==
* [http://www.dorpdiever.nl/ Officiële webstee van Dever]
* [http://www.gemeentediever.nl/ Historische Verieniging Gemiente Dever]

{{Commonscat|Diever}}

[[Kategorie:Stellingwarfs_artikel]]
[[Kategorie:Plaots in Drenthe]]
[[Kategorie:Vroggere gemiente in Drenthe]]
