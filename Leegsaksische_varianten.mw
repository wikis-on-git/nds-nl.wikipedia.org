[[Ofbeelding:Plattdeutsch.PNG|right|500px|thumb|1. Grönnegs-Oostfrais, 2. Noord-Leegsaksisch, 3. Sleeswieks, 4. Westelk Westfeels, 5. Oostelk Westfeels, 6. Oostfeels, 7. Mekelnbörgs-Veurpommers, 8. Brandenbörgs]] 
t '''[[Leegsaksisch]]''' of '''[[Platduuts]]''' is ien [[1997]] as [[streektoal]] erkend worden. Dochs kin man nait proaten van ain toal, môr van n groep [[Leegduuts]]e varianten dij t ain en ander gemain hebben. Aigelks kin man proaten van vaaier verschaaidene heufdgroepen mit doaronder nog verschaaidene varianten, ook bekend as [[dialekt]]en. 

==Noord Leegsaksisch==
t Noord Leegsaksisch is de groep varianten laangs de [[Noordzee]]kost van [[Grunnen (provìnzie)|Grönnen]] tot [[Sleeswiek]] tou. Hierbie kinnen aigelks t [[Grönnegs-Oostfrais]] en t [[Sleeswieks]] nog weer as apaarte groepen zain worden. t Kenmaark hierbie is dat man nait sègt "wi hebt", môr "wi hebben". t Noord Leegsaksisch dat den overblieft is dat van [[Hertogdom Oldenburg|Oldenbörg]] tot [[Holstain]] tou. 

Varianten:  <ref>Noble, Cecil A. M. (1983). Modern German dialects New York [u.a.], Lang, p. 103-104</ref>

* t [[Sleeswieks]] 
* t [[Holstains]]
** t [[Hambörgs]]
* t [[Noord-Hannovers]]
* t [[Oldenbörgs]]
* t [[Oostfreisk Nederduutsk|Oostfrais Leegsaksisch]]
* t [[Ditmaarsers]]
* t [[Eemslenner Plat]]

=== Grönnegs-Oostfrais===
Ien t Grönnegs-Oostfrais het man ook nog weer de lichte diftongen bie elke klinker, wat man ien de rest nait het en de klaanken ai/äi, ou/ow en ui dij ook nait ien de aandere varianten veurkommen. Ook de woordenschat en grammoatiek is n bitje aans, deur ienvlouden van de olle [[Oostlaauwers Frais|Oostlaauwers Fraise toal]].

Varianten:

*[[Westerkertaaiers]]
*[[Noordvelds]]
*[[Veenkelonioals]]
*[[Westerwôlds]]
*[[Hoogelaandsters]] en [[Oldambtsters]]
*[[Reiderlaands]], [[Kromhörns]] en [[Börkums]]
*[[Moormerlaands]] en [[Aauwerkerlaands]] 
*[[Broukmerlaands]]

=== Sleeswieks ===
t Sleeswieks wordt veuraal kenmaarkt deur n Deense ienvloud. Vrouger haar man t [[hertoogdom Sleeswiek]] dat tegenswoordeg verdaild is over [[Denmaark]] en Duutslaand. Baaide kaanten van de grìns hebben nkander den ook beienvloud. t Dialekt van Noord Sleeswiek het Leegduutse ienvlouden en t dialekt van Zuud Sleeswiek het Jutlaandse ienvlouden. t Sleeswieks kin man, zunder al te veul kennes, ook wel herkennen as Leegduuts mit n Jutlaands aksìnt. Bepoalde klaanken worden den ook aans vertoald as ien t Holstains. Ook binnen dialekten as t [[Aiderstees]] beienvloud worden deur t [[Noordfrais]].

==Westfeels==
t Westfeels is ook gain ainhaid. t Heurt bie mekoar deur t aksìnt dat overainkomt. Binnen t Westfeels kin man n lien trekken tuzzen t westelke en t oostelke Westfeels. t Oostelke Westfeels wordt kenmaarkt deur n diftong, dij ien t westelke Westfeels nait veurkomt. t Westelke Westfeels wordt ook wel Nederlaands Leegsaksisch nuimd. t Twìnts heurt hier nait bie en t Grönnegs logischerwies ook nait. t Twìnts is oostelk Westfeels.

De diftongen van t oostelke Westfeels binnen ìë veur ee (bv. ìetn), òë of óóë veur oo (bv. lóóëpm). t Westelk Westfeels is doarnoast staark beienvloud worden deur t Nederlaands.

Varianten westelk Westfeels:

*[[Drèents|Drìnts]], [[Stellingwarfs|Stellenwaarfs]] en [[Graafschupper Platt|Woaterplat]]
*[[Tweants-Groafschops|Westelk Twìnts]], [[Achterhooks|Aachterhouks]] en [[West Muunsterlaands]]
*[[Sallaands|Zallaands]] en [[Oost-Veluws]]
*[[West-Veluws]] en [[Urkers|Örkers]]

Varianten oostelk Westfeels:

*[[Tweants|Oostelk Twìnts]] en [[Graafschupper Platt|Hugellaands]]
*[[Muunsterlaands]]
*[[Oost-Westfeels]]
*[[Zuud-Westfeels]]
**[[Zoerlaands]]

==Oostfeels==
t Oostfeels het liek as t westelke Westfeels gain diftong, môr is nait beienvloud worden deur t Nederlaands môr deur t [[Turengs]] en het doarom n aander aksìnt. Ook slikt man de -e nait ien, môr juust de -n, dus nait "Oostfaaln", môr "Oostfale"

Varianten:

*[[Broenswieks Leegsaksisch]] 
*[[Boods]]
*[[Kalenbaargs]] 
*[[Elve-Oostfeels]] 
*[[Göttings-Groevenhoags]] 
*[[Haaide-Oostfeels]] 
*[[Hildesums]] 
*[[Holtlaand-Oostfeels]] 
*[[Huyisch]] 
*[[Noord-Oostfeels]]
*[[Oost-Oostfaals]] 
*[[Poapendieks]] 

==Oost Leegduuts==
t Oost Leegduuts kin ook ien twij dailen opdaild worden, noamelk ien t [[Mekelnbörgs-Veurpommers]] en t [[Brandenbörgs]]. t Oost Leegduuts onderschaaidt zok van de westelke groepen (mit oetzundern van t Grönnegs-Oostfrais en t Sleeswieks) deurdat man nait sègt van "wi hebt", môr "wi hebben". Doarnoast is t Oost Leegduuts beienvloud deur t Nederlaands en den veuraal ien de woordenschat deur Nederlaandse immigranten. t Grootste verschil is middelkerwies dat man ien de westelke groepen snel proat en ien t Oost Leegduuts juust hail laanksoam. Ook is de ienvloud van t Hoogduuts groter as ien de westelke groepen.

*[[Mekelnbörgs-Veurpommers]]
**[[Mekelnbörgs]]
**[[Veurpommers]]
**[[Rugens]]
*[[Middelpommers]]
*[[Brandenbörgs]]
**[[Noord Brandenbörgs]]
*[[Midden Brandenbörgs]]
*[[Plautdietsch]]
*[[Oostpommersk]]
*[[Nederprusisk]]

== Rifferenties ==
<references />

[[Kattegerie:Grunnegs artikel]]
[[Kattegerie:Nedersaksisch]]

[[de:Liste niederdeutscher Dialekte]]
