'''Jan Zandbergen''' ([[Riessen]], [[15 juni]] [[1938]] - Riessen, [[16 juni]] [[2021]]) was nen [[Tweante|Tweantsen]] dichter en skriewer oet [[Riessen]]. Zaandboargen skreef mangs [[Nederlaands]]e, mer benaamd völle [[Riessens]]e [[limerick (dichtvorm)|limericks]], dee as hee zelf ''(s)limericks'' neumden weagens de talige gräpkes dee as der in zatten. Doar deed hee dan ook aaltied ne verneamstige sprökke bie. Dee steunden alle wekken in et doomoalige [[Riessens Niejsblad]] en in et kwartaalblad [[Bodbreef|'n Bodbreef]] van de [[Kreenk vuur de Twentse sproak|Kreenk vuur de Tweantse sproake]]. Do as et Riessens Niejsblad der met oetskeaiden, gung zinne rubriek oawer noar et wekkenblad Hart van Rijssen-Holten.

Van ziene hande zint ook een antal korte verhaalkes bekeand. Disse zint allemoal oetegewen in oetgaves van de Kreenk vuur de Twentse Sproake.

Nöast zin skriefwoark deed Zandbergen ook met in de [[Revue|Riessense Revue]] en hulp hee met an de Tweantse [[opera]]'s ''Scheerbaas van Riessen'' en ''Tsaar en Timmerman'' van [[Harm oet Riessen]]. In zien woarkzame leawen deed Zandbergen stukadoren en glaszetten.

In 2017 köm hee nog in et lokale niejs umdat hee 750 slimericks emaakt har.<ref>[https://www.hartvanrijssen.nl/nieuws/algemeen/20379/jan-zandbergen-maakt-de-750-vol hartvanrijssen.nl. 'Jan Zandbergen maakt de 750 vol'. Skreven op 22 oktober 2017. Bekekken op 18 juni 2021.]</ref>

Zaandboargen was fanatiek hardleuper bie de lokale atletiekverenige. Töt zinnen twee en tachtigsten hef hee dat aait nog probeerd, zelfs doas hee noa zwoare operaties eagenlik nit mear kon. In 2021 veunden de dokters [[kaanker]] an de alvleeskliere bie em. Op 'n zesteenden juni köm hee oet de tied.

==Oetgawes==
*(2013) ''(S)Limerick of (S)Limmer-iej?'' - Bundel van limericks - Oetegewen in egen behear

==Oetgoande koppeling==
* [http://www.twentsetaalbank.nl/details/personen/303.html Zaandboargen zin profiel op de Tweantse Taalbaanke]

<references/>

{{DEFAULTSORT:Zandbergen, Jan}}
[[Kategorie: Tweants artikel]]
[[Kategorie: Schriever in t Tweants]]
[[Kategorie: Tukker]]
