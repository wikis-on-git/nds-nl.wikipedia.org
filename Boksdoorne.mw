[[Bestaand:LyciumBarbarum-bloem-hr.jpg|thumb|Boksdoorne]]
[[Bestaand:Wolfberries China 7-05.JPG|thumb|Vruchten van de boksdoorne]]
De '''boksdoorne''' of '''goji''' ([[Latien]]: ''Lycium barbarum'') is n plaante uut de [[nachtschaofamilie]] (''Solanaceae''). t Is n [[struke]] die oorspronkelik aofkomstig is uut [[Azië]].

== Verspreiding ==
De struke wördden rond 800 nao Christus deur monniken in t [[Himalaya]]gebargte ontdekt. Oek ontdekten ze dat de bezen n goede invloed op de gezondheid hadden. De plaante wördt tegenswoordig in [[West-Europa]] ekweekt en is daor oek verwilderd. In [[Nederlaand]] en [[België]] kömp de plaante onder aandere verwilderd veur langes de [[rivier]]en en in de [[dune]]n. In Noord-Amerika is de plaante op n antal plekken verwilderd.

== Botaniese beschrievige ==
De lange en ebeugen takken, die tot wel dree meter lange wörden, hebben tot ruum dree sentimeter lange doorns. De takken verhouten en slingeren tussen aandere plaanten deur tot over de leegste takken van n boom die der kort bie steet. De griesgreune [[blad|blaojen]] bin langwarpig en twee tot vuuf sentimeter lange. De [[bloeme]]n hebben vuuf [[kroonblad|kroon]]- en vuuf [[kelkblad|kelkblaojen]] zo as gebrukelik bie de nachtschaofamilie en bin paors van kleur. Ze kunnen ampart staon of in kleine groepjes. De [[meeldraod|meeldraojen]] steken uut. De aanderhalf tot twee sentimeter grote [[beze]]n bin oranje-rood van kleur. Veur t dreugen hebben ze aordig wat sap en barsten gemakkelik. t Verspreit zien [[zaod]] over grote aofstaanden deurdat ze vastekleven in de vacht de dieren die langeslopen. De plaante tiert best in arme grond.

== Gebruuk ==
Vanwegen de doorns wördt de plaante gebruukt as [[hege]] en as [[rikkige]]. In de plaante en veural in de vruchten, die in t [[noordelijk halfroend|noordelik halfrond]] rond juli/oktober riepe bin, zitten verschillende [[vitamine]]n en aandere organiese stoffen as [[aminozuur|aminozuren]], [[karoteen]], [[polysacharide]]n en [[rutine]]. De bezen wörden deur negoziekeerls verkocht as 'gojibezen', ze wörden verbouwd um op te eten en greuien op plantazies an de [[Gele Rivier]] in de autonome regio [[Ningxia]] in [[Volksrippebliek China|China]]. Ze wörden mit de haand eplukt en zowel in China egeten as op kleine schaole deurverkocht an aandere laanden. De bezen wörden onder aandere in vruchtensappen gebruukt.

betreffende de fabricage van en de handel in voedingsmiddelen die uit planten of uit plantenbereidingen samengesteld zijn of deze bevatten

De boksdoorne wördt in België ezien as n gevaorlike plaante zo as blik uut t Koninklik Besluut van [[29 augustus]] [[1997]] over t produseren en verhaandelen van voedingsmiddels die uut plaanten of delen dervan bestaon, of waor t in zit (vermeld in lieste 1: gevaorlike plaanten die niet as, of in, voedingsmiddels gebruukt maggen wörden). t Gebruuk van disse plaante in voedingsmiddels mag dus niet in België, de bezen en [[schelle]] maggen wel gebruukt wörden in voedingsmiddels.

Bezen kunnen in de vriezer beweerd wörden. Ze bin oek edreugd te koop, de smaak is wat frisser as van [[krente]]n.

== Giftigheid ==
Soms wördt ezeegd dat de plaante en de bezen giftig bin, deurdat der, liek as bie de aandere plaanten uut de [[nachtschaofamilie]], sporen van de [[alkaloïde]] (giftig stof) [[atropine]] in zit, n hoge hoeveelheid atropine kan klachten veroorzaken. n Normale hoeveulheid bezen gif gien klachten, wel kan t n meugelike wisselwarking hebben mit bepaolde [[medisien]]en, zo as [[bloedverdunner]]s en medisienen veur [[sukerziekte]], deurdat t uut zien eigen al helpt bie t verminderen van disse klachten. In de [[Chinese geneeskunde]] wördt t daor oek vake veur in-ezet. <ref>http://www.gojiberriesblog.com/2008/12/08/scientific-studies-including-goji-berries/ </ref><ref>http://www.howdietnutrition.com/archives/20130523/goji-juice-side-effects.html#.UfaUjI1M98E</ref> <ref>http://www.acuafshin.com/goji-berry-gou-qi-zi-in-chinese-medicine/</ref>

== Galderieje ==
<gallery>
Bestaand:LyciumBarbarum-plant-hr.jpg|De boksdoorne
Bestaand:LyciumBarbarum-closeup-hr.jpg|De boksdoorne van dichtebie efotografeerd
Bestaand:Goji bessen.JPG|Edreugden bezen
</gallery>

== Referensies ==
<references/>

== Uutgaonde verwiezingen ==
{{Commons|Lycium barbarum|boksdoorne}}
* [http://www.soortenbank.nl/soorten.php?soortengroep=flora_nl_v2&id=1668&menuentry=soorten Boksdoorne (''Lycium barbarum'')]
* [http://www.efloras.org/florataxon.aspx?flora_id=2&taxon_id=200020536 Lycium barbarum in de Flora of Missouri]
* [http://www.efloras.org/florataxon.aspx?flora_id=11&taxon_id=200020536 Lycium barbarum in de Flora of Missouri]

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Plaante]]
