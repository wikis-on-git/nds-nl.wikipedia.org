[[Ofbeelding:Graaff Reinet.jpg|thumb|250px|right|Drostdi-je van [[Graaff-Reinet (stad)|Graaff-Reinet]], [[Zuud-Afrika]] ]]
Nen '''laanddrost''' of '''drossaert''' was nen [[Nederland]]sen bestuurs[[ambtenoar]] den n gebeed bestuurden dat neet [[gemiente (bestuur)|gemeentelek]] in-edaeld was. 

Den drost van [[Muden]] bieveurbeeld wodden deur de börgemeisters van [[Amsterdam]] an-esteld en had as taak den toogang tot den [[Utrechtsen Vecht|Vecht]] en den weg noar Amsterdam vanuut [[Het Gooi]] te bewaken. Et was n eervol beroop, met völle tied veur leefhebberi-jen as skrieven, dichten en muziek maken. [[P.C. Hooft]] is den meest bekanden drost ewest.

Et drostambt bestoand al in de [[middeleeuwn]] in et [[Bisdom Utrecht]]. De drosten van [[Twente]] huusden eursprönkelek waoarschienlek te [[Goor]], later mangsmoal op eigen kastelen of [[havezate]]s. In de 18de eeuwe voerden drosten in Oaveriessel opni-j de middeleeuwse drostendeensten in, wat betekkenden dat boern tweemoal in et joar zunder vergoding hand- en spandiensten veur den drost mössen doon. [[Joan Derk van der Capellen tot den Pol]] maken ofschaffing van dizzen, in ziene euge unrechtvoardigen en unwettigen, toostaand ene van ziene speerpunten.

In et [[Könninkriek Holland]] ([[1806]]-[[1810]]) was den landdrost et heufd van et [[departementen van de Nederlanden|departement]] (previnsie).

Tussen [[1949]] en [[1963]] wödden de in-enommen [[Duutslaand|Duutse]] gebeeden [[Elten]] en [[Selfkant]] deur nen landdrost bestuurd. Ok et [[Openboar Lichoam Zuudeleke Iesselmeerpolders]] wöd bestuurd deur nen landdrost; den bekandsten was [[Han Lammers]]. In [[1996]] wöd dit Openboar Lichoam op-ehaeven, woarmet ok den taak van landdroste vort is egoane.

Ok in de [[Nederlandse Kaapkolonie]] wöd den titel ebruukt. Zo steet in [[Graaff-Reinet (stad)|Graaff-Reinet]] nog altied n mooi Drostdi-je-huus uut dizze tied. 

==Zee ok==
*[[Lieste van Drosten van Drenthe]]
*[[Lieste van Landdrosten van Tudderen en Elten]]

[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Beroep]]
[[Kattegerie:Heerlekheid]]

[[en:Landdrost]]
[[nl:Landdrost]]
