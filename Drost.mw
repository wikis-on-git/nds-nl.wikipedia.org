[[Ofbeelding:Graaff Reinet.jpg|thumb|250px|right|Drostdi-je van [[Graaff-Reinet (stad)|Graaff-Reinet]], [[Zuud-Afrika]] ]]
Nen '''laanddrost''' of '''drossaert''' was nen [[Nederlaand]]s bestuurs[[ambtenoar]] dee nen gebeed bestuurden dat neet [[gemeente]]lek in-edeald was. 

Den droste van [[Muden]] bieveurbeeld wöd deur den burgemeisters van [[Amsterdam]] an-esteld en had as toak den toogäng tot den [[Utrechtsen Vecht|Vecht]] en den wegge noar Amsterdam vanuut [[Het Gooi]] te bewoaken. Et was nen eervol beroop, mit völ tied veur liefhebberi-jen as skrieven, dichten en muzeek maken. [[P.C. Hooft]] is den meest bekanden droste ewest.

Et drostambt bestoand al in den [[middeleeuwn]] in et [[Bisdomme Utrecht]]. Den drosten van [[Twente]] huusden eursprönkelek waoarschienlek te [[Goor]], later mangsmoal op eigen kastele of [[havezate]]. In den 18den eeuwe voerden drosten in Oaveriessel opni-j den middeleeuwsen drostendeensten in, wat betekkenden dat boern tweemoal in et joar zunder vergooding hand- en spandeensten veur den droste mössen doon. [[Joan Derk van der Capellen tot den Pol]] maakten ofschaffing van dizze in zien euge unrechtvoardigen en unwettigen toostaand ene van zien speerpunten.

In et [[Könninkriek Hollaand]] ([[1806]]-[[1810]]) was den laanddroste et heufd van et [[departementen van den Nederlaanden|departement]] (proveensie).

Tussen [[1949]] en [[1963]] wödden den in-enommen [[Duutslaand|Duutsen]] gebeeden [[Elten]] en [[Selfkant]] deur nen laanddroste bestuurd. Ok et [[Openboar Lichoam Zuudeleken Iesselmeerpolders]] wöd bestuurd deur nen laanddroste; den bekandsten was [[Han Lammers]]. In [[1996]] wöd dit Openboar Lichoam op-eheaven, woarmet ok den toak van laanddroste vort is egoan.

Ok in den [[Nederlaandsen Koapkolonie]] wöd den titel ebruukt. Zo steet in [[Graaff-Reinet (stad)|Graaff-Reinet]] nog altied nen mooi Drostdi-je-huus uut dizzen tied. 

==Zee ok==
*[[Lieste van Drosten van Drenthe]]
*[[Lieste van Laanddrosten van Tudderen en Elten]]

[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Beroep]]
[[Kattegerie:Heerlekheid]]


[[en:Landdrost]]
[[nl:Landdrost]]
