[[Ofbeelding:Vl%C3%B6ggelen.jpg|thumb|De Poaskearls goat vuurop bie t vlöggeln]]
'''Vlöggeln''' is ne [[Tweante|Tweantse]] tradisie wat met [[poasken]] edoan wörd duur de [[Poaskearls]] in t Tweantse pleatsken [[Oatmörsken]]. 

t Is ne [[Rooms-Kattelieke Koarke|Roomske]] gebuurtenisse woerbie op n eerstn en tweedn Poaskedag de Poaskearls nen roondgaank um de roomske koarke maakt. De Poaskearls beent 8 vriegezelle jonge roomske kearls, dee at t de komde 4 joar nog neet in t zinne hebt um te trouwn. Bie disn koarkumloop wörd t leed ''Rondgang om de Whene'' ezungn. s Nommedaagns begeent t echte vlöggeln. Hierbie goat de inwonners van Oatmösken met de poaskearls vuurop haand in haand in nen langn sliert dwars duur alle huuze en kafees hen noar t moarktplein, terwiel at oonderwiel um buurtn ''Christus is Opgestanden'' en ''Allelujah, Den blijden Toon'' ezungn wörd. n Eerstn en euldstn Poaskearl rookt hierbie ne segoare. Hiernoa wordt de wichter {{Info|"wichter" is Riesns vuur "keender"}} dreemoal op ebuurd, woerbie at dree moal ''Hoera'' wörd erop. Dit verwis noar t Opstoan van [[Jezus Christus|Kristus]]. n Eerstn poaskedag wörd doarnoa s oawnds zo um half neegne de [[boake]] an estökn, woerbie at de Poaskearls ook wier anwezig beent.

De euldste vermeelding van t vlöggeln is in n ''Oaweriesselsen Almanak vuur Ooldheed en Lettern'' oet 1840. Koarkhistorikus Paul Abels meant op basis van onderzeuk noar koarknotuuln en domiesanteeknings det t gebruuk oarngs tusken 1794 en 1840 ontstoan mut wean. Toch wördt dr vake dacht det t vlöggeln oet oertiedn zol stamn.<ref>[http://www.elsevier.nl/web/Artikel/Pasen-Niet-zo-oude-regenjassen.htm Elsevier.nl - Pasen: Niet zo oude regenjassen, 28 maart 2007]</ref>

==Reffereansies==
<references/>

{{DEFAULTSORT:Vloggeln}}
[[Kategorie:Tweants artikel]]
[[Kategorie:Nedersaksies feest of gebroek]]
[[Kategorie:Poaske]]

[[nl:vlöggelen]]
