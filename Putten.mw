{{Audio|Putten_nds.ogg|'espreuken versie van dit stuk}}

----


[[Image:Putten flag.png|250px|thumb|Vlag van Puttten]]
[[Image:LocaotiePutten.png|250px|thumb|Locaotie van Putten]]
'''Putten''' ({{Audio|105_Putten.ogg|<small>Nederlaandse uutspraok</small>}}) is 'n plek en [[gemeente]] in de [[Nederlaand]]se previncie [[Gelderlaand]]. De gemeente telt 23.178 inwoeners (1 jannewaori 2006, bron: CBS) en het 'n oppervlakte van 87,45 km² (waorvan 2,41 km² waoter).

==Overige kernen==
[[Biesteren]], [[Diermen]], [[Gerven]], [[Haalvinkhuzen]], [[Hell]], [[Hoef (Putten)|Hoef]], [[Hunen]], [[Koudhoorn]], [[Kraachtighuzen]], [[Steenenkaomer]] en [[Veenhuzerveld]].

==Puttens dialect==
't Puttense dialect valt oender 't [[West-Veluws]]. Der is 'n boek over 't Puttense dialect uut-ebrocht mit de titel: "Putters Praoten" der staot oek 'n liest mit Putterse woorden en de beschrievingen in. 't Puttens (oek wel: ''Putters'') is krek as in are 'dialectdaarpen' veulal um-ewisseld veur 't [[Nederlaands]], mer 't dialect is nog wel sporadisch in gebruuk, veural bie de wat ouwere minsen.

==Laandschap==
In 't oosten en noorden van Putten ligt de [[Veluwe]], 't grootste netuurgebied van Nederlaand. 't Daarp wördt dan oek wel de 'Paorel van de Veluwe' eneumd. Putten wördt in 't zuden en westen umringd deur akkerlaand, in 't uterste westen grenst de gemeente an 't raandmeer rond [[Flevolaand]]: 't Veluwemeer.

==Razzia (Tweede Wereldoorlog)==
Putten is bekend vanwege 'n razzia in de Tweede Wereldoorlog. Op [[2 oktober]] [[1944]] werd 't daarp umsingeld deur [[Duutslaand|Duutse]] troepen en werd 't merendeil van de mannelijke bevolking, 661 mannen en jonges, of-evoerd naor [[Neuengamme]]. Neur de oorlog kwammen der van disse 661 mannen mar 49 terug. De rest van de mannen kwammen um in [[concentraotiekamp]]en.

Disse [[razzia]] was 'n Duutse vergelding veur de beschieting, een dag d'rveur, van 'n auto van de Wehrmacht bie de Oldenaller-brug (tussen Putten en [[Niekark]]) deur 'n verzetsgroep. Hierbie kwam één van de vier Duutse inzittende officieren um 't leven.

De represaille werd uut-evoerd op bevel van [[generaol]] [[Friedrich Christiansen]]. Oek werden d'r ruum 100 woeningen in braand esteuken.

Een monument ter neurgedachtenis an de slaachtoffers van de razzia is op [[1 oktober]] [[1949]] deur [[Koningin Juliana]] onthuld. 't Monument bestaot uut een herdenkingshof, ontweurpen deur Prof. Bijhouwer en een zaandstenen beeld van [[Mari Andriessen]] oek wel "vrouwtjen van Putten" enoemd. 't Verbeeldt een vrouw in klederdraacht mit 'n zakdoek in huer haand.
Zie kiekt in de richting van de Ouwe Kaark, van waoruut de mannen of-evoerd werden.

''Disse pagina is eschreven in 't Puttens''

[[Category:West-Veluws artikel]]
[[Category:Veluwe]]

[[de:Putten (Gelderland)]]
[[en:Putten]]
[[it:Putten]]
[[nl:Putten (Gelderland)]]
[[sv:Putten]]
