[[Ofbeelding:Bergh.jpg|250px|thumb|Huus Bargh]]
[[Ofbeelding:Bargh_veurburg.jpg|250px|thumb|Ingang Huus Bargh, met veurburg]]

'''Huus Bargh''' is n [[kasteel]] in de stad [['s-Heerenbarg]] gemeente [[Montferland]], [[Gelderlaand]] en is éne van de grootste kastelen van [[Nederlaand]]. Den stoat van 'kasteel' is betwist, umdat der gin kasteelmure um et huus ligt. Et maaktn deel uut van de [[heerlekheid]] [[Laand van den Bargh]].

== Geskiednis ==
*De bouwgeskiednis van et kasteel geet weerumme tot de 13de eeuwe. De belangriekste nog bestoande delen kompt uut de 14de, 15de en 17de [[eeuw]]e. In de begintied van den [[Tachtigjoarigen Oorlog]] had Huus Bargh veul te lieden van et kriegsgeweld. In [[1735]] brendden et geheel uut. 
*Tiedens de [[Hollandse Zending]] tussen de joaren 1799 en 1842 was der n [[seminarie]] in Huus Bargh evestigd.
*In [[1912]] wodden et Huus Bargh en alle bi-jbeheurende bezittingen eigendom van [[Jan Herman van Heek]], nen industrieel uut [[Eanske]].
*In [[1939]] wodden n groot deel van et huus veur den tweeden moal deur braand verwoost. Moar deur  de hulpe van de plaatseleke leu kon veul van den huusroad wödden red. Nog in hetzelfde joar begon den wederopbouw, den in den harfst van 1941 wierd ekloard.

== Kunstverzameling ==
Doar völt veul vrögge Italiaanse skilderkunst te bewunderen in Huus Bargh. Een biezunder skilderi-je is n paneel uut den wealdbereumden [[Maestà (Duccio)|Maestà]] van [[Duccio]]. Et wark wodden in de 19de eeuwe an de verzameling van et kasteel edoan. Huus Bargh harbargt ne uutzunderleke verzameling middeleeuwse handskriften.
De verzameling hef bi-jveurbeeld ok n portret van Erasmus deur Holbein.

==Oaverige wettensweerdigheden==
[[Ofbeelding:1951Bergh.jpg|thumb|Huus Bargh (breefmark 1951)]]
*In den kasteeltuun en in de ontvangsthalle wodt reagelmoatig concerten egeaven.
*Den [[Boetselaersborg]], n kasteeltjen noabi-j Huus Bargh, beheurt tot de bezittingen van et kasteel.
*Juust ten westen van Huus Bargh ligt et parkwoold de [[Plantage (Montferlaand)|Plantage]].

== Uutgoande verwiezingen ==
* [http://www.huisbergh.nl/ Webstea Kasteel Huus Bargh]
* [http://www.igem.nl/ Verzameling op IGEM (Internet Gelderse Musea)]

[[Kategorie:Achterhooks artikel]]
[[Kategorie:Laandgood]]
[[Kategorie:Kastele in Nederlaand|Bargh]]
[[Kategorie:Montferland]]
