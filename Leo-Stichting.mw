[[Ofbeelding:OSM Leostichting.png‎|right|thumb|500px|Ligging van de Leo-Stichting]]De '''Leo-Stichting''' (ok wel Klein-Borklo) is n klein darp twee kilometer ten zuden van [[Borklo]]. Et lig in den Geldersen [[Achterhook]], kortbi'j de buurtschop [[Diekhook]].

== Geskiedenisse ==
Et darp is in de 18e eeuwe ebouwd deur de Rooms-kattelieke karke. Et was t landgood ''De Drietelaar'' oet de arven van [[Wessel van Eyll]], nen Rooms-Kattelieken karkmeister oet [[Zutfent]]. In 1898 wier t darp deur de Rooms-Kattolieke karke ingewi'jd as opvangplaatse en opvoedingsgesticht veur jongs dee-t neet langer thoes wonnen konden. Het heetten toon nog ''Leo-Gesticht''. 

De Fraters van Utrecht nammen in 1908 het onderwies oaver van de Broeders van Amsterdam. Zee stichtten onder meer ne Tuinbouwskole en ne Technische Skole<ref name="tctub"> [http://www.berkelland.tctubantia.nl/berkelland/268262/leo_stichting?h=dijkhoek tctubantia] </ref>

Tot in de joaren zeuventeg van de 20e eeuwe is dit internoat eblevven. Bi'j dit internoat was ok ne skole, huze veur de gäste, huze veur de [[fraters]], nen kapel en nen fratertuin. Doarnoa kreg et ne bestemming as justitiële inrichting, nog altied veur jongeleu dee-t um verskeidene gronden neet thoes wonnen könt.

In de joaren zesteg en zeuventeg nammen groepsleiders goandeweg de plaatse in van de fraters. Zee wodden noar Borklo e-lokt met nen wonning, in ne tied dat der in Nederland sproake was van wonningnood. Zo kwam-p der op t terrein n wieksken met 24 huze, dee-t vanof de joaren tachteg op de vri'je markt verkocht wodden. Vanaf begin joaren tachteg trokken de fraters zich steurig meer weerumme oet het bestuur van de Leo-Stichting.

== Teggenswoordeg gebroek ==
Op dit moment is Leo-Stichting, noast nen woonwiek, n internoat onder de vlagge van [['s Heeren Loo]], woar opsköttelingen, net zo good jongs as deerns, op-evangen wodt. Hoowal der verskeidene organisaties deur de joaren hen Leo-Stichting bestuurd hebt, is het noo meer as 100 joar n internoat woar jongeren op-evangen wodt. 

Der bunt dree stichtingen aktief: 
*Commujon (onderdeel van de Leo Stichting Groep) had der n internoat veur zo'n zesteg moeilek opvoedboare kinder. Dat verhuusde in de zommer van 2008 noar [[Almelo]].

*Kwadrant beheert 'De Dijkhoek', n internoat veur 64 jongeleu met ne lichte verstandeleke beparking en gedragsproblemen in acht woongroepen. Doarnoast hef Kwadrant in t veurmalige fratershoes n kamertrainingscentrum veur 21 jongeren. Noa et vertrek van Commujon hef Kwadrant ziene aktiviteiten met nog ongeveer 48 opvangplekken oet-e-breid. 

*Zorg Stichting Vivence zal der nen opvang veur jongeleu met nen licht verstandeleken handikap kriegen. Doarveur bouwt CMG Investments oet Enter 24 huuskes achter et veurmalige AOC. <ref name="tctub" />

{{Berkelland}}
{{Bron|<references />}}

[[Kategorie:Achterhooks artikel]]
[[Kategorie:Plaotse in Gelderlaand]]
