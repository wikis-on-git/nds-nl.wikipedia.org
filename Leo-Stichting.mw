De '''Leo-Stichting''' (ok wel Klein-Borklo) is n klein darp twee kilometer ten zuden van [[Borklo]]. Et lig in den Geldersen [[Achterhook]], kortb'j de buurtschop [[Diekhook]].

== Geskiedenisse ==
Et darp is in de 18e eeuwe ebouwd deur de Rooms-kattelieke karke. Et was t landgood ''De Drietelaar'' oet de arven van [[Wessel van Eyll]], nen Rooms-Kattelieken karkmeister oet [[Zutfent]]. In 1898 wier t darp deur de Rooms-Kattolieke karke ingewi'jd as opvangplaatse en opvoedingsgesticht veur jongs dee-t neet langer thoes wonnen konden. Het heetten toon nog ''Leo-Gesticht''. 

De Fraters van Utrecht nammen in 1908 het onderwies oaver van de Broeders van Amsterdam. Zee stichtten onder meer ne Tuinbouwskole en ne Technische Skole<ref name="tctub"> [http://www.berkelland.tctubantia.nl/berkelland/268262/leo_stichting?h=dijkhoek tctubantia] </ref>

Tot in de joaren '70 is dit internoat eblevven. Bi'j dit internoat was ook ne skole, huze veur de gäste, huze veur de [[fraters]], nen kapel en nen fratertuin. Doarnoa kreg et ne bestemming as justitiële inrichting, nog altied voor jongeleu dee-t um verskeidene gronden neet thoes wonnen könt.

In de joaren zesteg en zeuventeg nammen groepsleiders goandeweg de plaatse in van de fraters. Zee wodden noar Borklo e-lokt met nen wonning, in ne tied dat der in Nederland sproake was van wonningnood. Zo kwam-p der op t terrein n wieksken met 24 huze, dee-t vanof de joaren tachtig op de vri'je markt verkocht wodden. Vanaf begin joaren tachtig trokken de fraters zich steurig meer weerumme oet het bestuur van de Leo Stichting. 


== Teggenswoordeg gebroek ==
Op dit moment is Leo-Stichting n internoat onder de vlagge van [['s Heeren Loo]], waar opsköttelingen, net zo good jongs als deerns, op-evangen wodt. Hoowal der verskeidene organisaties deur de joaren hen Leo-Stichting bestuurd hebt, is het noo meer as 100 joar n internoat woar jongeren op-evangen wodt. 

Der bunt dree stichtingen aktief: Commujon (onderdeel van de Leo Stichting Groep) hef der n internoat voor zo'n zesteg moeilijk opvoedbaore kinder. Dat verhuist in de zommer van 2008 noar Almelo. 

Kwadrant beheert 'De Dijkhoek', n internoat veur 64 jongeleu met ne lichte verstandeleke beparking en gedragsproblemen in acht woongroepen. Doarnoast hef Kwadrant in t veurmalige fratershoes n kamertrainingscentrum veur 21 jongeren. Noa et vertrek van Commujon hef Kwadrant ziene aktiviteiten met nog ongeveer 48 opvangplekken oet-e-breid. 

Zorg Stichting Vivence zal der nen opvang veur jongeleu met nen licht verstandeleken handikap kriegen. Doarveur bouwt CMG Investments oet Enter 24 appartementen achter het veurmalige AOC. <ref name="tctub" />

{{Bron|<references />}}

[[nl:Leo-Stichting]]

{{Berkelland}}
[[Kattegerie:Achterhooks artikel]]
[[Kattegerie:Achterhook]]
[[Kattegerie:Berkelland]]
[[Kattegerie:Plaose in Gelderlaand]]
