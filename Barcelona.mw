[[Bestaand:Barcelona collage.JPG|thumb|right|250px|Kollazie van Barselona. Boawnan [[22@ Zaakndistrikt]], leenks in middeln de [[Sagrada Família]]-koarke, rechts in middeln et [[Camp Nou]]-stadion, leenksoonder [[Castell dels tres dragons|Kasteel van de dree draakn]], -middeln [[Palau Nacional]] en rechts et [[W Barcelona]]-hotel]]

'''Barselona''' (offisjele skriefwieze: '''Barcelona''', oetsprekn as ''barse-LOOna''), in et [[Katalaans]] {{IPA|bərsəˈɫonə}} en in et [[Kastiljaans]] {{IPA|barθeˈlona}}), is de heuwdstad van [[Katalonië]] en de éénnoa-grötste stad van [[Spanje]] noa [[Medrid]]. Barselona hef 1.620.943 inwonners<ref>[https://www.google.com/search?q=population+of+barcelona&aq=f&oq=population+of+barcelona&aqs=chrome.0.57j0l3.4870&sourceid=chrome&ie=UTF-8 Instituto Nacional de Estadistica. "Population of Barcelona".] 25 meart 2013</ref> op ne oppervlakte van 101.4 veerkaante kilometer. Et versteadelikte gebeed van Barselona strekt skoonwal töt wied boetn de stadsgreanzn. Hier wont 4,5 miljoen inwonners op 803 kilometer in et veerkaant.<ref>[http://www.demographia.com/db-worldua.pdf Demographia: World Urban Areas], meart 2013</ref><ref>[http://epp.eurostat.ec.europa.eu/tgm/table.do?tab=table&init=1&language=en&pcode=tgs00080&plugin=1 [[Eurostat]]. Population and living conditions in Urban Audit cities, larger urban zone (LUZ)]</ref>. Doarmet is Barselona et op vief noa dichtstbevolkte gebeed van [[Europa (continent)|Europa]], op [[Paries]], [[London]], et [[Ruhrgebeed]], [[Medrid]] en [[Milaan]] noa. Et is de grötste metropool an de [[Middellaandse Zee]]. Et ligt an de kust tusken de oetmoondingn van de riviern [[Llobregat]] en [[Besòs (rivier)|Besòs]] en ligt op et westn teegn n boargraand [[Serra de Collserola]], den't 512 meter hoge is.

Barselona wör stichtet duur de [[Romeinse Riek|Romeinn]]. Et wör al rap de heuwdstad van et [[Groafskop Barselona]]. Noa at et wör inliewd bie et [[Keuninkriek Aragon]], wör et de belangriekste stad vuur de [[Kroon van Aragon]]. De stad is verskeaidene moaln beleagerd. Et hef ne rieke kultuur en is doarumme n belangriek middelpeunt vuur kultuur en toerisme. Vuural belangrieke [[architektuur|arzitektoniese]] woarkn van [[Antoni Gaudí]] en [[Lluís Domènech i Montaner]] trekt völle volk. Disse geböwwe stoat op de [[wereldarfgoedlieste|wearldoarfgoodlieste]] vna [[UNESCO]]. Et heuwdkantoor van de [[Mediterrane Unie]] zit in Barselona.

In [[1992]] wördn dr in Barselona de [[Olympiese Spöln]] ehooldn. Doarnöast zeent dr regelmoatig belangrieke vergaderingn, sportgebuurns en kulturele oetstallingn in de stad. Barselona is vandeage n dag ene van de grötste toeristntrekkers van de wearld en spölt op wearldnivoo ne belangrieke rolle in [[ekonomie|haandelszaakn]], kommersie, vermaak, media, mode, keunst en weetnskop. Hierduur steet Barselona te book as [[wearldstad]].<ref>[http://www.lboro.ac.uk/gawc/citylist.html Globalization and World Cities (GaWC) Study Group and Network. "Inventory of World Cities".] Bekekn op 1 december 2007</ref> Et is de op dree noa belangriekste economiese stad van de [[Europese Unie|EU]], met ne oetvoor van € 177 miljard.<ref>[https://www.ukmediacentre.pwc.com/Content/Detail.asp?ReleaseID=3421&NewsAreaID=2 Pricewaterhouse Coopers. "Global city GDP rankings 2008–2025".] 16 december 2009</ref> Barselona is een middelpeunt vuur [[transport]], met nen belangriekn [[Haawn van Barselona|haawn]] en n [[Barcelona-El Prat|vleegveeld]] wat mear as 35 miljoen reaizigers per joar krig. Et hef n oetgebreaid weagn- en spoernetwoark.

== verwiezingn ==
<references/>

[[Kategorie:Tweants artikel]]
[[Kategorie:Plaatse in Spanje]]
[[Kategorie:Spanje]]
