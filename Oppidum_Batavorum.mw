[[Ofbeelding:Batavorum.JPG|thumb|250px|Model van den [[castrum]] bi-j Ulpia Noviomagus Batavorum]]
'''Ulpia Noviomagus Batavorum''' is den olden name van [[Nimwaege]] in den laten [[Romiensen tied]]; et veurvoogsel ''Ulpia'' verwiest
noar [[Trajanus|Marcus Ulpius Traianus]] dee ons in stoat stelden den noam te nen tiedsanduuding te geaven ([[104]]). Veurhen stoand den ploatse bekand under den noam ''[[Oppidum]] Batavorum''. Ofwal ''Batavodurum'' (verstarkten stad van den Batoaven) inderdoad deezelfden [[neaderzetting]] anduudt, is neet zeker.

== Historie en archeologie ==
Et underzook in Nimweage is an-evangen deur den archeoloog [[Jan Hendrik Holwerda]], weens belangstelling wödd ewekt deur wat Romiensen oldheden dee evonden waren. Hi-j groof in dee tied [[1914]] tot [[1921]] nen antal smallen sleuven. Holwerda kenden den ''Historiae'' van [[Tacitus]], dee zegt dat ''Oppidum Batavorum'' deur [[Julius Civilis]] in [[69]] n.C. in braand wöd estokken. Holwerda verboand zien vondsten mit dit verhoal en meant ''Oppidum Batavorum'' evonden te hebben en zelfs et huus van [[Julius Civilis]] evonden te hebben. Later blek et echter neet um nen inheemsen neaderzetting te goan, moar um nen Romiens ekonomiesen en bestuurleken centrum: den verbliefsploatse van den Romiensen magistroaten, handwarksleu en koopleu.

Howal Holwerda's slotsomme onjuust blek, was et duudelijk dat [[Nimwaege]] nen archeologiesen toplokasie was en in [[1970]] wöd et gebeed as archeologies monument bescharmd. Vanof dee tied bunt nog völ sporen trög-evonden dee ons helt den geskreaven historie neet allenig in den tied, moar ok in den ruumte te ploatsen. Op groand van vondsten künt dele dee [[Tacitus]] skref deur tastboar bewiesmaterioal wödden understeund.

== Prehistorie ==
=== Vondsten ===
Den vrögsten sporen dee duuden op bewonning van [[Nimwaege]] bunt wat grofkuulen uut et laten [[neolithicum]] (rundumme 2000 v.Chr.) op
et [[Köpsen Höf|Köpsen Vlak]]. Wieter bunt doar nen antal [[grufbulte]]n evonden uut den [[bronstied]], woarin den verbraande reste van meerdere leu bun evonden (rundumme 1100-500 v.Chr.). Ok bunt sporen van nen kultusploats evonden. In lateren tieden greujden dit gebeed uut tot nen echt grofveld (laten bronstied, vrögge [[iezertied]]). Bi-j sommigen van dee groaven uut dizzen tied bunt woapens evonden zoas iezeren speren en de reste van nen [[striedwagen]], zodat wi-j mit enigen zeakerheid künt stellen dat dne strategiesen ligging al in den prehistorie wöd in-ezeen.

An den noordkante van den [[Waal (revier)|Waal]] ([[Lent (Gelderlaand)|Lent]] en [[Oosterholt (Gelderlaand)|Oosterholt]]) bunt echter bewonningssporen evonden dee trög goan tot in den achtsten eeuwe veur Christus: eerdewarken spinklöskes, koelen en poalkuulen, nen vuursteen' sikkel en nen [[urnenveld]], woarschienlek resten van nen kleinen [[neaderzetting]]. Ok uut den midden-iezertied bunt sporen evonden, under andere ''Den kearl van Lent'', nen good bewoard ebleaven skelet van nen kearl op middelboaren leaftied (noar begrippen van vandage) dee mit oor- en vlechtringen weöd begroaven. Ok bun kadoavers van huusdieren evonden, woarvan sommige zunder kop. 

Den sporen van bewonning vanof den midden-bronstied tot noa den Romiensen tied doot vermooden dat den [[Bataven]] veurnoamelek ten noorden van den Rijn hebt ewond. Of den bewonning vanof den oldsten tied achter mekare is ewest, is op groand van archeologies materioal neet te zeggen. [[Verhuuzingen]] zollen gewis nen [[demogroafie|demogroafiesen]] bepoaling ewest wean, moar verskillen in begroafenisrituelen ([[cremoatie]] teggenoaver [[begroaven]]) en uuterleken kenmarken van eerdewark künt ok kulturelen invlooden van buutenof wean, zunder nen grootschoaligen verhuuzing.

=Bronvermelding=
* '''Het Kops Plateau''', ''Van Enckevort'' en ''Zee'', Amersfoort, 1999. ISBN 90-6825-166-X.
* '''Vindplaatsen in Vogelvlucht''', ''Van den Broeke'', Bureau Archeologie, Gemeente Nijmegen 2002.
* '''Romeins Nederland Boven het Maaiveld''', ''Kosters'', ''Peterse'' en ''Swinkels,'' Nijmegen 2002, ISBN 90-6829-074-X.
* '''Roman Imperial Army''', ''Webster'', London 1996, ISBN 0-09-475660-0.

[[Kattegerie:Achterhooks_artikel]]
[[Kattegerie:Geschiedenis van Nederlaand]]

[[de:Ulpia Noviomagus Batavorum]]
[[la:Ulpia Noviomagus Batavorum]]
[[nl:Ulpia Noviomagus Batavorum]]
