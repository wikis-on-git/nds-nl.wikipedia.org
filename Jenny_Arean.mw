'''Jenny Arean''' ([[Lisse]], [[4 oktober]] [[1942]]) is ne [[Neerlaand]]se zangeresse, cabaretière en [[akteur|actrice]]. Heur weurkelijke noame is '''Joanna Jenneke Josepha Klarenbeek'''.

Sie waar n ennig keend van nen kelner en ne zangeresse [[Conny Renoir]]. Ok heur moe waarn ne zangeresse ([[Henny Verra]]). Op heur veertiende zagen he n show bie [[Wim Sonneveld]] en seensdeen wuln he bie t [[cabaret]]. Aan t begun vaan de joaren '60 köm he bie 't ABC-Cabaret van [[Wim Kan]] en [[Corry Vonk]]. Op advees van Vonk veroanderden zie heur noame in Jenny Arean.

In de joaren '60 har he de heufdrolle in populaire tellevisiemusicals ([[NCRV]]) "Er valt een ster" ([[1963]]) en "Vadertje Langbeen" ([[1964]]). In de joaren zeumtig warkte he an verscheidene musicals met, woaronder "En nu naar bed" ([[1971]]) van [[Annie M.G. Schmidt]], en spöln he ne heufdrolle in "Het meisje met de blauwe hoed" ([[1972]]), ne tellevisiebewarkinge van t gelieknoamige boeke vaan [[Johan Fabricius]]. Doarnoast deed he in [[1975]] ne cabaretprogramma "Scherts, satire, songs en ander snoepgoed" met [[Robert Long]], [[Dimitri Frenkel Frank]] en [[Jérôme Reehuis]].

In [[1977]] hadn he n hit soamn met [[Frans Halsema]] ezongen: "Vluchten kan niet meer", n duet uut den musical "En nu naar bed". Seends de joaren tachtig moakten he solo-programma's. Doarnoast spult he in diverse musicals.

Arean waarn van 1963 tot 1973 etrouwd met den acteur [[Huib Rooymans]]. t Stel hef ne dochter, Myra. Begun joaren tachtig har Arean ne relatie met [[Ischa Meijer]] den heur aanmeudigden n soloprogramma uut te brengn. Sie spöln soamn in veer theoaterprogramma's. 

Doarnoa hef Arean völle programma's uut ebrach. Allennig, moar ok met [[Lucretia van der Vloot]], [[Willeke Alberti]] en aandere leu.

Teegnswoordigs spölt he in de tv-serie 't Schaep met de vijf Pooten.

{{commonscat|Jenny Arean}}

{{DEFAULTSORT:Arean, Jenny}}
[[Kategorie:Spraoke onbekend]]
[[Kategorie:Akteur]]
[[Kategorie:Nederlaandse zanger]]
