{{wiu}}

[[Ofbeelding:Duitsland-met-deelstaten.png|200px|thumb|right|De dealstöate van Duutslaand.]]
De '''dealstöate van Duutslaand''' ([[Duuts]]: ''Länder'' öf ''Bundesländer'' bint de zestiene dealstöate van de [[Duutslaand|Bondsrepebliek Duutslaand]]. Zee hebt eaigne [[groondwet|groondwetn]], [[parlemeant|parlemeante]] en [[regearign]]. Oars as in nich-federoalistiese lände hebt de dealstöate in Duutslaand völle bevoogdheadn en hebt ok invlood öp n federoale bestuursloag: n [[Bondsroad]], den de dealstoatregearign verteagnwördig, beslis met oawer völle federoale wetn.

D'r is gin stök van Duutslaand det nich biej nen dealstoat hör; elk stök van t groondgebeed van de Bondsrepebliek makket deal oet van eann van de dealstöate. Met ''Bundesgebiet'' (''federoal gebeed'') wör t heale Duutslaand an-wezn en nich n dealstoatleus gebeed det direkt deur de federoale oawerheaid bestuurd wör (oars as biejveurbeald in de [[Verienigde Staoten van Amerika|Vereanigde Stöate]] met öare [[United States territories]], zoo-as sömmige eailände). De greanzn van nen dealstoat könt alleannig via ne [[plebiskiet]] veroard wörn. [[Noordrhain-Westfele|Noordrien-Westföale]] hef de measte inwönnern, [[Breemn]] de meanste. Ok quoa öppervlokte is Breemn t kleainst en [[Baiern]] t grötst. A'w [[stadstoat|stadstöate]] eawn negearn, dan is [[Saarlaand]] t kleainste met zoowa inwönnern as öppervlokte.

==Benöamign==
[[Ofbeelding:Administrative Gliederung Deutschlands.svg|200px|thumb|right|Vertikoaln bestuursstruktuur in Duutslaand: ''Bund'', ''Länder'' en ''Bundesländer''.]]
De Duutste Groondwette van [[1949]] nöm de dealstöate "''Land''" (mearvold: "''Länder''"). Voaker wör n term "''Bundesland''" ömdet ''Land'' n algemean woord is en ok nen nasjonoaln stoat as [[Frankriek]] öf [[Pooln]] kän wean. In Duutslaand zegt zee ok nich "''laandlik''" (''ländlich'') öm de heale Bondsrepebliek an te gefn, moar "''bundesweit''".

De measte dealstöate nöamt zichzölf ''Land'' (biejveurbeald ''das Land [[Sleeswiek-Holstain|Schleswig-Holstein]]''), moar Baiern, [[Saksen (dailstoat)|Saksn]] en [[Tuurn]] broekt n term ''Freistaat'', n old woord veur 'repebliek'. t Parlemeant van nen dealstoat hett oft ''Landtag''. De dealstoatregearige hett ''Landesregierung'' öf (in Baiern en Saksn) ''Staatsregierung'' en zinn veurzitter ''Ministerpräsident''. De ministern hett ''Minister'' öf ''Staatsminister''. Oft zegt zee, ofhaanklik van de kontext, ''Landesminister'' öm t verskil met nen federoaln minister an t gefn, öm dös n ''Bundesinnenminister'' (federoale minister van binnnlaandse zaakn) van nen ''Landesinnenminister'' vort te könn zegn.

Sömmige dealstöate wört ''Bindestrich-Länder'' (koppelteekn-lände) nöamd ömdet öarn noam öp ne samnvoogige van oldre lände wis. Veurbealdn bint [[Boaden-Wurttembaarg|Boadn-Wurttembarg]] en [[Saksen-Aanhoalt|Saksn-Anholt]]. Det beteknt nich det d'r nich nöch oare, nich-nöamde laandsdeale bint. Ok oare lände bint voak ofkömstig van historiese samnvoogign; zoo besteet Baiern oet [[Oldbaiern]], [[Franken]] en n deal van [[Zwaben]]. Veur sömmige lánde bint ofkörtign in-burgerd, veura ''NRW'' veur Noordrien-Westföale, tarwiel [[Hamburg]] as stad de ofkörtige van zinne [[autokenteeknploat|autokenteeknplöate]] hef: ''HH''. Meender bekant is biejveurbeeld ''BY'' veur Baiern.

===Tabel van dealstöate===
{| class="wikitable vatop sortable"
! class="unsortable" | Woapn
! Laand
! Öp-richt / Bondsrepebliek
! Stemn in<br />[[Bondsraad]]
! Öppervlokte<br />(km²)
! Inwönnern<br />(miljoenen)
! Inw. / km²
! Heufdstad
|-
| [[Ofbeelding:Coat of arms of Baden-Württemberg (lesser).svg|50px]]
| [[Baden-Württemberg]]
| 1952 / (1949)
| align="center"| 6
| align="right"| 35.752
| align="right"| 10,739
| align="right"| 300
| [[Stuttgart]]
|-
| [[Ofbeelding:Bayern Wappen.svg|50px]]
| [[Bayern]]<br />''Bayern''
| 1180 / 1949
| align="center"| 6
| align="right"| 70.552
| style="text-align:right" | 12,488
| style="text-align:right" | 177
| [[München]]
|-
| [[Ofbeelding:Coat of arms of Berlin.svg|50px]]
| [[Berlien]]<br />''Berlin''
| 1920 / 1990
| align="center"| 4
| align="right"| 892
| style="text-align:right" | 3,395
| style="text-align:right" | 3.807
| ginne; t roadhoes leg in t distrikt ''Mitte''
|-
| [[Ofbeelding:Brandenburg Wappen.svg|50px]]
| [[Brandenburg]]
| 1157 / 1990
| align="center"| 4
| align="right"| 29.479
| style="text-align:right" | 2,559
| style="text-align:right" | 87
| [[Potsdam]]
|-
| [[Ofbeelding:Bremen Wappen(Mittel).svg|50px]]
| [[Breemn|Freie Hansestadt Bremen]]
| 849 / 1949
| align="center"| 3
| align="right"| 404
| style="text-align:right" | 0,663
| style="text-align:right" | 1.641
| – <!-- het land Bremen heeft officieel geen hoofdstad -->
|-
| [[Ofbeelding:Coat of arms of Hamburg.svg|50px]]
| [[Hambörg]]
| 810 / 1949
| align="center"| 3
| align="right"| 755
| style="text-align:right" | 1,774
| style="text-align:right" | 2.309
| – <!-- het land Hamburg heeft officieel geen hoofdstad -->
|-
| [[Ofbeelding:Coat of arms of Hesse.svg|50px]]
| [[Hessen]]
| 1945 / 1949
| align="center"| 5
| align="right"| 21.115
| style="text-align:right" | 6,075
| style="text-align:right" | 289
| [[Wiesbaden]]
|-
| [[Ofbeelding:Coat of arms of Mecklenburg-Western Pomerania (great).svg|50px]]
| [[Mecklenburg-Veur-Pommeren|Mecklenburg]]<br />''Mecklenburg-<br />Vorpommern''
| 1945 / 1990
| align="center"| 3
| align="right"| 23.180
| style="text-align:right" | 1,707
| style="text-align:right" | 74
| [[Schwerin]]
|-
| [[Ofbeelding:Coat of arms of Lower Saxony.svg|50px]]
| [[Nedersaksen]]<br />''Niedersachsen''
| 1946 / 1949
| align="center"| 6
| align="right"| 47.624
| style="text-align:right" | 7,997
| style="text-align:right" | 168
| [[Hannover]]
|-
| [[Ofbeelding:Coat of arms of North Rhine-Westfalia.svg|50px]]
| [[Noordrhain-Westfele|Noordrien-Westföale]]<br />''Nordrhein-Westfalen''
| 1946 / 1949
| align="center"| 6
| align="right"| 34.085
| style="text-align:right" | 18,029
| style="text-align:right" | 530
| [[Düsseldorf]]
|-
| [[Ofbeelding:Coat of arms of Rhineland-Palatinate.svg|50px]]
| [[Rienlaand-Palts]]<br />''Rheinland-Pfalz''
| 1946 / 1949
| align="center"| 4
| align="right"| 19.853
| style="text-align:right" | 4,053
| style="text-align:right" | 204
| [[Mainz]]
|-
| [[Ofbeelding:Wappen des Saarlands.svg|50px]]
| [[Saarlaand]]
| 1920 / 1957
| align="center"| 3
| align="right"| 2.569
| style="text-align:right" | 1,050
| style="text-align:right" | 409
| [[Saarbrücken]]
|-
| [[Ofbeelding:Coat of arms of Saxony.svg|50px]]
| [[Saksen (dailstaot)|Saksen]]<br />''Sachsen''
| 929 / 1990
| align="center"| 4
| align="right"| 18.416
| style="text-align:right" | 4,250
| style="text-align:right" | 232
| [[Dresden]]
|-
| [[Ofbeelding:Wappen Sachsen-Anhalt.svg|50px]]
| [[Saksen-Anhalt]]<br />''Sachsen-Anhalt''
| 1945 / 1990
| align="center"| 4
| align="right"| 20.446
| style="text-align:right" | 2,470
| style="text-align:right" | 121
| [[Magdeburg (stad)|Magdeburg]]
|-
| [[Ofbeelding:Coat of arms of Schleswig-Holstein.svg|50px]]
| [[Sleeswiek-Holstein]]<br />''Schleswig-Holstein''
| 1867 / 1949
| align="center"| 4
| align="right"| 15.799
| style="text-align:right" | 2,833
| style="text-align:right" | 179
| [[Kiel (Duutslaand)|Kiel]]
|-
| [[Ofbeelding:Coat of arms of Thuringia.svg|50px]]
| [[Thüringen]]
| 1920 / 1990
| align="center"| 4
| align="right"| 16.172
| style="text-align:right" | 2,335
| style="text-align:right" | 144
| [[Erfurt]]
|}

===Symbeule===
[[Ofbeelding:Flag of Lower Saxony.svg|200px|thumb|right|[[Vlagge van Neersassen]].]]
[[Ofbeelding:Flag of North Rhine-Westphalia.svg|200px|thumb|right|[[Vlagge van Noordrien-Westföale]].]]
[[Ofbeelding:Flag of Hamburg.svg|200px|thumb|right|[[Vlagge van Hambörg]].]]
De dealstöate hebt öare eaigne symbeule zoo-as [[vlag|vlagge]] en volksleed. Disse bint veur n deal völle older as de Bondsrepebliek. In t heale Duutsland is bekant det blaaw en wit de kleurn van Baiern bint, t [[saksenros|witte peerd]] t woapndeer is van [[Nedersaksen|Neersassen]] en in Sleeswiek-Holstain wö't leed ''Schleswig-Holstein meerumschlungen'' met leefde behooldn. Noordrien-Westföale biejveurbeald vereanigt in zinne vlagge t greun-wit van de Rienprevinsie en t rood-wit van Westföale.

De vlagn van [[Rienlaand-Palts]], Neersassen en Saarlaand hebt de kleurn van de federoale vlagge: zwärt-reud-gold, moar dan wa me't woapns van n stoat den de vlagge broekt. Rienlaand-Palts wiln in [[1948]] öp de demokroatiese tradisie van dee kleurn wiezn en noadrök gefn de't biej nen öp te richtnn Duutsn stoat heurn; Neersassen kiezn in [[1951]] veur dee kleurn ömdet zee teagnoawer n poar laandsdeale van Neersassen neutroal warn; Saarlaand wiln in [[1957]] net as Rienlaand-Palts noadrök gefn de't biej Duutslaand heurn.

===Stadtstaaten===
De dealstöate wört oft in-deald in ''Flächenländer'' (''Fläche'': öppervlokte) en ''Stadtstaaten''. De drea Stadtstaaten hebt wa dezölfde rechtn en plichtn as oare dealstöate. Stadtstaat bint [[Berlien]], [[Hambörg]] en [[Breemn]]. De dealstoat Breemn besteet, öm t good te zegn, oet twea steadn: Breemn en [[Bremershaawn]].

Berlien, dee ok de Duutse heufdstad is, is völgns zinne groondwette ''ein deutsches Land und zugleich ene Stadt'' (n Duuts laand en tegeliek ne stad). De ministerpresideant is n ''Regierender Bürgemeister'' en t parlemeant t ''Abgeordnetenhaus''. t Biejveuglik noamweurd ''Regierender'' verwis noar de situoasie noa n [[Tweede Wereldoorlog|Tweadn Wearldkrieg]], toon d'r ok nen ''Oberbürgermeister'' van Oost-Berlien was.

[[Hambörg]] en [[Breemn]] nöamt zichzölf ''Hansestadt'', öm t good te zegn: ''Freie und Hansestadt Hamburg'' en ''Freie Hansestadt Bremen''. Van de vreuger mear as 200 steadn dee dreks öf indreks biej de [[Hanze]] heurn broekt önnevear 20 teagnweurdig nöch n biejnoam "''Hansestadt''"; dit hef vearer ginn stoatsrechtlikn öf legoaln beteknis moar wör mear broekt in city marketing. n Burgermeaster van Hambörg is n ''Erster Bürgermeister'' en den van Breemn hef de titel ''Präsident des Senats und Bürgermeister'' (kört ok: ''Senatspräsident''). De parlemeante in disse twea dealstöate hett ''Bürgerschaft''. De regearign van Berlien, Hambörg en Breemn hett ''Senat'', n lid d'rvan ''Senator''.

Berlien, Hambörg, Breemn en [[Bremershaawn]] (in de Vrieje Hanzestad Breemn) bint ''[[Kreisfreie Stadt|Kreisfreie Städte]]'' en hebt ginne gemeantn. Wa besteet d'r ''Stadtbezirke'' (distriktn) zoo-as in gliekboare grötte steadn in oare deale van n wearld.

==Bevoogdheadn==
[[Ofbeelding:Dresden-Kultusministerium.jpg|250px|thumb|left|t Ministerie van Önnerwies van Saksen in [[Dresden]].]]
De oawerheaidstöake in Duutslaand bint zoowat aajt zoak van de dealstöate - behalwe as de Groondwette zeg det bepoalde töake öp federoal nivoo oawerlegd wörn mött. Oawer n antal zoakn goat Bond (verteagnweurdigd deur n [[Bondsdag]], t nasjonoal parlemeant) en dealstöate (verteagnweurdigd deur n [[Bondsroad]] samn. D'r bint dös drea seurte wetngeffige in Duutslaand: zee, dee alleannig federoal doan wörn könt (biejveurbeald defensie, muntn), gesämnlike wetngeffife (zoo-nöamde toostemmigeswetn, biejveurbeald belastign) en dealstoatwetngeffige (biejveurbeald skolige en kultuur). Federoale wetn hebt veurrang öp dealstoatwetn: ''Bundesrecht bricht Landesrecht'' (art. 31 van de Duutse Groondwette).

t [[Önnerwies in Duutslaand]] hör töt de töake van de dealstöate, moar ömdet a te grötte verskiln binnn Duutslaand nich gearne wört zeen warkt de dealstöate samn via de ''Kultusministerkonferenz'', dee biejveurbeald gesämnlike standöarde veur de enddiplomaas bepöal.

==Struktuur==

Nen dealstoat hef n parlemeant met eann kimmer (alleannig Baiern had, töt [[1999]], nen tweadn kimmer, n ''Senat''). De regearige wör deur t dealstoatparlemeant keuzn. t Höng of van de groondwette van n dealstoat ö't parlemeant biejveurbeald alleannig n regearigesleader kös, zoo-as biejveurbeald in Saksen-Anhalt, öf de heale regearige, zoo-as in Baden-Württemberg. n Lid van de dealstoatregearige kän lid van t parlemeant wean, moar det is oft nich verplich. Ne oetzöndrige is Noordrien-Westföale woar de groondwette bepöal det n minister-president lid van t parlemeant wean mött. Deur de ofweazigheaid van n eaign stoatsheufd döt n minister-president dee funksie; de invoorige van n minister-president wör oft doan deur n veurzitter van t dealstoatparlemeant. Öp federoal nivoo hef Duutslaand ginne plebiskietn, moar öp dealstoat- en gemeantenivoo oft wa.

n Territorioaln struktuur van nen dealstoat kän grötswies verskilnd wean, moar d'r bint ok oawereankömstn. De grötste dealstöate Baden-Württemberg, Baiern, Hessen, Noordrien-Westföale en Saksen bint önnerverdeald in ''[[Regierungsbezirk|Regierungsbezirke]]''. De administroasies van disse Bezirke heurt biej de dealstoatregearige. Önner t nivoo van de Bezirke bint de ''[[Landkreis|Landkreise]]'' en ''[[kreisfreie Stadt|kreisfreie Städte]]''. n Dealstoat beslis oawer de greanzn en rechtn van de Bezirke en Kreise. Ne biejzöndreheaid van Noordrien-Westföale bint de twea ''[[Landschaftsverband|Landschaftsverbände]]'', samnwerkigns van de Kreise in [[Noordrien]] en [[Westföale-Lippe]].

==Posisie in t federoale systeam==
===Dealstöate===
[[Ofbeelding:Bundesrat plenary chamber.JPG|thumb|right|Pleneare zoal van n Bondsroad in [[Berlien]].]]
De Duutse groondwette bepöal det Duutslaand oet dealstöate besteet en det disse ok nich vort-doan wörn könt met ne groondwetswiezige. Gebeedswiezign öf fusies könt alleannig doan wörn via referenda van de bevölkign van de stöate woarme't zöl wörn doan. De dealstöate hebt n eaign stoatskarakter.

Via n [[Bondsroad(Duutslaand)|Bondsroad]] bint de dealstoatregearign automoaties dreks betrökn biej n federoaln politiek. Nen [[kaanselier]] mött dös nich alleannig ne mearderheaid in n [[Bondsdag]] (t federoale parlemeant) veur de wetsveursteln veendn, moar ok in n Bondsroad, den oawer önnevear 40% van alle wetn metbeslös. Deurdet de bondsroadstemn deur de dealstoatregearign oet-bracht wört hef ne dealstoatverkiezige invlood öp n federoaln politiek. De tiedn van de dealstoatverkiezign bint nich aln öp tzölfde moment, doaröm wör zegd det in Duutslaand zoo good as aajt nen verkiezignsstried ploatsvön (önnevear elk poar moandn). Doaröm wör n federoaln politiek oft vertröagd ömdet de federoale politisi met n önpopulair önnerwarp wachtn wilt töt noadet de verkiezign in nen dealstoat ploatsvöndn hebt.

Nen dealstoat benöm n antal van zinne dealstoatministern töt lid van n Bondsroad; de stemn van eann dealstoat könt alleannig ''en bloc'' oet-bracht wörn. Mangs wa mött twea partiejn in ne dealstoatregearige samnwarkn, tarwiel eane van dee partiejn öp federoal nivoo in de opposisie zet. As de't eval is dan stöm den dealstoat oft neutroal. n Lid van n Bondsroad hef t recht öm te proatn in n Bondsdag.

De dealstoatverkiezign hebt ok invlood öp de verkiezige van n Bondspresident, t stoatsheufd. n Hölf van de kiesmänne en kiesvraawleu in de [[Bondsgadderige (Duutslaand)|Bondsgadderige]] wört keuzn deur dealstoatparlemeantn. Biej t zeukn noar nen kandidoat bint ministern-presidentn meender oft de nörmoale keuze. De bondspresidentn [[Richard von Weizsäcker]] ([[West-Berlien]]), [[Johannes Rau]] (Noordrien-Westföale]] en [[Christian Wulff]] (Neersaksen) warn earder ministern-presidentn.

De federoale Groondwette bepöal det alle Duutsers in t gemean önner dezölfde ömstaandigheadn leawn könn mött. Öm de verskiln quoa riekdöm nich te gröt te loatn wörn is d'r nen ''Länderfinanzausgleich'': de riekre dealstöate mött an t end van t joar geald ofstoan an de ärmere. De Stadstaaten kriegt deur öarn demogroafiesn struktuur mear geald as Flächenländer. Wieter betöal n Bond an ärmere dealstöate, de ''Bundesergänzungszuweisungen''. In de riekre dealstöate is d'r völn kritiek öp n ''Ländesfinanzausgleich''; zee zegt det deur de transferbetoalign de ärmere dealstöate gin motief hebt öm spoarzöamer te wean. t Geet eaignlik moar öm 1-2% van ne dealstoatbegreutige.

In [[2011]] wörn mear as 7 miljard [[euro]] (€7.000.000.000,-) herverdeald.

<gallery widths="180" heights="180">
Ofbeelding:Laenderfinanzausgleich.png|''Länderfinanzausgleich'': Geawnde (greun) en neamnde (reud) stöate in [[2004]].
Ofbeelding:Zusammensetzung des deutschen Bundesrates.svg|Regearignspartiejn in de dealstöate.
</gallery>

===Ministern-presidentn en partiejpolitiek===

[[Kategorie: Tweants artikel]]
[[Kategorie:Dailstoat van Duutslaand]]
