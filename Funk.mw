[[Ofbeelding:Jamesbrown4.jpg|thumb|right|200px|James Brown]]

'''Funk''' is ne [[muziekstiel]] den't oet de [[Verenigde Stoaten]] keump. t Is ne slim ritmiese muziekstiel, den t mut hebben van t samengoan van korte, stoterige, [[stakkato]] espölde lienen van de [[drumstel|drums]], [[basgitaar]], bloazers, [[gitaar|slaggitaren]] en [[örgel]]. Bie funk wörd vuural n eersten tel van de moate slim benoadrukt. Wieters zeent [[synkoop|synkopen]] machtig belangriek.

==Geskiedenisse==
n Naam "funk" betekenen oorsproonkelik "stoarke lichaamsrökke" of de loch wat vriejkeump bie t [[vriejen]]. Doarumme was t lange n ontfatsoenlik woard. Later köm t te stoan vuur laankzame, ritmiese en stakkato-muziek. Eerst was funk nog n soort [[Rhythm & Blues|R&B]], mer heanig an, vanof de [[1960-1969|zestiger joaren]] van t [[20e eeuw|20ste joarhoonderd]] begun t zik in ne aparte weg te oontwikkelen.

===60er joaren===
In de zestiger joaren begun funk as ofzeunderlike muziekstiel, met prommineanten zo as [[James Brown]] en de leu um um hen en later ook [[The Meters]]. Aandere bekeande ärtieste oet dee tied warren oonder mear [[Bootsy Collins]], [[Charles Wright & the Watts 103rd Street Rhythm Band]], [[George Clinton]], [[Maceo Parker]], [[Sly & The Family Stone]], [[The Commodores]], [[The Isley Brothers]], [[Alan Evans]], [[The Ohio Players]] en [[War]].

===70er joaren===
In de zeuwentiger joaren kree'j ne nieje streuming binnen de funk, dee't duur George Clinton en zin Parlemeant/Funkadelic-koppel [[p-funk]] eneumd wör. Oet funk ontsteund ook [[disco]], det an t eande van de [[1970-1979|zeuwentiger joaren]] opköm. Oet disse tied warren de ärtieste [[Earth, Wind & Fire]] en [[Rick James]] machtig bekeand. Ook kree'j in de zeuwentiger joaren de [[jazzfunk]] met oonder mear [[Herbie Hancock]] met zin album ''Headhunters'' oet [[1973]].

===80er joaren===
In de tachentiger joaren kree'j aal mear mengvörme tusken funk en aandere stielen. Zo onsteund in de Amerikaanse stad [[Minneapolis]] ne aparte funksoort, vuural duur de noavolging van [[Prince]]. Der wör völle vermengd met [[popmuziek]], [[new wave]] en [[rock]]. Ook de [[Red Hot Chili Peppers]], dee't in [[1989]] duurbreuken, hadden in t begin völle funkinvloden. Vanof disse tied wör funk ook mear en mear geleefd bie t grote publiek.

===90er joaren en 2000===
Vanof de tachentiger joaren har funk vuural invlood op [[dansmeziek|Dance]] en [[hiphop]], duur de völle [[geluudsknipsels]] dee't gebroekt wörden. Binnen de hiphop was vuural n rapgroep [[Digital Underground]] ne vuurtzetting van de P-funk. Der köm zelfs ne opleawing van funk, den't mear met [[jazz]] samengung, met ärtieste as [[John Scofield]], [[Medeski Martin & Wood of Soulive]].

Doarnöast kom n [[Hammondbeat]] oawer oet Amerika, met völle instrumentele en zinnebekeukelende funkstukke, woerin't sniedende [[hammondörgels]] en wah-wah-gitaren ne belangrieke rolle hebt. Bekeande ärtieste hiervan beent [[The New Mastersounds]], [[Breakestra]], [[Speedometer]], [[Big Boss Man]], [[Galactic]] en [[The Bamboos]].

Mer de daansmeziekgroepering blif nieje dinge proberen met funk, woeroet oonder mear [[Nu-Funk]] is ekömmen. Dit zeent vuural op evoorde hiphoppatronen en mangs zelf in espölde funk- en jazzstukke. Bekeande muzikaanten oet disse streuming zeent oonder mear [[Dr. Rubberfunk]], [[Skeewiff]], [[Lack of Afro]], [[Chris Joss]], [[Max Sedgley]], [[Smoove]], [[Thunderball]] en [[DJ Slow]]. Doarbie komt der ook geregeld, mangs naamloze, nommers op plaat of CD oet woerin't oolde [[soul]]-, funk-, jazz- en [[blues]]nommers met elektronise ritmes vermengd zeent.

==In Neerlaand==
In Neerlaand wörd ook al joaren funk emaakt, en de leste joaren is der wier ne opleawing van de stiel oet de zestiger en zeuwentiger joaren. Bekeande Neerlaandse funkgroepen zeent [[The Soul Snatchers]], [[Rare Groove Orchestra]] en t [[AIFF]].

[[Kattegerie: Tweants artikel]]
[[Kattegerie: Meziekstiel]]

[[als:Funk (Musik)]]
[[bg:Фънк]]
[[br:Funk]]
[[ca:Funk]]
[[cs:Funk]]
[[da:Funk]]
[[de:Funk (Musik)]]
[[en:Funk]]
[[eo:Funko]]
[[es:Funk]]
[[et:Funk]]
[[eu:Funk]]
[[fa:فانک]]
[[fi:Funk]]
[[fr:Funk]]
[[fy:Funk]]
[[gd:Func]]
[[gl:Funk]]
[[he:פאנק (Funk)]]
[[hr:Funk]]
[[id:Funk]]
[[it:Funk]]
[[ja:ファンク]]
[[ko:펑키]]
[[lmo:Funk]]
[[lt:Fank]]
[[lv:Fankmūzika]]
[[nah:Funk]]
[[nl:Funk]]
[[no:Funk]]
[[pl:Funk]]
[[pt:Funk]]
[[ro:Muzică funk]]
[[ru:Фанк]]
[[simple:Funk]]
[[sk:Funk]]
[[sl:Funk]]
[[sr:Фанк]]
[[sv:Funk]]
[[th:ฟังก์]]
[[tr:Funk]]
[[uk:Фанк]]
[[zh:放克]]
