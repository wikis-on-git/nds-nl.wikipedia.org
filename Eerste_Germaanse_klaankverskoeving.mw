Mit de '''eerste Germaanse klaankverskoeving''' (ok de [[Wet van Grimm]] nuumd) wordt ien onderskeid tussen de [[Germaanse taelen]] en t [[Proto-Indo-Europees]] (''PIE'', de gezaemelike vooroolder van alle [[Indo-Europese taelen]])
beskreven. Disse [[klaankverskoeving]] wordde rond [[1822]] definitief uutwarkt deur [[Jakob Grimm]].

De wet van Grimm beskrieft n riege overienkomsten tussen partie [[plofklaank]]en en [[wriefklaank]]en van de Germaanse taelen en plofklaanken van aandere Indo-Europese taelen (Grimm bruukte veural t [[Latien]] en [[Grieks]] as referensie). Tegenswoordig wordt de wet van Grimm omskreven as de [[lenisie]] van plofklaanken vanuut t Proto-Indo-Europees naor t [[Proto-Germaans]] (''PGm'', de gezaemelike vooroolder van alle Germaanse taelen). De verskoeving bestaot uut drie dielen (hier versimpeld weergeven in verbaand mit de dudelikhied):

*Proto-Indo-Europese [[stemloos|stemloze]] plofklaanken veraanderen in stemloze wriefklaanken:
::{| border="1" cellpadding="2" cellspacing="0"
|-
!PIE
!PGm
|-
|*p, *t, *k
|*f, *þ, *x
|}
::'''Opmarking 1:''' *þ staat voor "th" als in [[Engels]] ''thick'', *x voor de [[Nederlands]]e ''ch''-klaank)
::'''Opmarking 2:''' hier en in aandere dielen van de wet van Grimm blift de plak waor de klaank vormd wordt omdebi'j t zelde. De [[bilabiaal|twielippige]] plofklaank *p wordt ok n twielippige wriefklaank *f, en gao zo mar deur.

*Proto-Indo-Europese stemhebbende plofklaanken worden stemloos:
::{| border="1" cellpadding="2" cellspacing="0"
|-
!PIE
!PGm
|-
|*b, *d, *g
|*p, *t, *k
|}
*Proto-Indo-Europese stemhebbende [[aspiraosie|aspireerde]] plofklaanken verliezen heur aspiraosie en worden onaspireerde stemhebbende plofklaanken:
::{| border="1" cellpadding="2" cellspacing="0"
|-
!PIE
!PGm
|-
|*b<sup>h</sup>, *d<sup>h</sup>, *g<sup>h</sup>
|*b, *d, *g
|}

Veurbielden binnen:
::{| border="1" cellpadding="2" cellspacing="0"
|-
!PIE
!PGm
|-
|*petro-
|*feþra- (Stellingwarfs ''vere'')
|-
|*tnwi- 'dunne'
|*þunni-
|-
|*ed- 'eet'
|*et-
|-
|*sed- 'zit'
|*set-
|-
|*wodr- 'waeter'
|*watr-
|-
|*med<sup>h</sup>u- 'mede'
|*medu-
|-
|*b<sup>h</sup>er- 'dregen'
|*ber-
|-
|*g<sup>^</sup>eus- 'smaek'
|*kius- 'kieze'
|-
|*g<sup>h</sup>ord<sup>h</sup>o- 'omgeven plak'
|*gard-
|-
|*leg<sup>h</sup>- 'liggen'
|*leg-
|}

Disse Germaanse "klaankwetten", kombineerd mit klaankverskoevingen die ontdekt binnen veur aandere Indo-Europese taelen, maeken t meugelik om de verwaachte overienkommende klaank te definiëren tussen verskillende Indo-Europese taelen.

De Germaanse *b- (t strepien wil zeggen: woordbeginnend) komt bi'jgelieks meerstal overien mit de [[Latien]]se *f-, de [[Grieks]]e ''p<sup>h</sup>-'', de [[Sanskriet]]se ''b<sup>h</sup>-'', de [[Slaviese taelen|Slaviese]], [[Baltiese taelen|Baltiese]] of [[Keltiese taelen|Keltiese]] ''b-'', en gao zo mar deur, wielst de Germaanse *f- meerstal overienkomt mit de Latiense, Griekse, Sanskrietse, Slaviese en Baltiese ''p-'' en mit niets (gien beginnende mitklinker) in Kelties. De eerste set overienkomsten komt overien mit t Proto-Indo-Europese *b<sup>h</sup>- en de laeste set mit t Proto-Indo-Europese *p- (verskeuven in de Germaanse taelen, verdwenen in de Keltiese taelen en behoolden in de aandere groepen die hier nuumd worden).

Der bin n peer uutzunderings op de wet van Grimm die in bovenstaonde veurbielden buten beskouwing leuten bin die deur Grimm al beskreven weren en laeter deur aandere [[taolkunde|taelkundigen]] uutwarkt wordden. De meerst opvalende uutzonderings op de wet van Grimm kregen n verklaoring van de [[Denemarken|Deense]] taelkundige [[Karl Adolf Verner|Karl Verner]]. De wet die disse uutzonderings beskrift staot bekend as de ''[[wet van Verner]]'' ([[1875]]).

==De wet van Verner==
Neffens de wet van Grimm zollen de [[Indo-Europese taelen|Proto-Indo-Europese]] stemloze plofklaanken p, *t en *k overien moeten kommen mit de Proto-Germaanse *f, *þ (th-klaank) en *x (ch-klaank). In de meerste gevalen klopte dit mit de praktijk, mar in partie spesifieke gevalen bleek dat de Proto-Indo-Europese *p, *t of *k overienkwammen mit n stemhebbende variaant van die klaanken (*b, *d en *g) in t Germaans.

Verner kwam deraachter dat as de Proto-Germaanse stemloze wriefklaanken *f, *þ en *x daolik veurof gaon wordden deur n klemtoonloze lettergrepe, ze stemhebbend wordden en respektievelik *b, *d of *g wordden. Verner onderzocht of dit fenomeen vaeker veurkwam en kwam deraachter dat t zelde gold veur de *s, die verskeuf naor *z.

n Klassiek veurbield van PIE *t > PGm *d is t woord veur 'vader'. Proto-Indo-Europees geft *pH2te:r (H2 staot veur n soort 'a' en de dubbele punt veur n lange klaank) en Proto-Germaans geft *fade:r (in plak van t deur de wet van Grimm verwaachte *faþe:r).

== Zie ok ==
* [[Twiede Germaanse klaankverskoeving]]

{{DEFAULTSORT:Germaanse klaankverskoeving 1}}

[[Kattegerie:Stellingwarfs_artikel]]
[[Kattegerie:Taolkunde]]

[[af:Eerste Germaanse klaankverskuiwing]]
[[an:Lei de Grimm]]
[[bg:Закон на Грим]]
[[ca:Llei de Grimm]]
[[da:Den germanske lydforskydning]]
[[de:Erste Lautverskiebung]]
[[en:Grimm's law]]
[[eo:Leĝo de Grimm]]
[[es:Ley de Grimm]]
[[ext:Lei de Grimm]]
[[fi:Grimmin laki]]
[[fr:Loi de Grimm]]
[[fy:Germaanske lûdferskowing]]
[[gl:Lei de Grimm]]
[[he:חוק גרים]]
[[hu:Első germán hangeltolódás]]
[[it:Legge di Grimm]]
[[ja:グリムの法則]]
[[kk:Гримм заңы]]
[[ko:그림의 법칙]]
[[la:Lex Grimm]]
[[nl:Eerste Germaanse klankverschuiving]]
[[no:Grimms lov]]
[[pl:Prawo Grimma]]
[[pt:Lei de Grimm]]
[[ru:Первое германское передвижение согласных]]
[[sl:Grimmov zakon]]
[[sv:Grimms lag]]
[[vls:Êeste Germôanske Klankverskuvienge]]
[[zh:格林定律]]
