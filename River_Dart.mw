{{Infobox
| bgcolor     = #00CED1
| kop         = River Dart
| ofbeelding  = River Dart.jpg
| caption     = n River Dart.
| subkop1     = Lengte en heugte
| head1_2     = Heugte    | item1_2  = 450 m (West Dart) en 510 m (East Dart)
| head1_4     = Van       | item1_4  = [[Dartmeet]]
| head1_5     = Noar      | item1_5  = Engels Kanoal
| subkop2     = Eerdkundig
| head2_1     = Laand(n)        | item2_1 = Englaand
| head2_2     = Proveensie(s)   | item2_2 = Devon
| head2_3     = Grötste steedn  | item2_3 = Dartmouth
}}
n '''River Dart''' is nen [[revier|stroom]] in [[Devon]], [[Englaand]] woarvan de [[kwel|kwelle]] öp [[Dartmoor]] leg en geet biej [[Dartmouth]] n zea in.

==Noam==
n Noam kömp woarskienlik van t [[Brytonies]] en beteknt "''stroom woar eakebeume greujt''" ömdet de euver van t loager-lean deil dichbegreujd was met [[eek|eakebösse]]. Vreuger wörn n noam ok wa as "''Darant''" skreawn.

==Loop==
[[Ofbeelding:Dart at Salmon leap 2.JPG|250px|thumb|right|[[Vistrappe]] biej [[Buckfastleigh]].]]
[[Ofbeelding:Dartmouth Kingswear Castle.jpg|250px|thumb|right|Kastealn van Dartmouth en Kingswear.]]
[[Ofbeelding:AfterDartmeet.jpg|250px|thumb|right|Biej Dartmeet.]]
n Stroom begön as twea aparte oftakkign (n [[East Dart]] en n [[West Dart]]) dee samnkömp biej [[Dartmeet]]. De päde laanks disse streume geft goode waandelleanheadn en d'r bint n antal kleaine [[woaterval|woatervälle]]. De streume hebt n antal [[clapperbrögge|clapperbrögn]] dee d'roawerhenne goat, woarvan de bekantste biej [[Postbridge]] leg.

Noade't Dartmoor oetgeet, geet n Dart zuudwestwöarts laanks [[Buckfast Abbey]] en deur [[Buckfastleigh]], [[Dartington]] en [[Totnes]]. Biej Totnes woar n 17n-joarhönnerde [[stuwe]] leg, geet n stroom t getiedngebeed in, en d'r bint vanof doar ginne brögn oawer n stroom henne mear.
n Pöntskn geet oawer n stroom biej t dörpskn [[Dittisham]] noar n oarn kaant.

t Dart-[[estuoarium]] is ne grötte [[ría]] en is populair biej zeailern. t Dorp [[Kingswear]] en t städskn [[Dartmouth]] legt an de eust- en westkaantn van t estuoarium en bint met mekoar in verbeendige bracht met twea voortuugepönte en nen vootgängerspont. In Dartmouth leg ok nen haawn.

n Ingang in n stroom vanof zea is an beaide kaantn met klifn bedekt. An n eustkaant leg [[Kingswear Castle]] gansk dich laanks n woaterraand en an n westkaant leg [[Dartmouth Castle]] öp zeanivoo. Vreuger harn de twea kastealn ne kettige oawer de breadte van t estuoarium dee zee biej [[skemer|zönsönnergang]] oetdöa zoodet viejaandlike skeepn nich n haawn anvaln könn.

==Oawerwegn==
De ría de't estuoarium van n Dart vörm is deep en hef steale wälle woardeur t slim veur verkear is. Beneajn Totnes bint ginne brögn.

Biej n stroommoond höl t de samnleawign van Dartmouth en Kingswear oet mekoar. D'r bint veurstelle wes öm hier ne brögge near te pleurn, moar det döa oetendlik nich kömn. In ploatse d'rvan bint d'r noe drea pönte woar iej n stroom oawerstekn könt.

Önnevear 4 km streumöpwöarts van Dartmouth he'j n Greenway Ferry biej [[Dittisham]].

Wier 8 km streumöpwöarts leg Totnes, woar twea verkearsbrögn, ne spoorbrögge en ne vootgängersbrögge oawer n stroom hennegoat.

==Literatuur en folklore==
The Weaver Twins from Stoke Gabriel wrote a song entitled, "Dart". The music video was filmed along the river and has been featured on Radio Caroline television.

n Dart makket völle folklore öp Dartmoor, woar d'r n tradisjoneal respekt en aangst veur besteet - de wöater könt zear plötslig zear heug goan deurde't reagnt hef öp Dartmoor. Hierdoor is t riempskn öntstoan:

"''River of Dart, Oh River of Dart! Every year thou claimest a heart!''"
In [[1951]] is d'r deur [[Ruth Manning-Sanders]] n book oetbrach oawer n stroom en zinne skiednisse met n noam "''The River Dart''".

De Engelse dichteresse [[Alice Oswald]] skriefn t dicht ''Dart'' ([[2002]]), det n T. S. Eliot-pries kriegn.

The Weaver Twins van [[Stoke Gabriel]] skriewn n verskn oawer n stroom met n noam "''Dart''".

[[Kategorie: Tweants artikel]]
[[Kategorie: Stroom in Englaand]]
