{{Gemeante
| bestaandsnaam vlagge = Eindhoven flag outline2.svg
| bestaandsnaam woapn = Eindhoven wapen.svg
| naam = Eindhoown
| lokatie = LocatieEindhoven
| proveensie = [[Noord-Broabaant]]
| heufdplaats = Eindhoown
| öppervlakte = 88,84
| öppervlakte laand = 87,70
| öppervlakte water = 1,14
| inwonners = 216.157
| doatum inwonners = 1 april 2011
| dichtheid = 2465
| breedtegroad = 51/26//N
| lengtegroad = 5/28//E
| verkeersoader =  [[A2]], [[A50]], [[A58]], [[A67]] en [[A270]]; spoorlienn [[Maastricht]]-[[Amsterdam]], Eindhoown-[[Skiphol]] en [[Venlo]]-[[Rotterdam]]
| netnummer = 040
| postkode = 5600 - 5658
| webstie = [http://www.eindhoven.nl/ eindhoven.nl]
}}

'''Eindhoown''' ([[Neerlaands]]: ''Eindhoven'') is ne [[stad (woonstee)|stad]] en [[gemiente (bestuur)|gemeente]] in de [[Neerlaand]]se [[proveensie]] [[Noord-Broabaant]].

De gemeente hef t viefdegrötste inwonnertal van Neerlaand, met op [[1 april]] [[2011]] 216.157 leu op n gebeed van 88,84&nbsp;km². De gemeente Eindhoown is deel van t [[koaderwetgebeed]] SRE (Samenwerkingsverband Regio Eindhoven) en stedelik netwoark BrabantStad. t Verstedelikt gebeed Eindhoown (nit duur mekoar haaln met t Saamnwoarkingsverbaand), wat besteet oet de gemeentes Eindhoown, [[Veeldhoown]], [[Best (gemeente)|Best]], [[Nuunn]] en [[Geeldrop-Mierlo]], hef zowat 440.000 inwonners op n gebeed van 540&nbsp;km². In t SRE wont zowat 700.000 leu.

Skoonwal Eindhoown völle soortn industrie hef ekeand, zo as [[linngood]], [[sigoare|sigoarn]] en heudemakers, is Eindhoown rechtevoort vuural bekeand van de [[Phillips]], dee't elektries gerei maakt, zo as laampn, [[tellevisie]]s en [[radio]]'s, en van de [[auto]]fabriek [[DAF]].

In Einhoown zitt verskeaidene hogeskooln en ne techniese [[universiteat]], de [[Techniese Universiteat Eindhoown]] (TU/e). Doarduur is dr ook n oetgebreaid studeantnleawn, en doarop ansloetnd n groot anbod van kafees en oetgoansplekn ontstoan.

==Naam==
n Naam ''Eindhoown'' keump oet n [[11e eeuw|11den]] of [[12e eeuw|12den eeuw]]. t Woard 'eind' wörd wal vakerder in plaatsnaams gebroekt, en zol in dit geval te maakn könn hebn met [[eend|eand]]n. t Woard 'hoown' keump ook regelmoatig vuur, en wörd in dit geval wal es oet elegd as n lestn ''hof'' of ''howe'' van [[Woensel]]. ''hof'' en ''howe'' köant in Broabaant ongevear t zelfde beteekn. Hiermet kan bedoold wordn n 'stukke laand bie n boernhof' of n 'boernhof' zelf. t Woard -hoown lik in t mearvoold te stoan, mer det is t nit. t Hef te maakn met ne oolde naamval den't angavn det t ne plaatsbepoaling was, mer disse naamval wörd rechtevoort nit mear gebroekt.

==Sport==
Wat sport angeet is Eindhoown bekeand van onder meer:
*[[Federatie van Philips Sport Verenigingen|PSV]] sportklub met as bekeandste onderdeel n vootbalklub, meermoals Nederlaands en Europees kampioen, dee't spölt in t [[Philips stadion]]. 
*[[Maarten van der Weijden]], weerldkampioen en olympies kampioen (Peking) lange ofstaandzwemn.
*[[Pieter van den Hoogenband Zwemstadion]].

==Eindhoowns vervoor==
Eindhoown lig an verskeaidene snelweagn, zo as de [[A2]], [[A50]], [[A58]], [[A67]] en [[A270]]. Wieter hef Eindhoown n oetgebreaid [[bus (vervoor)|busnnet]], wat vuur inwonners van Eindhoown van oonder de 12 en vanof 65 joar vriej te gebroekn is.

Doarnöast hef Eindhoown twee treinstasjons; Stasjon Eindhoown en Stasjon Eindhoown Strijp S. Op n eerstn riedt ook sneltreinen, op n tweedn nit. Doarbie is dr nog n spesjaal stasjunneke bie t [[Philips Stadion]], wat gebroekt wörd um anhangers van voetbalklubs rechtstreeks in t stadion te kriegn.

Wieders hef Eindhoown ne eegne vlochthaawn, wat doarnöast ook ne basis is vuur de [[Lochtmacht]]. In [[2007]] hulp ''Vliegbasis Eindhoven'' mear as 1,5 miljoen leu.

==Oetgoande koppeling==
*[http://www.eindhoven.nl Offisjele webstea van Eindhoven] ([[Neerlaands|NL]])

[[Kategorie:Tweants artikel]]
[[Kategorie:Gemeente in Noord-Braobant]]
[[Kategorie:Plaotse in Noord-Braobant‎]]
[[Kategorie:Stad in Nederlaand]]
