[[Bestaand:Gewoon duizendblad Achillea millefolium.jpg|thumb|Dubbelveerdelig blad]]
[[Bestaand:Achillea millefolium bloem.jpg|thumb|Wilde karvel]]
[[Bestaand:Eristalis arbustorum - Achillea millefolium - Keila.jpg|duum|]]
'''Wilde karvel''' ([[Latien]]: ''Achillea millefolium''), oek wel '''duzendblad''' of '''haozegres''' eneumd, is n plant uut de [[komposietefamilie]]. De soortanduding ''millefolium'' verwiest naor t dubbel veerdelige [[blad]], waordeur t liekt of t uut iezig veul kleine blaodjes bestaot. De [[geslacht (biologie)|geslachtsnaam]] is ofeleid van [[Achilles]], die wilde karvel mit zien legers meenam veur de behandeling van kriegswonden.

De plant komt veur op voedselrieke, verstoorde grond en op braakliggende terreinen. De plant kan goed tegen dreugt. De plant komt algemeen veur in Europa en Noord-Amerika en het n kenmarkende geur.

De plant wort 15–50&nbsp;sm hoog en vormt ondergronds [[stengel#wortelstok|wortelstokken]] veur [[vegetatieve vermeerdering|vegetatieve verspreiding]]. Wild karvel bleuit van juni tot november mit wit tot raoze [[bloem (plant)|bloempjes]]. De planten mit raoze bloempjes worren in de hof oek wel as sierplant gebruukt. Soms kommen planten mit rooie bloempjes oek in t wild veur. De [[bleuiwieze]] bestaot uut n scharmvormige tros.

== Inhoudsstoffen ==
De plant is riek an [[3-methylbutaonzuur|isovaleriaanzuur]], [[salisylzuur]], [[asparagine]], [[sterol]]en, [[flavonoïde]]n, [[bitterstof]]fen, [[tannine]]n en [[koemarine]]n.

== Toepassingen ==
=== As voeding ===
Wilde karvel wordde vrogger, veurdat de warking van [[hop]] ontdekt wordde, gebruukt bie t maken van [[bier]].

Oek was de plant in de zeuventiende eeuw n iezig populaere [[greunte]], mit de komst van de supermart is t in de vergetelheid eraakt. De jonge blaojen wordden as [[spinaozie]] schrap-emaakt of in de soep edaon. De blaojen bin zeutig mit n wat bittere smaak. Tegenswoordig zit wilde karvel nog wel in krujentheezakjes.

=== Krujengeneeskunst ===
Veural in de bloemscharmen en in t blad zitten geneeskrachtige stoffen. De plant wordde vrogger gebruukt as opwekkend en verstarkend middel. Tegenswoordig wort wilde karvel nog wel gebruukt tegen verkoudheid en [[griep]]. De [[etheriese olie|etheriese oliën]] kunnen darmkramp en liefzeert verzachten en warken [[ontsteking]]sremmend, zo hen de anwezige flavonoïden n [[antibiotikum|antibiotiese]] warking, warkt t [[salisylzuur]] pienstillend en t [[kalium]] en [[tarpeen|sesquutarpenen]] gaon beie [[eudeem]]vorming tegen.<ref name="ReferenceA">Dumonts kleine geneeskruidenlexicon; Anne Iburg; Rebo International 2004; ISBN 90 396 1800 3</ref> De greune blaojen hen n [[bloed]]stelpend effekt en wordden vrogger veur de behandeling van wonden gebruukt.

t Innemen van t sap van de plant stimuleert juust bloedingen.<ref name="Furlenmeier">Furlenmeier, M. (1978). ''De wonderlijke wereld der geneeskruiden.'' Antwerpen/Amsterdam: uutgeverie C. de Vries-Brouwers p.v.b.a. ISBN 90-6174-143-2</ref> t Kan de menstruasie bevorderen, mar oek [[bloedneus]] veroorzaken. In t Engels heet de plant daorum oek wel ''nosebleed''. Vaak wort der thee van ezet die bie de menstruasie veur n betere deurbloeding zou zörgen en krampen zou tegengaon. n Theekuur van wilde karvel is vochtofdrievend en kan helpen tegen eudeem en jicht. n Umslag van wilde karvel kan derveur zörgen dat eerstegraods brandwonden en open wonden gauwer genezen.<ref name="ReferenceA"/>

=== In t volksgeleuf ===
De edreugde stengels van wilde karvel wordde tradisioneel gebruukt veur t veurspellen mit behulp van t ''Boek der Veranderingen''.

Volgens t volksgeleuf van de middeleeuwen zou de plant oek n bescharmende kracht hen tegen [[spoeken]] en de [[duvel]]. Hierveur most ie onder de durpel van t huus eleid worren.

== Waordplant ==
Wilde karvel is n [[waordplant]] veur de [[pennevoegel]]s ''[[Bucculatrix cristatella]]'', ''[[Coleophora trochilella]]'', ''[[Coleophora argentula]]'', ''[[Cochylidia richteriana]]'', ''[[Dichrorampha petiverella]]'', ''[[Dichrorampha alpinana]]'', ''[[Dichrorampha plumbagana]]'', ''[[Dichrorampha plumbana]]'', ''[[Dichrorampha vancouverana]]'', ''[[Epiblema graphana]]'', ''[[Phycitodes saxicola]]'' en ''[[Thiodia citrana]]''

== Foto-uutstalling ==
<gallery>
Bestaand:Illustration_Achillea_millefolium0.jpg|Wilde karvel
Bestaand:Achillea millefolium seeds.jpg|Zaojen
Bestaand:Achillea millefolium - roosa harilik raudrohi Valingu.jpg|Raoze bloemen
</gallery>

== Nedersaksies ==
{{Nds/wilde karvel}}

== Referensies ==
<references/>

== Uutgaonde verwiezing==
{{Commons|Achillea millefolium}}
*[http://www.soortenbank.nl/soorten.php?soortengroep=flora_nl_v2&id=2077&menuentry=soorten Wilde karvel op Soortenbank.nl]

{{Dialekt|wvel|Armelo|Algemene Nedersaksiese Schriefwieze}}

[[Kategorie:Plaante]]
