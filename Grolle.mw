[[Ofbeelding:Groenlo wapen.png|133px|thumb|Woapen van de vroggere gemeente Grolle]]
[[Ofbeelding:Groenlo vlag.png|133px|thumb|Vlagge van de vroggere gemeente Grolle]]
[[Ofbeelding:Wapen van Groenlo 17e Eeuw.jpg|thumb|85px|'t Olde wapen van Grolle (17e Eeuw).]]

'''Grolle''' ([[Nederlands]]: ''Groenlo'', Old-Nederlands: Grol) is ne stad in de gemeente [[Oost Gelre]] in de [[Nederland]]se previnsie [[Gelderland]]. Tot 1 januari 2005 was Grolle een eigen gemeente. Op 1 januari 2006 had Grolle samen met de buurtschap [[Zwolle (Oost Gelre)|Zwolle]] 10.067 inwoners.

== Geschiedenis ==
Grolle is ontstoan in het begin van de 7e eeuw. In 1236 wodden ut een Gelderse [[enclave]] in de [[heerlijkheid]] [[Borklo]]. Op 2 december [[1277]] kreeg het [[Stadsrechten|stads­rechten]] (van Graaf Reinoud) van [[Zutfent]] (sloet II no. 991). Der waren 6 roaden, van wie 2 burgemeesters en 4 schepe­nen. De richter van Grolle ontving zien commissie van de landdrost van ut [[Graafschap Zutfent]]. Dit schient der op te wiezen dat ok Grolle, net as [[Doezebarg]] en [[Lochem]], vrogger tot het land­drost hef eheurd. Vanaf 1406 ­heurde ut tot het leengebied van de bis­schop­pen van [[Münster (stad)|Münst­er]]. Völle stukk'n bunt kwiet oet het richterlijk archief.<br>De stad was al vrog een han­dels­cen­trum an de weg [[Duutslaand|Duuts­land]] - [[Holland]], woardeur der een bluuj­end gildewe­zen ontstond. Het vörmde in de 16e en 17e eeuw een starke [[vesten|veste]], dèn as grensstad vake wodden belegerd, veural in den [[Tachtigjoarigen Oorlog]]. In 1597 wodden de stad door [[Maurits van Nassau]] ver­overd, 1606 heroverd deur de Spaan­se troepen onder [[Spinola]] en 1627 [[Beleg van Grol|bele­gerd en her­overd]] deur [[Frederik Hendrik]]. Grolle was één van de stemheb­bende steden van het kwartier Zutfent. Van 1672 - 74 bezet deur de bisschop van Münster, bi-j-enaamd [[Bommen Berend]] in verband met zien oorlogszuchtige karakter.

Grolle is deur de invlood van Münster en de Spanjaarden oaverwegend katteliek. Doarum wod duftig an [[carnaval|carneval]] en [[karmis]] edoane en gef et völle cafés in de stad. In Grolle bunt twee ok karken te vinden, den [[Olde Calixtuskarke|Olden Calixtuskarke]], veur de protestanten, en den [[Ni'je Calixtuskarke|ni'jen]], veur de kattelieken.

Heden ten dage bunt in Grolle nog steeds bastions, grachten en kanonnen te vinden. De gemeante hef et veurnemmen om Grolle zo good as mogelijk terug te kriegen in de vorm as de belegeringe van 1627. Doarum is in [[2008]] de vorm van de grachte anepast en bunt er tien ni'je kanonnen neer ezet langs de grachte. 

Het bier [[Grolsch]] is veur het eerst in 1615 in Grolle e-brouwen deur Willem Neerfeldt, en dat is Grolsch blieven doon tot het bedrief in 2004 een ni-jewe brouweri-j opende in [[Bokel]], bi-j [[Eanske]]. In 2005 is de produktie in Grolle helemoale stop-ezet en wodden den olden brouweri-j af-ebrokken. Bi-jnoa vier eeuwen biergeschiedenis in Grolle wodden doarmet af-eslotten.

==Trivia==

* Noast zien eigen bier hef Grolle ok nog zien eigen kledingstuk: de [[Grolse want]].
* Grolle had vrögger twee kastelen [[Marreveld]] en [[Marhulsen]].


==Galleri-je==
<gallery>
Ofbeelding:Grolle gracht.jpg|De stadsgrachte van Grolle
Ofbeelding:Grolle_markte.jpg|Den Markte in Grolle
Ofbeelding:Groenlo_schoppe.jpg|Schoppe van et stadsmuseum in Grolle
Ofbeelding:Het Grols Kanon op de Kanonswal in Groenlo.jpg|'t Grols Kanon op de Kanonsbulte
Ofbeelding:Oude Calixtuskerk te Groenlo.jpg|Den [[Olde Calixtuskarke|Olden Calixtus Karke]] in Grolle
Ofbeelding:Nieuwe Calixtuskerk in Groenlo.jpg|Den [[Ni'je Calixtuskarke|ni-jen Calixtus Karke]], ok in Grolle
Ofbeelding:Stadsgracht te Groenlo met kanonnen.jpg|Stadsgrachte in Grolle, met nen kanon op de veurgrond

</gallery>

{{bron|*Het Rechterlijke Archief van de stad [[Grolle]], [[Gelderland]] boek nummer 153.}}
[[Kattegerie:Achterhooks artikel]]
[[Kattegerie:Plaotse in Gelderlaand]]

[[af:Groenlo]]
[[de:Groenlo]]
[[en:Groenlo]]
[[es:Groenlo]]
[[fr:Groenlo]]
[[it:Groenlo]]
[[nl:Groenlo]]
[[ro:Groenlo]]
[[ru:Грунло]]
[[sv:Groenlo]]
