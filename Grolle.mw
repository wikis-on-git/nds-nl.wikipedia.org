{{Ploats in Nederlaand |
naam = Grolle |
soorte = Stad |(Invullen wat veur ploats et is:ploats, stad, darp, aans)
bestansnaam vlagge = Groenlo vlag.png |
bestansnaam wapen = Groenlo wapen.png |
lokasie = LocatieGroenlo |
gemeente = [[Ofbeelding:Wapen-Oost-Gelre.png|20px]] [[Oost Gelre]] |
previnsie = [[Ofbeelding:Gelderland-Flag.svg|20px]] [[Gelderlaand]] |
oppervlak = 9.41 |
oppervlak laand = |
oppervlak woater = |
inwoners = 10.062 |
doatum inwoners = [[1 januari]] [[2007]] |
dichtheid = 1062 |
breedtegroad = 52°2'28" |
lengtegroad = 6°37'2" |
verkeersoader =  [[N18]], [[N319]] |
netnummer = 0544 |
postcode = 7141 |
webstee = [http://www.oostgelre.nl www.oostgelre.nl] |
}}
'''Grolle''' ([[Nederlands]]: ''Groenlo'', older Nederlands: ''Grol'') is ne stad in de gemeente [[Oost Gelre]] in de [[Nederland]]se previnsie [[Gelderland]]. Tot 1 januari 2005 was Grolle zien eigen gemeente. Op 1 januari 2006 had Grolle samen met et buurtschop [[Zwolle (Oost Gelre)|Zwolle]] 10.067 inwoners.

==Geskiedenisse==
===Ontstoan===
[[Ofbeelding:Wapen van Groenlo 17e Eeuw.jpg|thumb|left|85px|'t Olde wapen van Grolle (17e Eeuw).]]
Grolle is ontstoan an et beginne van de 7e eeuw, zo rond et joar 610, toene de [[Saksen]] in nen Achterhook gingen wonen en zich bi'j et riviertje de Slinge (Grolsen Singe) vestigden. De olde name Groenlo (Grunloh, Gronloo), zol er op duuden dat d'r ne greun bos in de buurte was. Dat is ok de verklaring veur et olde woapen van Grolle, ne greune boom. Veur de reste wazzen et een grote drekkige bende rond Grolle, woar haost gin deurkommen an was. Pas in de negene eeuw wodden de stieve Saksische leu in Grolle veur et eerst Christelek, deur de [[Katteliek]]e pastoors oet [[Münster]], woaronder [[Ludger]]. In 809 wodden de eerste parochiekarke in ebruuk enommen, eneumd noar den heiligen [[Calixtus]] en ontstond et [[karspel]] Grolle. Van oet dizze karke in Grolle, wodden loater in de umliggende ploatse karken opericht, zoas in [[Borklo]], [[Eibargen]], [[Lechtenvoorde]].
Grolle heurde bi'j et Groafskop Lohn, moar toene de [[heerlijkheid]] Borklo zich afskeiden, kwam Grolle in et bezit van de Heren van Borklo.

===Stadsrechte===
Grolle grujden en wodden as stad steeds belangrieker, en doarumme werden wallen um de stad ebouwd. In 1236 kocht Graaf [[Otto II van Gelre]] Grolle (en heur rechtsgebieden) van [[Hendrik van Borculo]]. Et platteland um Grolle blif bi'j de [[heerlijkheid Borklo]]. Tiene joare later wolden Herman van Lohn de macht oaver [[Eibargen]], [[Nee]], Grolle en [[Geesteren]] an de Graaf van Gelre oaverdragen, moar toen werd dudelek dat hee hierveur neet de rechte had. En zo gebeurden et dat dizze gebiede, met oetzondering van Grolle, neet in de hande van Gelre vielen, moar bi'j de heerlijkheid Borklo blivven. En zoo was Grolle in 1246 ne Gelderse [[exclave]] ewodden, umringd deur de heerlijkheid Borklo en Lechtenvoorde. Op 2 december [[1277]] krig et [[Stadsrechten|stads­rechten]] (van Graaf Reinoud) van [[Zutfent]] (sloet II no. 991), en wodden et één van de stemheb­bende steden van et kwartier Zutfent. Vanaf dee tied ging et hard vooroet met de welvaart in Grolle. De stad was al vrog een han­dels­cen­trum an de weg [[Duutslaand|Duuts­land]] - [[Holland]], woarlanges de [[Hanze|Hanzekoopleu]] gungen met hunne handel. Zo kwam et dat der een bluuj­end [[Gilde|gildewe­zen]] ontstond in Grolle. Um Grolle wieters te beschermen, wodden in 1334 ne mure rondumme de stad ebouwd. In 1550 wodden in opdracht van [[Karel V|Karel de Viefde]] de wallen opehoogd en ne grachte anelegd.<br>
De eerste berichte dat ne richter en [[skepen]]en in Grolle bunt, kump oet et joar 1265. Der waren 6 roaden, van wie 2 burgemeesters en 4 skepe­nen. De richter van Grolle ontving zien commissie van de [[laanddrost|landdrost]] van et [[Graafschap Zutfent]]. Dit schient der op te wiezen dat ok Grolle, net as [[Doezebarg]] en [[Lochem]], vrogger tot het land­drost hef eheurd. Vanof 1406 ­heurde ut tot het leengebied van de bis­kop­pen van [[Münster (stad)|Münst­er]]. Net as in [[Lochem]] en [[Deutekem]], bunt völle stukk'n bunt kwiet oet het richterlek archief, wat meskien leg an de geweldadige tieden van den Tachtigjoarigen Oorlog.
[[Ofbeelding:Siege of Groenlo November 9th 1606 Snayers.jpg|thumb|right|300px|Belegeringe van Grolle in 1606 deur Spinola]]

===[[Tachtigjoarigen Oorlog]]===
Het vörmde in de 16e en 17e eeuw ne starke [[vesten|veste]], dèn as grensstad vake wodden [[Belegeringe|belegerd]], veural in den [[Tachtigjoarigen Oorlog]]. In 1595 wodden de stad deur [[Maurits van Oranje]] belegerd, moar toen wol et neet lukken de stad in te nemmen. Tiedens ziene [[Maurits zien veldtochte van 1597|veldtochte van 1597]] probeerden hee et opni'j en toen veroverde hee Grolle. Grolle blif bi'j de [[Staatsen]] tot et in 1606 heroverd wodden deur de Spaan­se troepen onder [[Ambrogio Spinola|Spinola]]. Tussen de belegeringen deur wodden de stad verder en verder oet-e-bouwd met ni'je en hogere wallen en grotere grachte. Noa twintig joar Spaans te wean, wodden Grolle in [[1627]] [[Beleg van Grol|bele­gerd en her­overd]] deur [[Frederik Hendrik]]. In [[1672]] wodden et veur de letste keer belegerd en inenommen deur de bisschop van Münster, bi-j-enaamd [[Bommen Berend]] in verband met zien oorlogszuchtige karakter. Hee holden de stad bezet tot [[1674]]. In dizze tied wodden de meesten van de mure en wallen afebrokken.
*{{heufdartikel|Beleg van Grol}}

===Wieters===
Heden ten dage bunt in Grolle nog steeds bastions, grachten en kanonnen te vinden. Et Grols Kanon boaven op de Kanonswal in Grolle is nen symbool veur de stad. De gemeante hef et veurnemmen om Grolle zo good as meugelek weerumme te kriegen in de vorm as de belegeringe van 1627. Doarum is in [[2008]] de vorm van de grachte anepast en bunt er tien ni'je kanonnen neer ezet langes de grachte.

Het bier [[Grolsch]] is veur het eerst in [[1615]] in Grolle e-brouwen deur Willem Neerfeldt, en dat is Grolsch blieven doon tot het bedrief in 2004 een ni-je brouweri-j opende in [[Bokel]], bi-j [[Eanske]]. In 2005 is de produktie in Grolle helemoale stop-ezet en wodden den olden brouweri-j af-ebrokken. Bi-jnoa vier eeuwen biergeschiedenis in Grolle wodden doarmet af-eslotten.

In Grolle hef lange tied ok völle [[Jodendom|Jödden]] in de stad ehad, moar noa den [[Tweede Wereldoorlog]] was de Joodse gemeenschop bi'jnoa verdwenen. De synagoge is ne woonhoes ewodn. In et Grolsche dialect bunt nog Jiddische woorde te vinden, zoas jofel (mooi) en sjikse (meiken). De Schoolstraat in Grolle verwiest neet noar ne school, moar noar de sjoel (synagoge).

==Kultuur==
Grolle is deur de invlood van Münster en de Spanjaarden oaverwegend katteliek, et hef neet met edoan met de [[Reformasie]]. Doarum wod duftig an [[carnaval|carneval]] en [[karmis]] edoane en gef et völle cafés in de stad. <br>

===Te zeen in Grolle===
[[Ofbeelding:Stadsgracht te Groenlo met kanonnen.jpg|thumb|right|De grachte in Grolle, met nen kanon op de veurgrond.]]

Groenlo hef als olden stad spöl um te bekieken wat verwiest noar de historie van de stad.
Hier ne een lieste met wat zeensweerdigheden:

* Den [[Olde Calixtuskarke|Olden Calixtuskarke]] is de oldste karke in Grolle, loatgotische stiel, ebouwd tussen 1275 en 1520 in opdracht van de biskop van Münster. Vrogger wodden het kattelieke geleuf in dizze karke praktizeerd, moar na 1674 is de karke in haanden van de protestanten. De karke hef in zien historie alle belegeringen van Grolle met emaakt en wazzen mangs zowat et ienige wat nog oaverènd stond na ne belegeringe.
* Den [[Ni'je Calixtuskarke|ni'jen]] is ne Kattelieke karke ebouwd in et beginne van de 20e eeuw. De kattelieken hadden noo endelek ne plek om hun geleuf binnen de grachte te können oetdragen, en hee wod nog altied ebruukt.
* Et Mussenbolwerk, better bekend as den Kanonswal of Noorderbastion, is ne oaverbliefsel van de verdedigingswarke van vrogger. Hier steet ok et kanon dat Frederik Hendrik na zien oaverwinning in 1627 an de stad Grol hef egeeven. Naost dit kanon oet 1625, bunt er nog tiene replica kanonnen langes de grachte te vinden dee in 2008 eploatst bunt.
* Den Stadsboerderi'j is ne [[rieksmonument]] dat joarenlang ebruukt is a Grols museum. Der bunt plannen um de stadsboerderi'j um te bouwen um de sfeer oet 1627 noa te doon.
* Stoomzageri'j Nahoes is ne zageri'j an de rand van Grolle, woar twee unieke stoommachines ebruukt wod um de zagen an te drieven. Tegenwoordig is et ne museum dat ienige keren in et joar open geet en dan wod er holt ezaagd.
* Station Groenlo is een old treinstation an de spoorlijn [[Wenters]] - [[Nee]] dat in 1884 open gegaan is. Na et stoppen van al et treinverkeer in 1974 bunt de sporen in 1977 vort edoan. Et wod noo ebruukt as woonhoes.
* In café De Lange Gang bunt de restanten van de brouweri'j te bezeuken, woar Willem Neerfeldt zien eerste biertjen brouwden in 1615.

===Evenementen===
Hierunder ne kleine lieste van de grootste Grolse evenementen:
* [[Carnaval|Carneval]] wod in Grolle völle edoan. Op zundag veurt ne stoet van koare en leu deur de binnenstad en op rosenmontag en tulpendinsdag wod 'edweild'
* [[Dweilorkest|Dweilorkestendag]] is elk joar op Hemelvaartsdag in et centrum van Grolle. Oaveral staot dweilorkeste oet et hele land te spöllen, ze doot ne wedstrijd in verschillende klassen.
* Grols Jazz Vesteval is ne joarleks muziekfesteval woarbi'j in völle café [[jazz]]-, [[blues]]- en [[bigband]]s oet Nederland en et boetenland spöllen.
* Grolsch [[Bokbier]] Festeval is ne joarleks festeval woarbi'j het bokbierseizoen van dat joar officeel wod e-opend, met live-meziek in völle kefees.
* Grolse [[Karmis]] is nen evenement met attracties zoas et [[vogelschieten]] en nen onmundigen feesttente.
* Slag om Grolle is nen evenement dat um de twee joar wod eholden, woarbi'j ze op grootse wieze het Beleg van Grol oet 1627 noaspöllen.

===De Halve Moane===
Et grootste park in Grolle, de Halve Moane, leg in et noorden van de olde binnenstad. Et maakte deel oet van de vestingwarken en wazzen ooit eigendom van et gasthoes, wel er tuunen hef anelegd. Hierdeur kon de gemiente dit gebied neet gebruken veur woningbouw. Daorumme is dit gebied et best bewaard ebleven van de vesten. In et park is nen hertenkamp evestigd. Ne [[raveliene]] ku'j op via ne brugge en doar hebt zee ne vogeleiland van emaakt. In 2008 bunt er plannen um et park te verploatsen, um op dizze wieze nen vrij schootsveld te maken, zo as et was in 1627.

===Gebruken en folklore===
* [[Grolse want]]en bunt ne olderwetse ebreide hansen met nen origineel Grols ontwarp.
* Nen inwoner van Grolle wod ok wal ne ''Grollenaar'' eneumd, ok in et Nederlands.
* As de carnavaltied nemt de stad Groenlo officieel de carnavalsnaam Grolle an. 

==Wietere infermasie==
* Noast zien eigen bier hef Grolle ok nog zien eigen kledingstuk: de [[Grolse want]].
* Grolle had vrögger twee kastelen [[Marreveld]] en [[Marhulsen]].


==Galleri-je==
<gallery>
Ofbeelding:Grolle gracht.jpg|De stadsgrachte van Grolle
Ofbeelding:Grolle_markte.jpg|Den Markte in Grolle
Ofbeelding:Groenlo_schoppe.jpg|Schoppe van et stadsmuseum in Grolle
Ofbeelding:Het Grols Kanon op de Kanonswal in Groenlo.jpg|'t Grols Kanon op de Kanonsbulte
Ofbeelding:Oude Calixtuskerk te Groenlo.jpg|Den [[Olde Calixtuskarke|Olden Calixtus Karke]] in Grolle
Ofbeelding:Nieuwe Calixtuskerk in Groenlo.jpg|Den [[Ni'je Calixtuskarke|ni-jen Calixtus Karke]], ok in Grolle
Ofbeelding:Grolle_geavel.jpg|
Ofbeelding:Grolle_markte1.jpg|
</gallery>

{{bron|*Het Rechterlijke Archief van de stad [[Grolle]], [[Gelderland]] boek nummer 153.}}

{{Oost Gelre}}

[[Kattegerie:Achterhooks artikel]]
[[Kattegerie:Plaotse in Gelderlaand]]

[[af:Groenlo]]
[[de:Groenlo]]
[[en:Groenlo]]
[[es:Groenlo]]
[[fr:Groenlo]]
[[it:Groenlo]]
[[nl:Groenlo]]
[[pl:Groenlo]]
[[pt:Groenlo]]
[[ro:Groenlo]]
[[ru:Грунло]]
[[sv:Groenlo]]
