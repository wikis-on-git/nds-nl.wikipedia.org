[[Ofbeelding:De Scholle.JPG|thumb|right|200px|De Skolle bie Vroomshoop]]
'''Vroomshoop''' is n doarp in de gemeente [[Tweanteraand]] in t noordn van [[Tweante]]. In [[2005]] har t ongevear 9091 inwonners. Vuur de gemeentelike herindelige van [[2001]] heurdn t too [[n Ham]], wat [[Sallaand]] was. Rechtevoort ligt t deels in [[Tweante]], deels in Sallaand.

==Geskiedenis==
t Doarp is offisjeel esticht in 1850, mear wörd al in 1772 eneumd. Vroomshoop lig an t [[Oaveriessels Kanaal]] op de stean woer at n tak [[Zwolle]]-Vroomshoop eaindigt in t kanaal [[Almelo]]-[[Haandrik]]. t Kanaal wör lös edoan op [[5 september]] [[1856]]. n Eerstn kanaaloawergaank was ne [[skolle]].

Vroomshoop wör esticht in verbaand met [[venne|vervennige]] en hef doarumme n [[veenkolonie|venkoloniaal]] karakter. Noa de vervennige wördn de of estökne groondn gebroekt duur de boern. Dee kömn völle oet [[Grunnen (provìnzie)|Grönningn]] en [[Drenthe|Dreante]] op Vroomshoop op an. An de Tolndiek stoat nog n antal Grönningse boerderiejn.

Dr beent verskeaidene verhaaln wodöanig at Vroomshoop an öarn naamn ekömn is. n Eerstn is det monnikn en missionarisn vroger an ne bepoalde verhoging in t laandskop zeen konn woer at ze warn. Doarumme heetn dit peunt ''n vroomsen hoop''. t Tweede verhaal is det disse verhoging vroger de Bromershoop heetn, en det Vroomshoop doar ne verbastering van is.

In mei [[2007]] wör dr kuierd det de oolde ''peuntbrugge'' vort mos, umdet t deenk zo oold en slecht oonderheuldn was det dr gin verkeer mear oawerhen kon. Dr zol nen dam vuur in de plaatse komn. De inwonners protesteerdn, umdet t historiese wearde hef en umdet de brugge wat toerisme antrekt.

==Trein==
In [[1906]] dee de [[NoordOosterLokaalspoorweg-maatschappij|NOLS]] de liene [[Mariënbarg]]-Almelo lös. t Stesjunnke bie Vroomshoop heetn eerst n Ham-Vroomshoop, mear t lea te vear vort van n Ham, woerduur at t later umme zat wör noar Vroomshoop. Toertieds lea dr ook nen spoerhaawn, mear den bleek vake te kleain en woer oeteaindelik vort edoan. Rechtevoort wörd de spoerliene bejag duur de [[Syntus]], in opdracht van [[Connexion]].

==De möaite weard==
Kort boetn Vroomshoop ligt t natuurgebeed de [[Zaandstuve]]. Kort doarbie he'j t zwembad en n iesbaan, dee at beaide n zelfdn naamn hebt.

==Bekeande leu oet Vroomshoop==
*[[Jarno Hams]] ([[11 november]] [[1974]] in [[Hengel (Oaveriessel)|Hengel]]), vanof [[2004]] 5x Stoarkste Man van Neerlaand. Hef aait nog in Vroomshoop ewond.)

==Oetgoande verbeendige==
*[http://www.vroomshoop.com/ verhaaln, filmkes en fotoos oet Vroomshoop]

{{Tweanteraand}}

[[Kattegerie: Tweants artikel]]
[[Kattegerie: Plaatse in Oaveriessel]]
[[Kattegerie: Tweante]]

[[en:Vroomshoop]]
[[fr:Vroomshoop]]
[[nl:Vroomshoop]]
