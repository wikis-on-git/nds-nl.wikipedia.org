<center>''Dizze ziede gaait over de [[Nederlaand]]se geulden, veur aandere betaikenissen, zai: [[Geulden (deurverwiezing)]]''</center>

----


De '''Nederlaandse geulden''' was van de [[middelaiwen]] tot [[2002]] tou de nasjonoale wettege [[munt]] van [[Nederlaand]]. Op ain jannewoari 2002 wör de munt vervongen deur de [[uro]]. Tou [[2007]] haar de geulden nog weerde en kon t nog omwizzeld worden veur uro's. De noam "geulden" komt van [[gold]]en, wat komt van ''golden [[florain]]'', wat weer ôfkomsteg is van de muntstandoard van [[Floraans]], [[Toskane]]. Ien t begun haar elke provìnzie en handelsstad zien aaigense kuraans. De florijn was dijent van Hollaand. Ien tied van de kolonisoatsie en de [[VOK]] (Hollaands: ''VOC'') kwam de florain as de offisjele munt van de verainde Nederlanden tou stoan. Dizzent is loater n aantel moal hernuimd en is oetìndelk ''geulden'' worden. De aarfenis van de florain het ook nog tot 2002 tou deurleefd deur t symbool ''f'' of ''fl'' veur de geulden, bv. f 50,- was viefteg geulden.

De geulden was ien 2002 verduild ien 6 verschillende weerdemunten, woarbie n hondertelleg systeem aanholden wör:

* [[stuver]] - 5 sìnt
* [[dubbetje]] - 10 sìnt
* [[kwartje]] of ''vörreltje'' - 25 sìnt
* '''geulden''' - 100 sìnt, 1 geulden
* [[rieksdoalder]] - 250 sìnt, 2,5 geulden
* [[viefke]] - 500 sìnt, 5 geulden

Deur de geschiednis hìn hebben der ook nog aander weerden wèst zo as 1 sìnt, n haalve sìnt, n haalve geulden, 3 geulden en herdenkensmunten van 10 of 50 geulden.

De bedroagen van 10 geulden, 25 geulden, 50 geulden, 100 geulden, 250 geulden en doezend geulden wazzen ien 2002 [[braifkes]] (Hollaands: ''biljetten''. Tot 1990 tou was ook de 5 geulden n braifke.

Tegenswoordeg hebben veul luu dij de geulden nog aktief mitmoakt hebben haimwìns noar de geuldentied tou, omdat priezen sunt de ienvouern van de uro stegen binnen. Man mag den, zulfs nou nog, geern terugrekenen noar geuldenweerden. Doudestieds was 1 uro, 2,200371 geulden.

[[Kattegerie:Grunnegs artikel]]
[[Kattegerie:Geld]]
[[Kattegerie:Geschiedenis van Nederlaand]]

[[br:Gulden]]
[[ca:Florí neerlandès]]
[[cs:Nizozemský gulden]]
[[da:Nederlandske gylden]]
[[de:Niederländischer Gulden]]
[[en:Dutch guilder]]
[[eo:Nederlanda guldeno]]
[[es:Florín neerlandés]]
[[fi:Alankomaiden guldeni]]
[[fr:Florin néerlandais]]
[[fy:Nederlânske gûne]]
[[gl:Florín neerlandés]]
[[he:גילדן הולנדי]]
[[hi:डच गिल्डर]]
[[id:Gulden Belanda]]
[[it:Fiorino olandese]]
[[ja:ギルダー]]
[[ko:네덜란드 휠던]]
[[nl:Nederlandse gulden]]
[[no:Nederlandsk gylden]]
[[pl:Gulden holenderski]]
[[pt:Florim neerlandês]]
[[ro:Gulden olandez]]
[[ru:Нидерландский гульден]]
[[scn:Fiurinu ulannisi]]
[[sk:Holandský gulden]]
[[sv:Gulden]]
[[ta:டச்சு ஹுல்டென்]]
[[th:กิลเดอร์ดัตช์]]
[[tr:Hollanda guldeni]]
[[zh:荷兰盾]]
