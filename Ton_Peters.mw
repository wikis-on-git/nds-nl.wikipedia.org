'''Ton Peters''' ([[Dieren]], [[1952]]) is een [[Nederlaand|Nederlaandse]] dichter, schriever en redacteur die hum reurt in de [[Drenthe|Drèentse]] literaire wereld.

Peters hef jaoren in 't onderwies ewarkt en verhuusde begun jaoren tachtig vanuut [[Gorinchem]] naor Drenthe. Zien wark bestiet onder meer uut [[cabaret|cabaretliedties]], verhalen, gedichten, [[light verse]], liedteksten en besprekings. Onder de tiedschriften daor as e in epubliceerd hef, vaalt ''De wasknijper'', ''De tweede ronde'' en Drèents letterkundig tiedschrift ''[[Roet (tiedschrift)|Roet]]''. Van 't leste tiedschrift is e redacteur.

Mangs gebruukte Peters 't pseudoniem Otto van Gelder. Hij schref 't liefst vörmvaste poëzie, zoas [[sonnet|sonnetten]] en [[rondiel|rondielen]].

Peters hef verscheiden literair-culturele evenementen initieerd, schref teksten veur cabaretgroepen en gef [[warkwinkel|warkwinkels]] poëzie. In 1992 was e betrökken bij de oprichting van 't [[Drents Light verse Genootschap]], umdet e 't wark van Drèentse dichters nog aordig zwaor op de haand vund.

In 2000 wun hij 't [[Noord-Nederlands Liedjesfestival]] mit de tekst van 't lied 'De allerlaatste winkel'. In 2007 organiseerde e mit [[Jan Veenstra]] de Zeuvendaagse, een zeuvendaagse literaire umstruning deur Drenthe, daor as tientallen schrievers an mitdeuden.

==Bronnen==
*Nijkeuter, Henk (2016), ''Waor roet en blommen wortel schiet in 't veld: Geschiedenis van de Drentse literatuur 1945-2015'', Beilen: Het Drentse Boek

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel|Peters, Ton]]
[[Kategorie:Nederlaandse schriever|Peters, Ton]]
[[Kategorie:Literatuur|Peters, Ton]]
[[Kategorie:Nedersaksiese kultuur|Peters, Ton]]
