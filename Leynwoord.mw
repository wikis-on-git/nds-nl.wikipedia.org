Een '''leynwoord''' is een woord in ne språke wat oorsprunglik uut ne andere språke kümt en as et wåre 'leynd' wördt. 

Leynwöörde sint van alle tyden en koamet in alle språken vöär. Selvs et woord 'leynwoord' is nen [[sproakenkeunde|språkenkündigen]] vakterm wat rechtstreyks uut et [[neaderlandsk]] in et [[neadersassisk]] leynd is.

Mensken hebbet vake starke meaningen oaver leynwöörde. Se sulden de oorsprunglikheid van de eygene språke antasten en sorgen vöär språkverval en 'verbastering'. Vöärstanders meynet dat leynwöörde sorget vöär språkvernying en et smöde en by de tyd holden van ne språke. 

Vöär et beskryven van nye koncepten en vöäral technologiske untwikkelingen wordet noch wal es leynwöörde bruked. As een koncept of gebruuksvöärwarp in een bepåld land med ne bepålde språke untwikkeld wördt, neamt andere språken vake et selvde woord rechtstreyks oaver. Vöäle elektroniske untwikkelingen koamet uut et [[Verienigde Staoten van Amerika|amerikaanske]] [[Sillicon Valley]]. Et woord ''komputer'' of ''console'' is een lastig üm te setten woord, ümdat et heyle koncept der achter ny is. Dan is et rapper en makkeliker üm et [[Engels|engelske]] woord oaver te neamen dan as dår een geheyl ny woord med eygene wöörde vöär te versinnen. Dat lätste wördt noch wal es dån döär [[språkråd|språkröäde]], med name in landen med een wat behöldener språkbeleid, so as in [[Frankryk]] en [[Ysland]]. Dår bedenket de språkråden een vervangend woord. Oaverigens höldt nit altyd ydereyne sik dår an de råd van disse instituten.

Dårnöäst is et de vråge of een woord noch een leynwoord is as et an de eygen uutspråk- en grammatikaregels underwörpen wördt.

[[Kategorie: Tweants artikel]]
[[Kategorie: Sproakleer]]
