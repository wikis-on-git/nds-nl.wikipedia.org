'''Barchem''' is een darp in de gemeente [[Lochem]] in den Geldersen [[Achterhook]] in de [[Nederland]]se [[previnsie]] [[Gelderland]]. t Hef 1807 inwonners (1 januari 2006). t Lig vlak noast den [[Lochemsen Berg]]. 
Barchem betekent eurspronkelek 'Darp noabi-j den Barg'

Vrogger leep dr vanaf [[Borkel]] richting [[Lochem]] nen tram, dissen leep ok deur Barchem. Rond [[1940]] is disse verbinding op-eheven. t Station in Barchem wodden verbouwd tot 'Hotel Meilink'. Rond [[2000]] wodden Hotel Meilink esloopt en der bunt noo senioornwonningn eplaatst onder de name Station Barchem. Op t terrein woar noo woonarf 'Scholtenhof' steet, stond vrogger ne koöperatie.

Barchem lig aan de previnsiale weg tussen [[Lochem]] en [[Reurle]] ([[Previnsiale weg 312]]) en [[Borkel]] ([[Previnsiale weg 821]]). t Hef ne direkte busverbinding met Lochem en Borculo (liene 56). De plaatse is populair bi-j toeristen, en hef n groot antal [[camping]]s in de direkte umgeving. 
Op 2 juni [[1999]] wodden dit kleine plaetsken etroffen deur ne [[windhoos]], dee völle schaa anrichten.

Buurtskoppen: 
* [[Vrochterhoek]]
* [[Bosheurne]]
* [[Zwiep]] (oet-egreujd tot darp)

==Oetgoande verwiezingen==
* [http://www.barchem.org/ Informatieve stee oaver Barchem]
* [http://www.hglochem.nl/ Historisch Genootschap Lochem-Loarne-Barchem]

{{Lochem}}

[[Kattegerie:Achterhooks_artikel]]
[[Kattegerie:Ploatse in Gelderlaand]]

[[en:Barchem]]
