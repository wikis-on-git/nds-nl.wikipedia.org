[[Bestaand:Argyrosomus_japonicus.JPG|thumb|Boerkabeljauw]]
De '''boerkabeljauw''' ([[Latien]]: ''Argyrosomus japonicus'') is n  [[straolvinnigen|straolvinnige]] [[vis]]soort uut de familie van de [[ombervissen]] (''Sciaenidae'') en kömp veur rondumme de kust van [[Zuud-Afrika]], en in [[Australië]]. t Is n geliefde eetvis. In t [[Afrikaans]] hit e ''boerkabeljou'', in t [[Zuud-Afrikaans Engels]] steet e bekend as de ''dusky kob'' en in t [[Australies-Engels]] as ''mulloway'' of ''jewfish''. De boerkabeljauw is groter as de [[Indiese kabeljauw]]. De boerkabeljauw is niet verwaant an de [[Atlantiese kabeljauw]].

De soort is veur t eerst wetenschappelik beschreven in 1843 deur Temminck & Schlegel.

==Leefgebied==
De vis is zilver van kleur en hef n raos schiensel op de rogge. Kenmarkend is de rie paorelachtig witte stippen op zien zied. De gemiddelde grote van n boerkabeljauw die evöngen wörden is n kilo of vuuftiende, mer hij kan wel tot vuufenzeuventig kilo zwaor wörden.

==Gewoonten==
De vis zie'j veural in de golven en in riviermonden. De volwassenen schieten kuit op aoflaandige riffen. De vis jaagt samen in schoelen en migreert swienters naor t kustgebied van [[KwaZoeloe-Natal]] um kuit te schieten. Ze vreten veural kleinere vissen, [[Kaapse pielinktvis]], gewone [[pielinktvis]] en [[schaoldier]]en. 

==Bronnen==
* Top Angling Fishes of Southern Africa. Hennie Crous. 2010. ISBN 978-1-77007-403-3
* Gids tot die Kusgebiede van Suid-Afrika. Jacana Media. 2007. ISBN 978-1-77009-215-0

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Vis]]

[[af:Boerkabeljou]]
[[ca:Argyrosomus japonicus]]
[[en:Argyrosomus japonicus]]
[[es:Argyrosomus japonicus]]
[[nl:Argyrosomus japonicus]]
[[pt:Argyrosomus japonicus]]
[[ru:Японский серебристый горбыль]]
