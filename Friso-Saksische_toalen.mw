[[Ofbeelding:Friso-Saxon Languages.PNG|right|250px|thumb|Friso-Saksisch]]
De '''Friso-Saksische toalen''' (ook ''Noordwest-Leegsaksisch'' nuimd) vörmen soamen n apaarte group toalen binnen t [[Leegsaksisch]]e toalgebied. Zai onderschaaiden zok deur de invloud van t [[Frais]]. 

Van ain soort Friso-Saksisch kìn nait sproken worden, omdat de bepoalde Leegsaksische dialekten ook deur verschillende Fraise toalen ([[Westlaauwers Frais]], [[Oostlaauwers Frais]], [[Noordfrais]]) beinvloud binnen.

De maiste gebieden woarin dizze dialekten sproken worden waren vrouger [[Freesk|Fraistoaleg]], en hebben in de loate [[middeleewn|middelaiwen]] t Frais inwisseld veur n Leegsaksisch dialekt. Bie t [[Stellingwarfs|Stellenwaarfs]] is dit juust aandersom goan, n Saksisch dialekt dat invloud ondergoan het van t Frais. Hierdeur wordt t Stellenwaarfs nait altied tot de Friso-Saksische dialekten rekend, ondaanks de Fraise invloud. n Aandere faktor is dat t Stellenwaarfs invloud ondergoan het van t [[Westlaauwers Frais]]e dialekt, wielst de aandere dialekten (behalve t Dithmarschers en Aaiderstads) [[Oostfreisk Nederduutsk]]e invlouden hebben. t Dithmarschers en Aaiderstads hebben [[Noordfrais]]e invlouden.

Vergeliekboare termen binnen [[Friso-Franko-Saksisch]] en [[Friso-Frankisch]]. Dizze aandudens worden gebroekt veur dialekten en/of toalen dij tussen t Frais, t Leegfrankisch en t Leegsaksisch, en tussen t Frais en t Leegfrankisch zitten. Aal dizze termen kìnnen heur oorsprong in de [[19e eeuw|19. aiw]].

== Dialekten ==
De dialekten dij tot t Friso-Saksisch beheuren binnen:

* [[Stellingwarfs|Stellenwaarfs]] (Westlaauwers Fraise ienvloud)

* [[Grunnegs]] 
**[[Pompsters]]
**[[Westerkertiers]]
**[[Hoogelaandsters]]
**[[Stadsgrunnegs]] (minder)
**[[Noordenvelds|Noord-Drìnts]]
**[[Oldambtsters]]
**[[Veenkolonioals]]
**[[Westerwoolds|Westerwôlds]] (minder)
* [[Oostfreisk Nederduutsk|Oostfrais]]
**[[Reiderlaands]]
**[[Broukmerlaands]]
**[[Aauwerkerlaands]] 
**[[Moormerlaands]]
**[[Kromhörns]]
**[[Börkumers]]
**[[Aailaand Oostfrais]]
* [[Oldenbörgs|Noord Oldenbörgs]] (minder)
**[[Noord Oldenbörgs]] (minder)
**[[Jeverlaands]] (minder)
**[[Harlingerlaands]] (minder)
**[[Wörsters]] (minder)

[[Kattegerie:Grunnegs artikel]]
[[Kattegerie:Toal ien Nederlaand]]
[[Kattegerie:Nedersaksisch|Leegsaksisch]]

[[en:Friso-Saxon dialects]]
[[fy:Friso-Saksyske talen]]
[[nl:Friso-Saksisch]]
