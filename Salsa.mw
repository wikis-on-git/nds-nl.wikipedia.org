'''Salsa''' is ne [[muziekstiel]] oet t [[Caraïben|Karibies]] gebeed, vuurnamelik [[Kuba]], en is vuural geleefd in [[Latiens-Amerikaans]]e laandn. Salsa wörd ekenmoarkt duur de [[trompet]]n, [[skoeftrompet]]n en [[saxofoon]]s dee't [[synkoop|synkopaties]] spölt, woerbie't vuural de skoeftrompetn belangriek beent. Wieters is salsa te herkenn an de [[arpeggio|arpeggieerde]] en ook synkopeerde [[piano]]mellodie.

Salsa hef ne spesjale [[clave]], n ritmies figuur woerop de [[muzikaant]]n en [[daanser]]s zik köant richtn. n Aander richtpeunt is de koobelle, den't op n tel wörd bespöld.

Salsa steet kort bie aandere Zuud-Amerikaanse stieln zo as [[merengue]], [[bachata]] en [[chachacha]]. 

== Instrumeantn ==
Gebroekte instrumeantn vuur t spöln van salsa beent bloasinstrumeantn ([[trompet]]n, [[skoeftrompet]]n en [[saxofoon]]s), snoarinstrumeantn ([[Kontrabas]], [[gitaar]] en [[piano]]) en verskeaidene slagwoarkinstrumeantn, zo as ne [[koobelle]], [[timbaal]]n, [[konga]]as, [[bongo]]os, [[guiro]] en [[claves]].

== Ritme ==
Salsamuziek is aait in [[veerkwartsmoate]]. t Slagwoark spölt verskilnde ritmiese patroonn duur mekoar, mer t ''claveritme'' ligt dr aait oonder. Alle salsamuziek en -daans richet zik op t claveritme. t Meestgebroekte claveritme is de zogeneumde ''son clave'', den't oawer acht achtsten zowal in 2-3 as 3-2 stiel espöld kan wordn.

{| class="wikitable"
! 2–3 clave !! 3–2 clave
|- style="font-family:monospace;"
| 1.2.3.4.5.6.7.8. || 1.2.3.4.5.6.7.8.
|- style="font-family:monospace;"
| ..*.*...*..*..*. || *..*..*...*.*...
|}

== Bekeande ärtieste ==
* [[Celia Cruz]]
* [[Johnny Pacheco]]
* [[VIctor Manuel]]
* [[Tito Puente]]

[[Kategorie:Tweants artikel]]
[[Kategorie:Meziekstiel]]
{{Link FA|mk}}

[[br:Salsa]]
