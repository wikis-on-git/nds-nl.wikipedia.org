[[Ofbeelding:Gwenn ha du.svg|thumb|right|200px|Vlagge van Bretanie.]]
[[Ofbeelding:COA fr BRE.svg|thumb|right|200px|Woapn van Bretanie.]]
'''Bretanie''' ([[Bretonsk]]: ''Breizh'', [[Gallo]]: ''Bertaèyn'', [[Fraansk]]: ''Bretagne'') is n kultureal en adminestroatief ebeed en [[skiereilaand]] in [[Fraankriek]], tussen [[t Knoal]] in t noordn en n [[Gölf van Bieskaaje]] in t zuudn. t Wordt ok wal ''Kleain Brittanie'' eneumd, a't teagnoawer-estelde van Gröt-Brittanie. t Stoat bekaant as ean van de [[Keltiese laandn]].

t Is n gröt skiereilaand van 34,023 km² gröt. n Proveensie is önnerverdeild in vieve departementn: [[Penn-ar-Bed]] öf ''Finistère'', [[Aodoù-an-Arvor]] öf ''Côte-d'Armor'', [[Il-ha-Gwilen]] öf ''Ille-et-Vilaine'', [[Loire-Atlantique]] öf ''Liger-Atlantel'' en [[Mor-Bihan]] öf ''Morbihan''. Loire-Atlantique is t eanige ebeed woar t [[Bretonsk]], de ploatslike sproake, nich offisjeal is.

In jannewoari 2007 wördn t antal inwönnern öp önnevear 4,365,500, woarvan 71% in de [[Bretanie (regioo)|Bretanie-regioo]] woont, en 29% in t departement [[Loire-Atlantique]] in [[Pays de la Loire]]. De grötste steadn zeent [[Nantes]], [[Rennes]] en [[Brest]].

== Skiednisse ==
[[Ofbeelding:Bretagne historique.png|thumb|left|250px|Historiese regioos van Bretanie.]]
t Skiereilaand Bretanie was in de [[Neolithicum|Neolithiese tied]] n sentrem van megalithiese baawwarkn, woarvan t as de kern van alle loatre megalithiese baawsels bekaant stoat. Loater was t t ebeed van verskilnde [[Keltn|Keltiese stämme]], woarvan n machtigsten de [[Veneti]] was.  Noadet [[Ceasar]] t heale [[Gallie]] oawerneamn har wördn t ebeed bekaant as [[Armorica]], baseard öp t Keltiese woard veur "kuste-ebeed". Pas loater in de Romeainse tied wördn t ebeed t Bretanie van non, noade'ne Romeains-Britse neaderzettige baawd wördn. De skiednisse aachter disse beurtenisse is nich aajt good duudlik, moar Bretonske en Kumriese skiednissen uut de Middeljoarhönnerdn zegt de't deur n man kump dee [[Conan Meriadoc]] hetn. Dee skiednisse zegt det hee met n Romeainse [[Magnus Maximus]] met Britse troopn öp Armorica an gung öm 'm t laand too te eaignn. Öf disse skiednisse non woar is öf nich moakt nich zoo völle uut öm in elk eval te könn zegn det de neaderzettige 'm uutbreaid hef oawer t heale skiereilaand noa n Britse invoasie in n 5en joarhönnerd. Verskilnde profesjonealn oawer det zegt de't woarskienlik is det de Britn inzeen de'n onofhaanklik Bretanie better zown wean, en hef dös ok de sproake good t leawn inbloazn. Deur de tied gung n Britse kolonie oet de tied en wördn n antal onofhaanklike könnigkriekn dee in 840 soamngung öm good teagn de Fraankn te könn striedn.

[[Kattegerie: Tweants artikel]]
[[Kattegerie: Frankriek]]
