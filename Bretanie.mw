{{Laandtabel-twd
| naaminlaandssproak = Bretagne, ''Brezhoneg'', ''Bertaèyn''
| vlagge = Gwenn ha du.svg
| woapn = Armoiries Bretagne - Arms of Brittany.svg
| lokasie = Bretagne.svg
| breedtegroad = 48///N | lengtegroad = 3///W | region = FR-E
| sproaken = [[Fraansk]], [[Bretonsk]], [[Gallo]]
| heufdstad = [[Rennes]]
| religie = Reums-Katholiek
| regeringsvorm = [[Regionen van Fraankriek|Regioo van Fraankriek]]
| km2 = 34,023
| inwonners = 4,365,500 | dichtheid = 128.3
| munteenheid = [[Euro]] | valutakode = EUR
| tiedzone = UTC+1/UTC+2
| volksleed = [[Bro Gozh ma Zadoù]]
| feestdag = 
| tld =  | laandkode =  | tel = 
}}
'''Bretannië''' ([[Bretonsk]]: ''Breizh'', [[Gallo]]: ''Bertaèyn'', [[Fraansk]]: ''Bretagne'') is een kultureel en administratief gebeed en [[skiereilaand]] in [[Fraankriek]], tusken et [[t Knoal|Kanaal]] in et noorden en 'n [[Gölf van Biskaje]] in et zuden. Et wördt ok wal ''Kleain Brittanië'' eneumd, as et teagenoawerestelde van [[Groot-Brittannie|Groot-Brittanië]]. Et steet bekeand as een van de [[Keltiese laanden|Keltische laanden]].

Et is een groot skiereilaand van 34.023 km². De proveensie is onnerverdeeld in vief departementen: [[Penn-ar-Bed]] of ''Finistère'', [[Aodoù-an-Arvor]] of ''Côte-d'Armor'', [[Il-ha-Gwilen]] of ''Ille-et-Vilaine'', [[Loire-Atlantique]] of ''Liger-Atlantel'' en [[Mor-Bihan]] of ''Morbihan''. Loire-Atlantique is et eanigste gebeed woar et [[Bretonsk]], de plaatslike sproake, nich officieel is.

In januwoari 2007 wörden et antal inwönners op ongevear 4.365.500 teld, woarvan 71% in de [[Bretanie (regio)|Bretannië-regio]] woont en 29% in et departement [[Loire-Atlantique]] in [[Pays de la Loire]]. De grötste steaden zeent [[Nantes]], [[Rennes]] en [[Brest]].

== Skiedenisse ==
[[Bestaand:Bretagne historique.png|thumb|left|250px|Historische regio's van Bretannië.]]
Et skiereilaand Bretannië was in de [[Neolithicum|Neolithische tied]] een centrum van megalithische bouwwarken, woarvan et as de kern van alle latere megalithische bouwsels bekeand steet. Later leavden der verskillende [[Keltn|Keltische stammen]], woarvan 'n machtigsten de [[Veneti]] was. Noadet [[Ceasar]] et hele [[Gallie|Gallië]] oawernömmen har, wörden et gebeed bekeand as [[Armorica]], baseerd op et Keltische woord veur ''kustgebeed''. Pas later in de [[Romeinse Riek|Romeinse tied]] wörden et gebeed et Bretannië van non, noadet ne Romeins-Britse neaderzetting bouwd wörden. De skiedenisse achter disse beurtenisse is nich aait good dudelik, moar Bretonske en Kumrische skiedenissen uut de [[Middeleewn|Middeleeuwen]] zegt det et deur een man kump dee [[Conan Meriadoc]] hetten. Volgens et verhaal trök hee met 'n Romein [[Magnus Maximus]] en een gevolg an Britse tropen op Armorica an um zik et laand in te nemmen. Of disse skiedenisse non woar is of nich maakt nich zoo völle uut um in elk geval te können zeggen det de neaderzetting zik uutbreaid hef oawer et hele skiereilaand noa de Britse invasie in et 5e joarhonnerd. Verskillende leu dee't der verstaand van hebt, achet et woarskienlik det de Britten inzaggen det een onofhaankelik Bretannië better zol wean. Dat zorgen at de sproake ook good bewoard bleaf. Deur de tied köm de Britse kolonie in verval en wörden et een antal onofhaanklike könninkrieken, dee in 840 samengungen um good teagen de Fraanken te können strieden.

In et 9e joarhonnerd harren zee meardere oawerwinnigen op de Fraanken, woardeur et nieje Hartogenlaand van Bretannië ontsteund. In de latere middeleeuwen warken et Hartogenland mangs met Engelaand, mangs met Fraankriek. In 1364 warren de leu mear vuur de de Britten, do as zee wunnen van de Fraanken, moar et nationale leager wörden in 1488 deur de Fraanken oet mekoar hakt. Hierdeur köm der een dynastisch verbond met Fraankriek noadet [[Anne van Bretanie|Anne van Bretannië]] met twee Fraanske könnigen trouwd was. In 1532 wörden Bretannië biej Fraankriek indoan.

In et 17e en 18e joarhonnerd kömmen de leu twee moal in opstaand teagen de Fraanske oawerhearsing, moar dat halen nich völ uut.

In et 19en joarhonnerd köm de [[Keltiese herleawige|Keltische herleawing]] up gaank. Doardeur ontsteund de Bretonske Regionale Partie. Later kömmen ook [[Iern|Ierske]], [[Kumrië|Kumr]]ische en [[Skotlaand|Skotske]] onofhaanklikheidspartiejen op. Brettanië raken ok in de ban van et [[Pan-Keltisme]]. In et 20e joarhonnerd was der ne kulturele opleawing, moar de samenwarking van de Bretonske Nationale Partie met de [[Nazi-Partie]] sleug de opleawing daal. Bretannië wörden weer ne Fraanske strekke in 1956, moar de hertogenlaandheufdstad [[Nantes]] wör der achterhen doan. In disse tied gung de [[Bretonsk|Bretonske sproake]] rap achteroet. Keender möggen et nich op de skole kuiern, en as zee det wal döaden kreagen zee straf van de leraren. Et Is bekeand det skoolleidingen et verböaden: "Bretonsk kuiern mag neet en op de groond spiejen ok nich" ("Il est interdit de parler Breton et de cracher par terre"). Generaties sprekkers begunnen zik te skamen veur de sproake en gavven et nich deur an ear kinner. Toch is et Bretons nog altied de regionale sproake, en is der nen grötten vörm van nationalisme.

[[Kategorie:Tweants artikel]]
[[Kategorie:Geografie van Frankriek]]
[[Kategorie:Kelties laand]]
[[Kategorie:Skiereilaand]]
