{{Laandtabel-twd
| naaminlaandssproak = Bretagne, ''Brezhoneg'', ''Bertaèyn''
| vlagge = Gwenn ha du.svg
| woapn = Armoiries Bretagne - Arms of Brittany.svg
| lokasie = Bretagne.svg
| breedtegroad = 48///N | lengtegroad = 3///W | region = FR-E
| sproaken = [[Fraansk]], [[Bretonsk]], [[Gallo]]
| heufdstad = [[Rennes]]
| religie = Reums-Katholiek
| regeringsvorm = [[Regionen van Fraankriek|Regioo van Fraankriek]]
| km2 = 34,023
| inwonners = 4,365,500 | dichtheid = 128.3
| munteenheid = [[Euro]] | valutakode = EUR
| tiedzone = UTC+1/UTC+2
| volksleed = [[Bro Gozh ma Zadoù]]
| feestdag = 
| tld =  | laandkode =  | tel = 
}}
'''Bretannië''' ([[Bretonsk]]: ''Breizh'', [[Gallo]]: ''Bertaèyn'', [[Fraansk]]: ''Bretagne'') is een kultureel en administratief gebeed en [[skiereilaand]] in [[Fraankriek]], tusken et [[t Knoal|Kanaal]] in et noorden en 'n [[Gölf van Biskaje]] in et zuden. Et wördt ok wal ''Kleain Brittanië'' eneumd, as et teagenoawerestelde van [[Groot-Brittannie|Groot-Brittanië]]. Et steet bekeand as een van de [[Keltiese laanden|Keltische laanden]].

Et is een groot skiereilaand van 34.023 km². De proveensie is onnerverdeeld in vief departementen: [[Penn-ar-Bed]] of ''Finistère'', [[Aodoù-an-Arvor]] of ''Côte-d'Armor'', [[Il-ha-Gwilen]] of ''Ille-et-Vilaine'', [[Loire-Atlantique]] of ''Liger-Atlantel'' en [[Mor-Bihan]] of ''Morbihan''. Loire-Atlantique is et eanige gebeed woar et [[Bretonsk]], de plaatslike sproake, nich offisjeal is.

In jannuwoari 2007 wörden et antal inwönners öp önnevear 4,365,500 teld, woarvan 71% in de [[Bretanie (regio)|Bretannië-regio]] woont, en 29% in et departement [[Loire-Atlantique]] in [[Pays de la Loire]]. De grötste steaden zeent [[Nantes]], [[Rennes]] en [[Brest]].

== Skiedenisse ==
[[Bestaand:Bretagne historique.png|thumb|left|250px|Historische regio's van Bretannië.]]
Et skiereilaand Bretannië was in de [[Neolithicum|Neolithische tied]] een centrum van megalithische bouwwarken, woarvan et as de kern van alle latere megalithische bouwsels bekeand steet. Later was et et gebeed van verskillende [[Keltn|Keltische stammen]], woarvan 'n machtigsten de [[Veneti]] was.  Noadet [[Ceasar]] et hele [[Gallie]] oawernömmen har, wörden et gebeed bekeand as [[Armorica]], baseerd op et Keltische woord veur "kustgebeed". Pas later in de [[Romeinse Riek|Romeinse tied]] wörden et gebeed et Bretannië van non, noadet ne Romeains-Britse neaderzettige bouwd wörden. De skiedenisse achter disse beurtenisse is nich aait good dudelik, moar Bretonske en Kumrische skiedenissen uut de [[Middeleewn|Middeleeuwen]] zegt det et deur een man kump dee [[Conan Meriadoc]] hetten. Dee skiedenisse zegt det hee met 'n Romein [[Magnus Maximus]] met Britse tropen op Armorica an gung um zik et laand in te nemmen. Of disse skiedenisse non woar is of nich maakt nich zoo völle uut um in elk eval te können zeggen det de neaderzettige zik uutbreaid hef oawer et hele skiereilaand noa de Britse invasie in et 5e joarhonnerd. Verskillende leu dee't der verstaand van hebt zegt det et woarskienlik is det de Britten inzaggen det een onofhaankelik Bretannië better zol wean. Dat zorgen at de sproake ook good bewoard bleaf. Deur de tied köm de Britse kolonie in verval en wörden et een antal onofhaanklike könninkrieken, dee in 840 samengungen um good teagen de Fraanken te können strieden.

In et 9e joarhonnerd harren zee meardere oawerwinnigen op de Fraanken, woardeur et nieje Hartogenlaand van Bretannië ontsteund. In de latere middeleeuwen warken et Hartogenland mangs met Engelaand, mangs met Fraankriek. In 1364 was et pro-Angelsaksische better as zee wunnen van de Fraanken, moar et nationale leager wörden in 1488 deur de Fraanken oet mekoar hakt. Hierdeur kömmen der een dynastisch verbond met Fraankriek noadet [[Anne van Bretanie|Anne van Bretannië]] met twee Fraanske könnigen trouwd was. In 1532 wörden Bretannië biej Fraankriek indoan.

In n 17en en 18en joarhönnerd warn twea öpstandigen teagn de Fraanske oawerhearsige, moar dee döaden nich völle van et goode.

In n 19en joarhönnerd döa de [[Keltiese herleawige|Keltische herleawige]] et öntstoan van n Bretonske Regionoale Partie en loater dee gliek an [[Ierlaand|Ierske]], [[Kumrië|Kumr]]<nowiki/>ische en [[Skotlaand|Skotske]] onofhaanklikheaidspartiejn maken, en et vangn ok an me't Pan-Keltisisme met te doon. In n 20en joarhönnerd was ne kultureale herleawige, moar de saamnwarkige van Bretonske Nasjonoale Partie me'n [[Nazi-Partie]] döa de herleawige wear öp önner an doon. Bretannië wörden wear nen Fraansken regioo in 1956, moar de hertoognlaandheufdstad [[Nantes]] wörden wegdoan. In disse tied gung de [[Bretonsk|Bretonske sproake]] vlöks aachteroet. Keender majn nich de sproake in skool kuiern, en as zee det wal döaden kreagn zee straffe van de leröare. et Is bekeand det de böarde in de skool "t Is nich toostoan um Bretonsk te kuiern en um öp n groond te spuuwn" ("Il est interdit de parler Breton et de cracher par terre"). Doardeur gung ne generoasie sprekkers skoammen veur de sproake en döaden zee't nich an öare keender learnen. Moar ok noe is et Bretonsk de regionoale sproake, en is der nen grötten vörm van nasjonoalisme.

[[Kategorie:Tweants artikel]]
[[Kategorie:Geografie van Frankriek]]
[[Kategorie:Kelties laand]]
[[Kategorie:Skiereilaand]]
