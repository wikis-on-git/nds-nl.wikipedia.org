[[Ofbeelding:TwoBridgesOld.jpg|300px|thumb|right|De olde brögge.]]
[[Ofbeelding:TwoBridgesNew.jpg|300px|thumb|right|De nieje brögge.]]
[[Ofbeelding:Hotel, Two Bridges, Dartmoor. - geograph.org.uk - 1066882.jpg|300px|thumb|right|t Two Bridges Hotel det vreuger nen kootsiersherbarg was.]]
'''Two Bridges''' ([[Tweants]]: ''Twea Brögn'') is nen isoleardn plak in t heart van [[Dartmoor National Park]] in [[Dartmoor]] in [[Devon]], [[Engelaand|Englaand]]. t Leg önnevear 2,5 km ten neurdn van [[Princetown]] laanks de olde [[Turnpike|Turnpikestroate]] dee in n 18n joarhönnerd kats deur Dartmoor an-leg is (noe-an-n-dag is t de B3212.

Ne koarte oet [[1765]] döt n herkömst van noam angefn: vreuger lei de stroate moar n kleain stukskn streumöpwöarts van woar twea streume samnköm, oawer zoowa n [[West Dart]] as n [[River Coswic]], woardeur d'r twea brögn nödig warn.

In [[1891]] warn disse vort-goan en was d'r alleanig eane brögge, vearder streumofwöarts, oawer n West Dart. Teagnweurdig bint d'r ekter wier twea brögn öp n plak deurdet d'r nen niejn, modernern struktuur nödig was veur t moderne verkear tarwiel zinn oldn broor ok stoan bliefn. Bezeukers denkt mangs det disse dezölfde brögn bint dee n noam geawn hebt an dissen plak.

In n 18n joarhÖnnerd was Two Bridges t bekantst veur zinn tuffelmarkt. n Plak was zönner twiefel keuzn öm zinne sentroale lokoasie, en ok maklik bezeukboar laanks de wegge de toon en ok vandoag nög de eanige broekboare wegge is dee deur Dartmoor henne geet. n Poar kleaine steangreuwe in de noabiejheaid bewiest det d'r vreuger ok wat industrie was.

Zee dee wärkn en mekoar öntmeutn in dissen of-leagnn plak könn zich verfrisn en oawernachtn in ''Saracen's Head''. Dissen [[kootsierherbarg]] oet [[1794]] steet d'r noe-an-n-dag nöch, moar hett noe t ''Two Bridges Hotel''.

Ok vandoag-n-dag is t n populair ontmeutignspeunt veur toeristn en waandloars. t Gebeed is ömreengd deur prehistoriese antikwieteaitn, met önner oare [[Bronstied|Bronstiedneaderzettign]], steannriejn en nen grötn [[menhir]] - ''the Beardown Man'' - den ten neurdwestn van Two Bridges leg. n [[Devonport Leat]] - n haand-groawn kanoal - geet d'r kats laanks.

[[Kattegerie:Tweants artikel]]
[[Kattegerie:Plaots in Engelaand]]
