Een '''bloodmåne''' is een verskyningsförm van de [[maone|måne]], namelik een vulleadige månsverdüüstering. Wat årdig seldsaam is.

Een bloodmåne kryg y as de aerde tüsken de sünne en de måne in kümt, in een rechte lyne. So kümt de skade van de aerde up de måne terechte. Ofwal, y hebt een månsverdüüstering. 

De sünne is jå wal ytsys grouter as de aerde, düs der kümt langes de randen van de aerde noch wal wat licht langes hen. Dat geyt döär de dampkringe en wördt dår of-ebröäken. Dår kümt een roudskynsel van en as dat geböärt, klöört de måne bloodroud. 

===Soorten===
De måne kan up dree wyses verdüüsterd wörden: vulleadig- (bloodroud), gedeyltelik- (lekt et as of der een hap uut enöämen is) en een ''penumbrale'' verdüüstering (hyr süt he der dunkerder uut as normaal).

===Bygelöyv===
Der wördt edacht dat tydens de bloodmåne der douden van kümt. Dat et blood vrögt. 

Et sol wark weasen van düvelske krachten. As y tydens de bloodmåne brummers güngen kyken, kryg y neagen månd later 

In vöäle oldere kulturen dachten sy dat wonneyr de måne (of de sünne) verdüüsterd wördden, dissend an-evretten wördden döär een deer. De vikingen, byvöärbeald, gelöyvden dat de måne altyd achter an esetten wördden döär een unmündige wulv. Wonneyr de måne roud was, had he hüm te pakken had.

===Te seen===
In Neaderland was de måne te seen up 27 juli 2018, tüsken 21:30 en 23:15 uur. Dit was ouk de längste vulleadige månsverdüüstering van de eywe. Mar et was, spytig, up vöäle steades amper an te seen döär bewulking.

De twey volgende målen:
* 21 januari 2019 – vulleadige månsverdüüstering
* 16 juli 2019 – gedeyltelike månsverdüüstering

{{Dialekt|sdz||Nysassiske Skryvwyse}}

[[Kategorie:Steernskunde]]
