[[ofbeelding:Hendrik jan bokkers-1559427961.JPG|thumb|300px|Hendrik Jan Bökkers (Dauwpop, 2019)]]
'''Hendrik Jan Bökkers''' ([[Deaventer]], [[16 juli]] [[1977]]) is een [[Nederlaand|neaderlandske]] musikant.

Bökkers groiden up in [[Heino (Roalte)|Heino]] in et [[Oaveriessel|oaverysselske]] [[Salland]]. Hee studeerden an de PABO in [[Zwolle]] en an de [[rockakademy]] in [[Tilburg]], wår hee ouk an doceerden. Dårnåst was hee van 2000 tot 2005 sologitarist, frontsanger en leedtysskryver van de bänd Soundsurfer, wårmed hee döär [[Nederlaand|Neaderland]], [[België|Belgie]], [[Frankriek|Frankryk]] en [[Spanje]] tuurden. In 2005 werd Bökkers sologitarist, (achtergrund)sanger en leedtysskryver van de [[Achterhook|achterhookse]] bänd [[Jovink en de Voederbietels]]. Vanaf ende 2007 (nå et stoppen van Jovink) is Bökkers aktiv as musikant (u.a. De [[Normaal]] Coverband) en producent in syn eigen studio.

Teagenwöördig maakt hee name med syn bänd [[Bökkers]] dee in syn eigen [[Sallaands|sallandske]] dialekt singt. Hyrmed geyt hee verskillende festivals in Neaderland af (u.a. [[Dauwpop]] en de [[Zwarte Cross]]) en hevt en groiende anhangersgrup. De neaderlandske radiosender [[3FM]] hevt se inmiddels ouk evünden. In [[2013]] stünden se by [[Giel Beelen]] in et programma. In 2017 slöäten se et jår af in Paradiso.

In 2020 güng de band uut mekander, mär Bökkers had al rap nye spöälers by mekander, wårmed as de gruup weader voordan kunde. In 2021 deade Hendrik Jan Bökkers med an et TV-programma [[De Beste Zangers]], wårmed as hee syn profil wyder uutbreidden. Underwyl starteden hee med [[streaktaalbeambte]] [[Albert Bartelds]] van de [[Oaverysselakademy]] nen podcast under den titel ''Nedersaksen''.

==Underwysprogramma==
In [[2019]] is Bökkers vöär een pår dagen in de weake by et [[Ysselakademy]] anesteld üm een underwysprogramma te skryven vöär neadersassisk underwys up [[basisskole]]n.<ref>[https://www.rtvoost.nl/nieuws/316074/Saaie-drol-Hendrik-Jan-Bokkers-heeft-nieuwe-baan-Nu-echt-van-hobby-beroep-gemaakt Hendrik Jan Bökkers hevt nye bane: "Nu echt van hobby beroop emaked"]</ref><ref>[https://www.destentor.nl/raalte/raalter-rocker-hendrik-jan-bokkers-bejubelt-streektaal-ook-in-onderwijs~aafcb997/ Rålter rocker Hendrik Jan Bökkers bejübelt streaktaal ouk in underwys]</ref>

==Referensys==
<references/>

{{Dialekt|sdz||Nysassiske Skryvwyse}}

{{DEFAULTSORT:Bokkers, Hendrik Jan}}
[[Kategorie:Muzikaant uut Oaveriessel]]
[[Kategorie:Bökkers|Hendrik Jan]]
