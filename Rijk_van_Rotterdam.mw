'''Rijk van Rotterdam''' ([[t Veen|'t Veen]], [[1948]] - [[16 juni]] [[2001]]) was een [[Nederlaand|Nederlaandse]] schriever, journalist en jazzmuzikant uut de [[Utrecht (provinsie)|Utrechtse]] plaatse [[t Veen|'t Veen]] (Veenendaal).

==Journalistiek wark==
Zien [[journalistiek|journalistieke]] loopbane begunde in 't Veen bij dagblad ''De Vallei''. Hij besprak theater en film en schreef later ok [[nöalstukken|columns]]. Veur zien column in de ''Arnhemse Courant'' gebruukte hij de schuulname Madrettor. Töt zien hennegaon op dreienvieftigjaorige leeftied was e keunstredacteur bij dizze kraante.

==Literaire schrieverije==
In 1984 verscheen van hum de verhalenbundel ''De rookstoel op het groene laken'', mit zeuven verhalen aover mèensen die in een uutzunderingspositie verkeert of in 't nauw edreven bint. 't Aandere jaor verscheen de roman ''Vechten'', waorin Sim Kalberg, een jonge uut een kaansarm gezin, kennismak mit een keunstenaarsgezin en haopt det zij hum kunt helpen uut zien milieu te ontsnappen.

In 1986 volgde 't tenielstok ''Met open blik'', een bijdrage an de soap-opera ''Tussen Hoop en Wanhoop'', die töt stand kwaamp in opdracht van 't Gelders Centrum voor Amateurtoneel.

==Muzikale bezigheden==
Rijk van Rotterdam beweug hum in de [[jazz|jazzscene]] van 't Veen en speulde [[gitaar]] en [[contrabas]]. Zien veurbielden waren de Amerikaanse jazzgitaristen [[Wes Montgomery]] en [[Barney Kessel]]. Verscheiden maolen hef e opetreden op jazz- en gedichtenaovends in de Veense [[beatmeziek|beatclub]] 't Dingetje. Lange tied speulde e samen mit pianist Cees Diepeveen en drummer Paul van Kreel.

==Bibliografie==
===Proza===
*''Ten noorden van de hand: verhalen en gedichten van Arnhemmers'' (bijdrage, 1983)
*''De rookstoel op het groene laken'' (verhalen, Veen, 1984)
*''Vechten'' (roman, Veen, 1985)
*''Huissen, Het Zand, Looveer, De Zilverkamp'' (in de riege 'Gelderland in proza, poëzie en prenten', mit een prent van Jan van Krieken, 1988)
*''Biënnale in blauw'' (diel 3, gastschriever, 1996)

===Non-fictie===
*''Huis der provincie Gelderland: bouwkunst: een brochure over het samengaan van architectuur en beeldende kunst''

==Bronnen==
*[https://www.schrijversinfo.nl/rotterdamvanrijk.html Schrijversinfo.nl aover Rijk van Rotterdam]
*[http://veenslawaai.blogspot.com/2010/08/ 't Blog 'Veens Lawaai' aover Rijk van Rotterdam]

{{Dia|Dit artikel is eschreven in 't [[Zuudwest-Drèents]].}}

{{DEFAULTSORT:Rotterdam, Rijk van}}
[[Kategorie:Drèents artikel]]
[[Kategorie:Nederlaandse schriever]]
[[Kategorie:Muzikaant uut Nederlaand]]
