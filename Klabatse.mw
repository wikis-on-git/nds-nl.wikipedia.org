[[Ofbeelding:Mattenklopper.jpg|thumb|200px|n (2-slags)Klabatse]]
n '''Klabatse''' is n van [[wilgenteen|wilgen]] vlochten hulpmiddel woarmit [[mat (vloerkleed)|matten]] en [[vloerkleed|klaiden]] oetklopt wörren. Dij wörren over n holten [[rek (stellage)|rek]] hongen, woarnoa de [[hoesvraauw]] t stof oet de klaider sluig. De noam komt den ook van t geluud dat doarbie ontstaait.

t Aantel strengen wilgen bepoalt hou stog of hou slap de klabatse is. As t vlochten dail (nait de stengel) mit twij wilgen môkt is, proat man van n 2-slagsklabatse.<br />
Ien [[Nederlaand]] en [[Belgie]] was klabatse n hail gewoon broekensding, boeten Nederlaand en Belgie komt de klabatse bienoa nait veur. 

Tot wied ien joaren '70 van veurege aiw was ien de maiste hoesholdens wel n klabatse te vinden, dij behaalve op de klaiden sums ook op de moaze van antams broekt wör, woarop zie n froai vörmd môr pienleke ôfdrok aachterluiten. Tegenswoordeg wordt binoa allìnd nog de [[stofzoeger]] broekt om stof oet klaiden te hoalen.

[[Categorie:Grunnegs artikel]]
[[Categorie:Raaive]]
[[Categorie:Huushoolding]]

[[bar:Braka]]
[[de:Teppichklopfer]]
[[en:Carpet beater]]
[[he:חובט שטיחים]]
[[nl:Mattenklopper]]
[[pl:Trzepaczka do dywanów]]
[[ru:Выбивалка для ковров]]
[[sv:Mattpiska]]
[[szl:Kloper]]
