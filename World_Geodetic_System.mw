Et '''World Geodetic System''' is nen standard, den gebroekt wöd bi-j et maken van kaarten ([[kartografie]], [[geodesie]], en [[navigasie]]). Et systeem besteet oet een koordinoatenstelsel veur de [[eerde]], een standard bolvormeg referensieoppervlak (ok wal doatum of referensieellipse eneumd) veur rowwe heugtegegeavens, en een oppervlak met gelieke potentiele [[zwoartekracht]] (de geode) dat et nominoale zeenivo beskrif.

De leste versie neumt ze WGS 84 (ontstoan in [[1984]] en is veur et lest bi-j ewarkt in [[2004]]), rond [[2010]] zal disse versie weer verni-jd wodden.

==Belangriekste kenmarken==
As middelpunt van et [[koordinoatenstelsel]] wöd et [[massamiddelpunt]] van de eerde enommen, den [[Eerdatmosfeer|dampkring]] metenommen. Anenommen wöd dat de nauwkeuregheid van dit middelpunt minder as 2 cm is.

De [[lengtegroad]] van den nul-meridioan kump oaverèn met de [[IERS Referensie Meridioan]], den in de buurte ligt (~102m oostelek) van den [[Greenwhich meridioan]].

Den ''doatum'' is ne [[ellipse]] met nen [[stroal]] a = 6.378.137 m ter heugte van den [[evenoar]], en nen stroal b = 6.356.752,314245 ter heugte van de polen, dus ne afplatting in de richting van de polen van zon 21 km.

As leste, et zwoartekrachtoppervlak wöd beskreven deur ne [[Wiskunde|wiskundege]] vergelieking met [[bolkoordinoaten]] in de 360e groad.

==Ni-je versies==
Der bunt verskeidene versie van WGS ewest, en bi-jwarken blif neudeg. Dat kump umdat de [[eerdskollen]] ten opzichte van mekare beweagt, en bi-jveurbeeld [[Europa (continent)|Europa]] dus steureg ni-j koordinoaten hef.

[[Kategorie:Achterhooks artikel]]
[[Kategorie:Geografie]]
[[Kategorie:Koordinoaten]]
