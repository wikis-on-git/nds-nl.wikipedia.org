'''Attinsioa''' ([[Latien|Latain]]: ''Hydrangea'') is n geslacht bluiende plaanten oet de [[attinsioafemilie]] (Hydrangeaceae). Der binnen sikkom 100 soorten verspraaid over de haile wereld, woarvan sommege in t wild veurkommen. Veural in [[Volksrippebliek China|China]] en [[Japan]] kommen attinsioa's veul veur.

Attinsioa is n varieerd geslacht plaanten: der binnen bladverliezende en gruinblievende soorten en zölfs soorten dij klimmen. De plaant het n vremde bluiwieze. Der binnen grote, pluumvormege trossen of schaarmen, bezet mit veule bloumen. De middelste doarvan binnen klain en vruchtboar. Dizze kin zoad leveren. De bloumen aan de boetenkaant binnen groter, môr steriel. De toak van de grote boetenbloumen is insekten dertou te verlaaiden n bezuik aan de plaant te brengen, om zo t [[stoefmeel]] op de binnenste bloumen ôf te geven.

De attinsioa is n bekinde toenplaant; veural de soort ''Hortensia macrophylla'' is n bekinde [[heester]]. Dit binnen opvalende struken mit rôze, witte, rooie of blaauwe bloumschaarmen.

== Soorten ==
Hieronder n aantel soorten:

* ''H. macrophylla'' (syn. ''H. hortensis''): tot 2 meter hoog, bluit van [[juli]] tot [[september|septìmber]], witte, rôze, rooie of blaauwe bloumen.
* ''H. macrophylla 'Endless Summer''': bluit elk joar opnij en is [[wienter|winterhard]] tot -34° C.
* ''H. paniculata'': tot 4 meter hoog, winterhard, witte bloumen dij verkleuren noar rôze.
* ''H. serrata'': tot 1,5 meter hoog, matgruine bloader, raandbloumen rôze kleurd, bluit van [[juli]] tot [[september|septìmber]].
* ''H. s. 'Acuminata''': idem, môr n soort broen blad en blaauwe raandbloumen.
* ''H. petiolaris'': klimattinsioa

== Nedersaksisch ==
* [[Drèents]]: ''schaopekoppen'' ([[Ni'jlusen]], soort hortensia)
* [[Grunnegs]]: ''attinsioa''

== Ôfbeeldens ==
<gallery>
Image:Hydrangea Anomala1.jpg|''H. anomala''
Image:Hydrangea Anomala3.jpg|''H. anomala''
Image:Hydrangea arborescens0.jpg|''H. arborescens''
Image:Hydrangea arboresecens discolor0.jpg|''H. arborescens discolor''
Image:Hydrangea arborescens discolor0.jpg|''H. arborescens discolor''
Image:Hydrangea aspera1.jpg|''H. aspera''
Image:Hydrangea macrophylla - Hortensia hydrangea.jpg|''H. macrophylla''
Image:Hydrangea macrophylla - Bigleaf hydrangea2.jpg|''H. macrophylla''
Image:Hydrangea macrophylla1.jpg|''H. macrophylla''
Image:HydrangeaMacrophyllaVar.jpg|''H. macrophylla''
Image:HydrangeaMacrophylla.jpg|''H. macrophylla''
Image:Hydrangea quericifolia1.jpg|''H. querifolia''
</gallery>

[[Kategorie:Grunnegs artikel]]
[[Kategorie:Bloom]]
