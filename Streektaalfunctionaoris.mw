Een '''streektaalfunctionaoris''' of '''streektaalconsulent''' is in [[Nederlaand]] iene die hum uut heufd van een bepaolde [[pervincie]] of regionaole instelling gangs hold mit de [[streektaol|streektaal]] die as ze in die kontreien praot, vake umme dizze te bestuderen en an te fietern en infermaosie te verstrekken. Daornaost kan hi'j of zi'j mit de wiedere streekcultuur gangs weden.

De eerste streektaalfunctionaoris hebt ze in 1984 in de [[Grunnen (provìnzie)|pervincie Grunning]] an-esteld. Tegenswoordig warkt in de mieste pervincies ien of meer zukke functionaorissen. [[Noord-Hollaand|Noord-]] en [[Zuud-Hollaand]] en [[Utrecht]] hebt d'r gieniene: daor ligt de dialecten dan ok 't körtst bi'j 't [[Standaardnederlaands]]. De streektaalfunctionaoris is opekomen in een tied waorin de dialecten weer meer prestige kriegt en d'r een opleving van belangstelling veur is.

==Achterhoek en Liemers==
Veur de [[Achterhoek]] en [[Liemers]] warkt [[Arie Ribbers]] sund 2007 as streektaalconsulent bi'j 't [[Staring Instituut]]. Zien veurganger, de eerste streektaalconsulent veur dizze streek, was [[Geert Roelofs]] (sund 2002). <ref>[http://www.staringinstituut.nl/wie_is_wie/wie_is_wie.htm Staring Instituut]</ref> <ref>[http://www.limburghuis.nl/Archief/040502gldleer.html Artikel uut 't Gelders Dagblad</ref>

==Drenthe==
In [[Drenthe]] warkt de streektaalfunctionaoris bi'j [[Stichting Drentse Taol]]. Hi'j of zi'j is inholdelijk bezig mit anfieternde, ontwikkelnde en ondersteunende activiteiten op 't gebied van de regionale cultuur, mit een naodrok op de streektaal. Streektaalfunctionaorissen bint ewest: [[Albert Haar]] (1987-1988), [[Harry Slot]] (1987-1992), [[Jan Tissing]] (1987-1999), [[Egbert Meyers]] (1988-2001), [[Henk Nijkeuter]] (2000) en [[Bea Lunsche]] (2000; 2002-2003). Vandage de dag bint 't [[Jan Germs]] en [[Abel Darwinkel]]. <ref>[http://www.encyclopediedrenthe.nl/Streektaalfunctionaris Encyclopedie Drenthe Online]
</ref>

==Grunning==
In Grunning is sund 1984 op initiatief van de [[Provìnzie Grunnen|pervincie]] [[Siemon Reker]] streektaalfunctionaoris. Reker is besunder hooglerer Grunniger taal en cultuur an de [[RUG|Rieksuniversiteit Grunning (RUG)]]. As streektaalfunctionaoris hef hi'j onder meer een spellingboek en een buzewoordenboek veur 't [[Grunnegs|Grunnings]] uutegeben. Zien buzetaalgidsien veur Grunning, ''Goidag!'' ([[Assen]], 2005) hef naovolging ekregen in Drenthe, [[Oaveriessel]] en Noord-Braobant. <ref>Reker, Siemon (2005). ''Goidag! Taalgids Groningen''. Assen: In Boekvorm Uitgevers bv</ref>

==Limbörg==
De pervincie [[Limburg (Nederlaand)|Limbörg]] hef een Bureau Streektaal Nederlands-Limburg, daoras de streektaalfunctionaorissen warkt. Veul van 't wark van de functionaoris is derop gericht det 't jonkvolk [[Limbörgs]] leren blif as thuustaal. Van 2001 töt 2006 deu [[Pierre Bakkes]] 't wark. Sund dut 't [[Ton van de Wijngaard]], ok sikketaoris van de Stichting Nederlandse Dialecten, en [[Mieke Steegs]]. Zi'j warkt in de maande umme de ervaoring van de iene (Van de Wijngaard had ja al vanof 2004 op Bureau Streektaal ewarkt as rechterhaand van Pierre Bakkes) an te vullen mit de aander zien kennis van jonge lu (Steegs hef onderzuuk naor heur edaon). <ref>[http://www.limburgsedialecten.nl/content/lb/ov/funct/cindx.html Oaver 't Bureau Streektaal Nederlands-Limburg]</ref>

==Noord-Braobant==
Sund juli 2004 warkt in de pervincie [[Noord-Braobant]] de taalwetenskopper [[Jos Swanenberg]] as streektaalfunctionaoris. <ref>[http://www.vanoostendorp.nl/linguist/streektaalfunctionarissen.html Artikel '' 'Geen Friese toestanden!' Het werk van streektaalfunctionarissen'']</ref>

==Stellingwarf==
Veur 't [[Stellingwarf|Stellingwarver]] taalgebied is [[Henk Bloemhoff]] van de [[Stichting Stellingwerver Schrieversronte]] streektaalfunctionaoris. <ref>[http://taal.phileon.nl/organisaties.php Taal in Nederland]</ref>

==West-Oaveriessel, Noordoost-Veluwe, Noordoostpolder en Urk==
[[Philomène Bloemhoff-de Bruijn]] warkt bi'j de [[IJsselacademie]] in [[Kampen]] as streektaalfunctionaoris veur de [[Oaveriessels|West-Oaveriesselse]], [[Oost-Veluws|Noordoost-Veluwse]] ([[Attem]] en umgeving) en [[Urkers|Urker]] taalgebieden. De rest van de [[Veluwe]] hef officieel gien organisaotie veur streektaalbelangen umdet de pervincie Gelderlaand de akkedemie niet subsidieert. Veur hulpvragen zol de pervincie een bepaold bedrag betalen mutten. Toch geldt de spelling van de IJsselacademie ok veur 't [[Veluws]]. <ref>[http://taal.phileon.nl/organisaties.php Taal in Nederland]</ref>

==Twente==
In [[Twente]] warkt bi'j 't [[Van Deinse Instituut]] / [[TwentseWelle]] de streektaalconsulent [[Harry Nijhuis]]. Zien veurganger töt juli 2007 was [[Bert Groothengel]]. Groothengel hef onder meer een [[Tweants|Twèentse]] lessenriege ontwikkeld, 't cursusanbod veur de Twèentse cultuur en taal estructureerd en wetenskoppelijk onderzuuk naor streektaal binnen de zörgsector edaon. <ref>[http://www.twentsewelle.nl/nieuws.asp?nieuwsID=33 TwentseWelle]</ref>

==Zeelaand==
De streektaalfunctionaoris veur [[Zeelaand]] is [[Veronique De Tier]], die warkt vanuut de Stichting Cultureel Erfgoed Zeeland. Zi'j warkt ok an de [[Universiteit van Gent]] an 't wetenskoppelijke ''Woordenboek van de Vlaamse Dialecten''. <ref>[http://www.vanoostendorp.nl/linguist/streektaalfunctionarissen.html Artikel '' 'Geen Friese toestanden!' Het werk van streektaalfunctionarissen'']</ref>

== Rifferenties ==
<references />

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents]]
[[Kattegerie:Taol]]
