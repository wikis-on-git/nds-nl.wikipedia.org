Een '''streektaalfunctionaoris''' of '''streektaalconsulent''' is in [[Nederlaand]] iene die hum uut heufd van een bepaolde [[pervincie]] of regionaole instelling gangs holdt mit de [[streektaol|streektaal]] of [[dialect]]en die as ze in die kontreien praot, vake umme dizze te bestuderen en an te fietern en infermaosie an te langen. Daornaost kan hi'j of zi'j mit de wiedere streekcultuur gangs weden.

De eerste streektaalfunctionaoris hebt ze in 1984 in de [[Grunnen (provìnzie)|pervincie Grunning]] an-esteld. Tegenswoordig warkt in de mieste pervincies ien of meer zukke functionaorissen. [[Noord-Hollaand|Noord-]] en [[Zuud-Hollaand]] en [[Utrecht (previnsie)|Utrecht]] hebt d'r gieniene: daor ligt de dialecten dan ok 't körtst bi'j 't [[Standaardnederlaands]]. De streektaalfunctionaoris is op-ekomen in een tied waorin dialecten en streektalen meer prestige kriegt en d'r een opleving van belangstelling veur is.

==Achterhoek en Liemers==
Veur de [[Achterhoek]] en [[Liemers]] warkt [[Arie Ribbers]] sund 2007 as streektaalconsulent bi'j 't [[Staring Instituut]]. Zien veurganger, de eerste streektaalconsulent veur dizze streek, was [[Geert Roelofs]] (sund 2002).<ref>[http://www.staringinstituut.nl/wie_is_wie/wie_is_wie.htm Staring Instituut]</ref><ref>[http://www.limburghuis.nl/Archief/040502gldleer.html Artikel uut 't Gelders Dagblad]</ref>

==Drenthe==
In [[Drenthe]] warkt de streektaalfunctionaoris bi'j 't [[Huus van de Taol]]. Hi'j of zi'j is inholdelijk bezig mit anfieternde, ontwikkelnde en ondersteunende activiteiten op 't gebied van de regionaole cultuur, mit een naodrok op de streektaal. Streektaalfunctionaorissen bint ewest: [[Albert Haar]] (1987-1988), [[Harry Slot]] (1987-1992), [[Jan Tissing]] (1987-1999), [[Egbert Meyers]] (1988-2001), [[Henk Nijkeuter]] (2000) en [[Bea Lunsche]] (2000; 2002-2003). Vandage de dag bint 't [[Jan Germs]] en [[Abel Darwinkel]].<ref>[http://www.encyclopediedrenthe.nl/Streektaalfunctionaris Encyclopedie Drenthe Online]
</ref>

==Grunning==
In Grunning wördden in 1984 op initiatief van de [[Provìnzie Grunnen|pervincie]] [[Siemon Reker]] streektaalfunctionaoris. Hi'j hef onder meer een spellingboek en een buzewoordenboek veur 't [[Grunnegs|Grunnings]] uutegeven. Zien buzetaalgidsien veur Grunning, ''Goidag!'' ([[Assen]], 2005), hef naovolging ekregen in Drenthe, [[Oaveriessel]] en Noord-Braobaant.<ref>Reker, Siemon (2005). ''Goidag! Taalgids Groningen''. Assen: In Boekvorm Uitgevers bv</ref> In 2007 wördden Reker an-esteld as hooglerer Grunniger taal en cultuur an de [[RUG|Rieksuniversiteit Grunning (RUG)]]. Wegens dizze leerstoel hef hi'j zien taak as streektaalfunctionaoris in 2007 neerelegd.

==Limbörg==
De pervincie [[Limburg (Nederlaand)|Limbörg]] hef een Bureau Streektaal Nederlands-Limburg, daoras de streektaalfunctionaorissen warkt. Veul van heur wark is derop ericht det 't jonkvolk [[Limbörgs]] leren blif as thuustaal. Van 2001 töt 2006 har [[Pierre Bakkes]] de functie. Die is oavereneumen deur [[Ton van de Wijngaard]], ok sikketaoris van de Stichting Nederlandse Dialecten, en [[Mieke Steegs]]. Zi'j warkt in de maande umme de iene zien ervaoring (Van de Wijngaard had jao al vanof 2004 op Bureau Streektaal ewarkt as rechterhaand van Pierre Bakkes) an te vullen mit de aander heur kennis van jonge lu (Steegs hef onderzuuk naor jongeren edaon).<ref>[http://www.limburgsedialecten.nl/content/lb/ov/funct/cindx.html Oaver 't Bureau Streektaal Nederlands-Limburg]</ref>

==Noord-Braobaant==
Sund juli 2004 warkt in de pervincie [[Noord-Braobant|Noord-Braobaant]] de taalwetenskopper [[Jos Swanenberg]] as streektaalfunctionaoris.<ref name="Friese toestanden">[http://www.vanoostendorp.nl/linguist/streektaalfunctionarissen.html Artikel '' 'Geen Friese toestanden!' Het werk van streektaalfunctionarissen'']</ref>

==Stellingwarf==
Veur 't [[Stellingwarf|Stellingwarver]] taalgebied is [[Henk Bloemhoff]] van de [[Stellingwarver Schrieversronte]] streektaalfunctionaoris.<ref name="phileon">[http://taal.phileon.nl/organisaties.php Taal in Nederland]</ref>

==West-Oaveriessel, Noordoost-Veluwe en Urk==
Bi'j de [[Iesselakkedemie]] in [[Kampen (Overiessel)|Kampen]] warkt [[Albert Bartelds]] as streektaalconsulent en [[Philomène Bloemhoff-de Bruijn]] as projectleider streektaal.<ref>[http://www.ijsselacademie.nl/ija/organisatie/medewerkers.asp Mitwarkers van de Iesselakkedemie]</ref> De Iesselakkedemie bemuuit heur mit de [[Oaveriessels|West-Oaveriesselse]] (= Oaveriessel buten Twente), [[Oost-Veluws|Noordoost-Veluwse]] ([[Attem]] en umgeving) en [[Urkers|Urker]] taalgebieden. De rest van de [[Veluwe]] hef officieel gien orgenisaosie veur streektaalbelangen umdet de pervincie Gelderlaand de akkedemie niet subsidieert. Veur hulpvragen zol de pervincie een bepaold bedrag betalen mutten. Toch geldt de spelling van de Iesselakkedemie ok veur 't [[Veluws]].<ref name="phileon" />

==Twente==
In [[Twente]] warkt bi'j 't [[Van Deinse Instituut]] / [[TwentseWelle]] de streektaalconsulent [[Harry Nijhuis]]. Zien veurgangers bint [[Gerrit Kraa]] ('handelsreiziger in 't plat' töt jannewaori 2002) en [[Bert Groothengel]] (töt juli 2007). Kraa hef onder meer streektaalpregramma's veur [[RTV Oost]] uuteprakkezeerd en mitewarkt an 't gebruuk van 't Tweants in 't theater.<ref>[http://taal.phileon.nl/4.php Kuiervraogen mit Gerrit Kraa]</ref>  Groothengel hef lessen Twèents veur 't onderwies ontworpen en een [[Tweants|Twèentse]] lessenriege ontwikkeld, 't cursusanbod veur de Twèentse cultuur en taal estructureerd en wetenskoppelijk onderzuuk edaoan noar streektaal in de zörgsector. Wieders was hee 'n anjager veur de tv-spotjes 'Twents, doar is niks mis met'. Hee hef verscheaidene moalen 't Twents promoot in regionale en landeljke tv en radio-oetzendingen.<ref>[http://www.twentsewelle.nl/nieuws.asp?nieuwsID=33 TwentseWelle]</ref>

==Zeelaand==
De streektaalfunctionaoris veur [[Zeelaand]] is [[Veronique De Tier]], die warkt vanuut de Stichting Cultureel Erfgoed Zeeland. Zi'j warkt ok op de [[Universiteit van Gent]] an 't wetenskoppelijke ''Woordenboek van de Vlaamse Dialecten''.<ref name="Friese toestanden" />

== Rifferenties ==
<references />

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Taol]]
[[Kategorie:Taolkundige| ]]

[[li:Sjtreektaalfunctionaris]]
