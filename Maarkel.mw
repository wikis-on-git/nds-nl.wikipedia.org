[[Ofbeelding:Het Beaufort Markelo.jpg|thumb|right|300px|t Oolde gemeentehoes van Maarkel]]
'''Maarkel''' ([[Nederlaands|Hollaands]]: ''Markelo'') is n doarp in de gemeante [[Hof van Tweante]]. Tot [[2001]] was Maarkel zelf ne gemeante.

n Naamn Markelo keump van ''loo'' wat "bos" beteeknt, en ''marke'' wat "greanze" beteeknt.<ref>Groenedijk, T. (2000), ''Nederlandse plaatsnamen'', 't Ogeveine: Slingenberg Boekproducties, ISBN 90-76113-815</ref>

==Umgewing==
[[Ofbeelding:Berg markelo.JPG|thumb|right|300px|Maarkelsen Baarg]]
[[Ofbeelding:Televisietoren van Markelo.jpg|thumb|right|200px|Tellevisietoorn van Maarkel]]

Op t Westn lig de [[Maarkelsenbarg|Maarkelsenboarg]], den at op n top t Oaweriessels Verzetsmunumeant [[1940]]-[[1945]] hef.

Op ongevear 5 kilometer op t Westn van t doarp steet ne 156 meter hoge tellevisietoorn. Hiervan steet n skaalmodel in [[Madurodam]] in [[n Heeg|n Haag]]. In [[2007]] is-e in ekortt noa at t analoge tellevisiesignaal oet de loch is ehaald.

==Geskiedenisse==
In de [[middeleewn]] was Maarkel t heuwd van t [[karspel]] Maarkel (koarkgemeante). In [[1224]] wör [[Deepn]] ne gemeante op zikzelf. Vuur n opkomst van t [[protestantisme]], wat in Maarkel duur de adel an t volk wör op edrungn.

Tot t midln van t 17e joarhonderd wördn beevoartn noar Maarkel organiseert, terwiel at det verböadn was duur de regerige. In de parochiekoarke van Maarkel hadn ze n woonderreliek van t [[Healige Blood]]. Later stopn de regerige dit duur de kapeln dichte te messeln of of te brekn.

Seend t 15e joarhonderd beheurdn Maarkel tot t richteramt [[Kedingen]]. In [[1811]] wör t Karspel Maarkel, met boerskop Karspel [[Goor]] en stad Goor, saamn edoan tot Gemeante Goor. Op [[1 juni]] [[1818]] wör Maarkel zelfstaandig en in [[2001]] gung t op in de gemeante Hof van Tweante. Tot Maarkel beheurdn de boerskopn [[Ealsen]], [[Ealsenebrook]], [[Herike]], [[Stokkum (Hof van Tweante)|Stokkum]], [[Maarkelsebrook]], [[Karspel Goor]], [[Pothook]] en [[Achterhook (Maarkel)|Achterhook]].

==Geleuf==
De Maarkelsen beent meestieds behooldnd protestaants. in t midln van t doarp steet de [[Marinuskerk|Marinuskoarke]], ook wal gewoon Neerlaands-Hervörmde Koarke neumd. In de [[middeleewn]] was Maarkel [[Rooms-Kattelieke Karke|Roomsk]], en de oolde Roomske koarke har n rellikwie van t Heailige Blood. Vanoet heel [[Neerlaand]] wördn beevoartstochten noar Maarkel emaakt.

==Bekeande Maarkelsen==
* [[Wijnand Duijvendak]] (30 november 1957), geboorn in Maarkel en Neerlaands politicus
* [[Gert-Jan Oplaat]] (22 november 1964), is geboorn in Maarkel en Neerlaands politicus
* [[Johan Nijenhuis]] (4 maart 1968), geboorn in Maarkel en Neerlaands filmregisseur
* [[Erik Wevers]] (24 maart 1970), op egröaid en wont in Maarkel, is Neerlaands Rallycoureur en teameigenaar
* [[Jeroen Biegstraaten]] (25 juli 1973), geboorn in Maarkel en Neerlaands akteur
* [[Gerard Bakker]], Elvis Bode in [[Van Jonge Leu en Oale Groond]]

== Rifferenties ==
<references />

==Oetgoande verbeendige==
* [http://www.atlas1868.nl/ov/markelo.html Kaarte van gemeante Maarkel in 1868] op www.atlas1868.nl

{{Hof van Tweante}}

[[Kategorie:Tweants artikel]]
[[Kategorie:Plaatse in Oaveriessel]]
[[Kategorie:Hof van Tweante]]
[[Kategorie:Vroggere gemiente in Oaveriessel]]
