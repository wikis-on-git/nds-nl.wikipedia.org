[[Ofbeelding:Space_Needle002.jpg|thumb|right|300px|Oetzicht oawer Seattle]]

'''Seattle''' (oetsprekken: ''sie-JÄT-təl'') is de grötste stad van den stoat [[Washington (stoat)|Washington]] in et noordwesten van de [[verenigde Stoaten]] van [[Amerika]]. In de binnenstad wont 652.405 leu. Met de vuursteaden, boetenwieken en industriegebeden der bie erekkend wont der 3.610.105 leu. Den hudigen börgermeaister is [[Ed Murray (börgermeaister)|Ed Murray]].

Der wonden al ongevear 4000 joar [[Inheemse Amerikanen]] op disse stea, vuur at in [[1851]] nen koppel [[Europa (werelddeel)|Europeanen]] der ankömmen. In [[1852]] wör de nederzetting ''Seattle'' offisjeel eneumd noar [[Stamheuwd Si'ahl]] van de [[Duwamish (volk)|Duwamish]]- en [[Sukwamish (volk)|Sukwamish]]volker.

Vuur [[1900]] verdeenden Seattle best an [[hooltbouw|hooltzageriejen]]. An et eande van et [[19e eeuw|19e joarhoonderd]] was Seattle ne fleenke [[skeepsbouw]]stad en nen belangrieken duurgaank noar [[Alaska]] tiedens de [[Gooldkoorts van Klondike]]. Doarnoa köm den [[Groten Inzinking]] in de Amerikaanse ekonomie, woerduur as Seattle nen tied in verval köm. Noa den [[Tweeden Wearldoorlog]] vestigden vleegtuugbouwer [[Boeing]] zik in Seattle, woerduur as de ekonomie fleenk antreuk. Seattle wör in de tachtiger joaren een middelpeunt vuur techniek. Bedriewe as [[Microsoft]], [[Amazon.com]] en [[T-Mobile US]] gungen der hen.

Seattle hef ook ne opmoarkelike [[muziek]]industrie. Tusken 1918 en 1951 warren der mear as 20 [[jazz]]clubs. Wearldberoemde jazzmuzikaanten as [[Ray Charles]] en [[Quincy Jones]] hebt der öaren faam an te daanken. Gitarist [[Jimi Hendrix]] köm oet Seattle. Ook is hier de alternatieve [[rockmuziek|rockstreuming]] [[Grunge]] ontstoan.

Ene van de bekeandste herkenningspeunten van Seattle is de [[Space Needle]].

[[Kategorie: Tweants artikel]]
[[Kategorie: Stad in de Verenigde Stoaten]]
