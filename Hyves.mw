'''Hyves''' (Engels vuur ''biejnkörve'') is nen [[Nederlaand|Hollaandsen]] webstea woerop zik leu gratis köant anmeeldn duur n profiel an te maakn. De stea besteet seend [[2004]] en hef al oawer de 7,5 miljoen leedn. De stea is dr op erichet um oew vriendenkreenk oet te breaidn. Det kan met leu dee'j al keant (en zik ook bie Hyves hebt an emeeldt), mear kan net zo good met leu dee'j op Hyves leart kenn. Zo bouw iej oew netwoark oet. Hyves is begunn duur Raymond Spanjar, Koen Kam en Floris Rost van Tonningen.

t Makkelike van Hyves, in teegnstellige tot aandere sosjale netwoarke, is de'j nit met [[html]] of aander programmeerspul könnig hooft te wean.

==Soortn Hyves==
Op Hyves kö'j ne ''Hyve'' opzeukn den at biej oew past. A'j biejvuurbeeld [[voetbal]] as leefhebberieje hebt, meeld iej oew an biej ne voetbal-hyve. Iej köant oew bie zovölle biejnheupe anmeeldn a'j mear weent. Dr beent onmeundig völle hyves vuur oeteenloopnde interesses. Ze beent in edeeld in verskeaidene kattegeriejn, zo as [[meziek]], [[sport]], of [[kultuur]]. Dan he'j nog hyves dee't stoat vuur n politiek peunt of mennige, of vuur anhangers van bepoalde persoonn of groepn.

==Bekeande leedn==
Völle politici hebt de kracht van Hyves in ezeen en hebt vuur de verkiezingn van 2007 n profiel op den stea an emaakt. Eankele vuurbeeldn beent [[Wouter Bos]], [[Geert Wilders]], [[Famke Halsema]] en [[André Rouvoet]].

n Hudigen Minister-President [[Jan Peter Balkenende]] meeldn zik ook an en kreeg vanof det'e zik anmeeldn töt april 2007 mear as 64.000 vrienden.
Zelfs de [[politie]] gebrok Hyves um verdachtn op te zeukn, duur signalemeantn met profieln te vergeliekn.

===Mezikaantn===
Völle bekeande ärtieste hebt zik an emeeldt oonder Hyves Music (''Biejnheupe Meziek''), um zo n grötter pebliek an te könn sprekn. Disse [[mezikaantn]] kriegnt dan n spesjaal meziekspöllerken op öare profielpagina, woermet ze öare eegne meziek köant promootn. Eankele bekeande artieste en [[dj]]'s dee't hier gebroek van maakt beent [[Michiel Veenstra]], [[Miyavi]], [[Alpha Twins]], [[Erick E]], [[Cor Fijneman]], [[Roog]], [[Di-rec]]t, [[Gerard Joling]] [[R.O.O.O.M]], [[Opgezwolle]], [[Tiësto]], [[Ilse DeLange]], [[Birgit Schuurman]], [[Do]], [[Esmee Denters]], [[Krezip]] en [[Marcel Woods]].

==Veardere informasie==
Duurdet Hyves zovölle leedn hef, beent dr vaake probleemn met loadsnelheaid of verbeendings dee't nit woarket. Dit nemt völle leu vuur leef, en zodöanig is Hyves ekeuzn tot populairste stea van [[2007]].

==Oetgoande verbeendege==
*[http://www.hyves.nl  www.hyves.nl]

{{Dia|Disse pagina is eskreewn in t [[Riesns]]}}

[[Kattegerie:Tweants_artikel]]
[[Kattegerie:Webstee]]

[[de:Hyves]]
[[en:Hyves]]
[[eo:Hyves]]
[[nl:Hyves]]
[[simple:Hyves]]
