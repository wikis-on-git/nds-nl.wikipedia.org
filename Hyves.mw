'''Hyves''' (Engels vuur ''biejnheupn'') is nen [[Nederlaand|Hollaandsen]] webstea woerop zik leu gratis köant anmeeldn duur n profiel an te maakn. n Stea besteet seend [[2004]] en hef seend kort al oawer de 5 miljoen leedn. n Stea is dr op erichet um oew vriendenkreenk oet te breaidn. Dèt kan met leu dee-j al keant (en zik ook bie Hyves hebt an emeeldt), mear kan net zo good met leu dee-j op Hyves leart kenn. Zo bouw iej oew netwoark oet. Hyves is op erichet duur Raymond Spanjar, Koen Kam en Floris Rost van Tonningen.

t Makkelike van Hyves, in teegnstellige tot aandere sosjale netwoarke, is dè-j nit met [[html]] of aander programmeerspul könnig hooft te wean.

==Soortn Hyves==
Op Hyves kö-j n ''Hyve'' opzeukn den at biej oew past. A-j biejvuurbeeld [[voetbal]] as leefhebberieje hebt, meeld iej oew an biej ne voetbal-hyve. Iej köant oew biej zovölle biejnheupn anmeeldn a-j mear weent. Dr beent onmeundig völle hyves vuur oeteen loopnde interesses. Ze beent in edeeld in verskeaidene kattegeriejn, zo as [[meziek]], [[sport]], of [[kultuur]]. Dan he-j nog hyves dee-t stoat vuur n politiek peunt of meenige, of vuur anhangers van bepoalde persoonn of groepn.

==Bekeande leedn==
Völle politici hebt n krach van Hyves in ezeen en hebt vuur de verkiezingn van 2007 n profiel op den stea an emaakt. Eankele vuurbeeldn beent [[Wouter Bos]], [[Geert Wilders]], [[Famke Halsema]] en [[André Rouvoet]].

n Huudigen Minister-President [[Jan Peter Balkenende]] meeldn zik ook an en kreeg vanof dèt-e zik anmeeldn tot april 2007 mear as 64.000 vrienden.
Zelfs de [[politie]] gebrok Hyves um verdachtn op te zeukn, duur signalemeantn met profieln te vergeliekn.

===Mezikaantn===
Völle bekeande artieste hebt zik an emeeldt oonder Hyves Music (''Biejnheupn Meziek''), um zo n grötter pebliek an te könn sprèkn. Disse [[mezikaantn]] kriegnt dan n spesjaal meziekspöllerken op öare profielpagina, woermet ze öare eegne meziek köant promootn. Eankele bekeande artieste en [[dj]]'s dee-t hier gebroek van maakt beent [[Michiel Veenstra]], [[Miyavi]], [[Alpha Twins]], [[Erick E]], [[Cor Fijneman]], [[Roog]], [[Di-rec]]t, [[Gerard Joling]] [[R.O.O.O.M]], [[Opgezwolle]], [[Tiësto]], [[Ilse DeLange]], [[Birgit Schuurman]], [[Do]], [[Esmee Denters]], [[Krezip]] en [[Marcel Woods]].

==Veardere informaasie==
Duurdèt Hyves zovölle leedn hef, beent r vaake probleemn met loadsnelheaid of verbeendings dee-t nit woarket. Dit nemt völle leu vuur leef, en zodöanig is Hyves ekeuzn tot populairste stea van [[2007]].

==Oetgoande verbeendege==
*[http://www.hyves.nl  www.hyves.nl]

{{Dia|Disse pagina is eskreewn in t [[Riesns]]}}

[[Kattegerie:Tweants_artikel]]
[[Kattegerie:Webstee]]

[[de:Hyves]]
[[en:Hyves]]
[[eo:Hyves]]
[[nl:Hyves]]
[[simple:Hyves]]
