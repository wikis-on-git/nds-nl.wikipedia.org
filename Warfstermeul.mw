'''Warfstermeul''' ([[Hoogelaandsters]]: ''Waarfstermeulen'') is n  [[streekdörp]] ien de gemeente [[Kölmerland en Nijkruusland]], provìnzie [[Friesland]] ([[Nederland]]), mit ruum 200 ienwoners, dat aan de [[1315]] aanlègde olle [[diek|zeediek]] ontstoan is, middelekerwies noadat ien [[1529]] de nije diek om t [[Nijkruusland]] aanlegd was. t Elemint 'warf' ien de noam duudt op n huus op de diek woar de [[diekvergoaderen]]s holden werren en de 'meul' ien de noam komt al ien [[1574]] veur ien de bornen. Warfstermeul is laank n buurtschap bie [[Boerum]] wèst moar wordt nou as zulfstandeg aanmaarkt.

t Dörp bestoat uut n toamelek sloten [[lintbebaauwen]] aan veurnoamelek de zuudziede van de olle diek en n beschaiden noa-oorloogse dörpsuutdijen aan de zuudziede, De Warf en omgeven, woaromhen de deurgoande weeg legd is. Ook aan de Gruytsweeg is noa de [[Tweede Wereldoorlog|Twijde Wereldoorlog]] nog [[volkshuusvesten]] kommen woardeur de nederzetten aan de diek n goeie soamenhong vertoont. De lèste jaren is de noordeleke baarm van dizze diek bie zummerdag n blommenweelde.

[[Kategorie:Grunnegs_artikel]]
[[Kategorie:Plak in Frieslaand]]
