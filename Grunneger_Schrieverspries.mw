De '''Grunneger Schrieverspries''' (veurheer: [[Literaire Pries]]) is n pries van [[Stichting t Grunneger Bouk|Stichting ‘t Grunneger Bouk]]. Dizze pries wordt twij-joarlieks oetlangd aan n schriever van proza of poëzie in t Grunnegs. De pries bestaait oet n geldbedrag van 1000 euro en de touzeggen dat Stichting ’t Grunneger Bouk t eerstvolgende bouk van de winnoar oetgeft.

== Literaire Pries ==
De Literaire Pries van Stichting ‘t Grunneger Bouk wer in 2011 veur t lest toukend aan dichteres Nina Werkman. Doarnoa is de pries tien joar laank nait oetlangd. 

== Grunneger Schrieverspries ==
In 2019 stelde Stichting ‘t Grunneger Bouk vast dat weer veul schrieverij van hoge kwaliteit in druk verschenen was. Doarom is besloten vernijs n literaire pries, onder de noam Grunneger Schrieverspries, in t leven te roupen, Vanòf 2021 wordt de pries oetlangd.

== Wèlle ==
[https://www.dvhn.nl/groningen/Er-is-zoveel-werk-van-Groningse-schrijvers-van-hoge-kwaliteit-Literaire-Pries-Grunneger-Bouk-verder-als-Grunneger-Schrieverspries-25151917.html Literaire Pries van stichting 't Grunneger Bouk weer uitgereikt als Grunneger Schrieverspries] www.dvhn.nl 19 december 2019
[[Kategorie:Grunnegs artikel]]
[[Kategorie:Leegsaksiese pries]]
