[[Image:Wadden - Romo.PNG|thumb|250px|Lokoatsie]]
'''Reumeroog''' of '''Rømø''' ([[Duuts]]: ''Röm'' of ''Rømø'', [[Noordfrais]]: ''Rem'', [[Platduuts]]: ''Römö'') is t maist zudelke bewoonde [[Denmaark|Deense]] [[waddenaailaand]] van de [[Noordzee]] en ligt tussen de aailaanden [[Sylt]] en [[Manderoog]] (of [[Mandø]]). t Oppervlakte van t aailaand is 130 [[vierkaante kilometer|km²]]. Der wonen minder as doezend mìnsken.

n 9 kilometer laange daam verbindt t aailaand mit t vastelaand. In de ploats [[Havneby]] op t aailaand kan ook n veerpont nomen worden. Net as n aantel aandere waddenaailaanden het Reumeroog n steeds wisselende grootte had. t Aailaand het n lutje badploats, Lakolk. Laange tied vörmde de [[visserieje|vìskerij]] de belaangriekste bron van inkomsten op Reumeroog, loater wuir de [[haandel]] steeds belaangrieker. t Aailaand leeft tegenswoordig veural van [[toerisme]]. Zo binnen der n poar [[monement|monumenten]] en [[museum]]s. Doarnoast is der ook n [[pretpaark]] op t aailaand. 

Van [[1864]] tot [[1920]] beheurde Reumeroog tot [[Duutslaand]] en was t dail van de Prusische provìnzie [[Sleeswiek-Holstain]].

==Heufdploatsen==
De heufdploatsen van t aailaand binnen:

* ''Toftum''
* ''Juvre''
* ''Bolilmark''
* ''Kongsmark''
* ''Tvismark/Nørre Tvismark''
* ''Mølby''
* ''Vråby''
* ''Havneby'', veerpont noar t [[Duutslaand|Duutse]] aailaand [[Sylt]]
* ''Østerby''
* ''Kromose''
* ''Sønderstrand (Zuudstrand)''
* ''Lakolk''

[[Kategorie:Grunnegs_artikel]]
[[Kategorie:Denmaark]]
