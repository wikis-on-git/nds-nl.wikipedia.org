[[Ofbeelding: Belfast City Hall 2007.jpg|thumb|right|200px|Belfast Stadhoes]]
'''Belfast''' ([[Iers]]: ''Béal Feirste'') is de grötste stad in [[Noord-Ierlaand]] en de proveensie [[Ulster]]. In 1999 wör t inwonnertal eskatt op 279.200. t Is seend [[1922]] de heuwdstad van Noord-Ierlaand. Doarnöast is t ook nog de heuwdstad van de groafskop [[Antrim]].

n Namen Belfast keump van t Ierse ''Béal Feirsde'' (later eskrewen as ''Béal Feirste'') wat ''Moond van de Zaandbaanken'' betekent. Der wörd vake dacht det Belfast keump van de rivier [[Farset (rivier)|Farset]] , woer't Belfast oawerhen ligt, mear beaide stad en rivier zeent noar disse zaandbaanken verneumd. De Farset zelf is nit mear zo bekeand umdet den is op egoan in de gröttere rivier [[Lagan (rivier)|Lagan]]. De Farset streumt duur ne piepe oonder de stad.

Belfast ligt dus an de moond van de rivier Lagan an de zeetak [[Belfast Lough]]. Hierduur ligt Belfast lös an de [[Ierse Zee]]. Um Belfast hen liggent de boargen [[Black Mountain]] (''Zwarten boarg'') en [[Cavehill]] (''grottenheuwel''). Belfast hef n antal oolde gebouwen, zo as de [[Queens University]] oet [[1849]] en de [[City Hall]] oet [[1903]]. De best bewöarde zeent twee oolde baanken: de Ulster Bank oet [[1860]] en de Northern Bank oet [[1769]].

In belfast he'j n grötsten droogdok, woervan a'j de kranen van oet de vearte al köant zeen. Hier wör n [[RMS Titanic|Titanic]] ebouwd. Aandere belangrieke industrieën zeent van ooldsher t Ierse linnen en de  touwslagerieje.

De stad hef twee vleegveelde: [[George Best Belfast City Airport]], an de raand van Belfast bie [[Holywood]]. en [[Belfast International Airport]] bie [[Lough Neagh]].

== Oetgoande verbeending ==
*[http://www.belfastcity.gov.uk Offisjele webstea van Belfast]

[[Kategorie: Tweants artikel]]
[[Kategorie: Stad in Ierlaand]]
