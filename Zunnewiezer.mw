[[Bestaand:Horizontale zonnewijzer.jpg|thumb|Een gewone zunnewiezer]]
[[Bestaand:Digital sundial.jpg|thumb|Een digitale zunnewiezer]]
[[Bestaand:Saint-remy-de-provence-cadran-solaire.jpg|thumb|Een murezunnewiezer]]
Een '''zunnewiezer''' ([[Frans]]: ''cadran solaire'', [[Duuts]]: ''Sonnenuhr'', [[Engels]]: ''sundial'') is een instrement waor de [[tied]] mee an-egeven kan wonnen, deur de [[zunne]] as hulpmiddel te gebruken.

De [[eerde]] drei um d'r as hinne. Hierdeur is 't ofwisselend [[Locht (straoling)|loch]] en [[duuster]]. Disse ofwisseling van loch en duuster geef de indeling van de tied in dagen.

De [[schaoduw]] van een veurwarp veraander daordeur de heultied van richting. As de schaoduw naor 't [[Noord (windstreake)|noord]]en wies (in 't [[zujelijk halfroend|zujelijk halfrond]] naor 't zujen) is 't krek mirreg. De zunne steet dan in 't zujen (in 't zujelijk halfrond in 't noorden), krek boven de meridiaan. 't Is 12 ure in lokale zunnetied. Daorvanuut ku-j een verdeling maken en uurlienen anbrengen waorop de schaoduw 't ure angeef.

== In 't duuster ==
In 't duuster ku-j de tied vanzelf neet meten mit een zunnewiezer, mar toch ku-j 's nachs de tied lezen an de haand van de posisie van een bepaolen [[ster]]. Hierveur gebruuk je een [[nocturlabium]], 't instrement wonnen oek wel een ''horologium nocturnum'' eneumd. 't Liek dus in principe arg op de meniere dee gebruuk wonnen bie 't bepaolen van de tied, mit een zunnewiezer as hulpmiddel. 't Grote verschil is liekewels da-j bie de nocturlabium gien zunloch neudig hem, mar wel da-j der sterns goed zien kunnen.

== Geschiedenis ==
[[Olle Egypte|Egyptische]] schaoduwklokken (1500 v. Chr.) wönnen in 't [[Olle Egypte|Ouwe Egypte]] gebruuk, en bin veerder ontwikkeld deur aandere culturen, zoas de [[Volksrippebliek China|Chinese]], [[Griekenlaand|Griekse]] en de Romeinse culturen. Een soort zunnewiezer zonder [[gnomon]] wonnen beschreven in 't [[Oolde Testement|Ouwe Testement]] ([http://www.biblija.net/biblija.cgi?m=Jesaja+38%3A8&id18=1&pos=0&set=10&lang=nl ''Jesaja 38:8'']).

De [[wiskunde|wiskundige]] en [[steernskunde|sternskundige]] [[Theodosius van Bithynia]] hef volgens sommigen een universele zunnewiezer emaak dee overal ter wereld gebruuk kon wonnen. De [[Frankriek|Franse]] sternskundige [[Oronce Finé]] maken een ivoren zunnewiezer in [[1524]]. De [[Italiën|Italiaanse]] sternskundige [[Giovanni Padovani]] publiceren een verhaandeling van de zunnewiezer in [[1570]]. Hierin stungen de anwiezing veur 't maken van zunnewiezers en 't bevestigen van de verticale en horizontale zunnewiezers. [[Giuseppe Biancani|Giuseppe Biancani's]] ''Constructio instrumenti ad horologia solaria'' bespreek 't maken de perfecte zunnewiezer, mit biekoemde illestrasies.

== Nedersaksisch ==
* [[Grunnegs]]: ''zunuur'', ''zunneklok''
* [[Stellingwarfs]]: ''zunnewiezer''
* [[Veluws]]: ''zunnewiezer'' of ''zonnewiezer''

{{commonscat|Sundials}}

[[Kategorie:West-Veluws artikel]]
[[Kategorie:Tied]]
