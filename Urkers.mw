[[Ofbeelding:Urkers.PNG|right]]
't '''Urkers''' is 't [[dialect]] dat op [[Urk]] espruken wordt. Et beoort mit 't [[Eemlaans|Eemlaands]] in 't [[West-Veluws]] tot 't overgangsgebied tussen 't [[Nedersaksisch]] in 't [[Nederfrankisch]], mar wordt over 't algemien erekend tot 't [[Nedersaksisch]]. 't Dialect is ondanks disse verwaantskappen uniek van karakter. Sinds de laote niegentiende eeuw eawen vuul taolwietenskappers eurlui d'rmie biezig ouwen. 't Urkers beoort tot ien van de levendigste dialecten van [[Nederlaand]].

==Klanken van 't Urkers==
't Urkers et 'n grote klankinventaris, waorin de mieste klanken 'n korte en lange variant eawen. Dit verskil kan dertoe leien dat woorden 'n iele angere betekenis kregen: ''kiek'' betekent "kijk", mar ''kiêk'' is "keek". De klankwetten vor 't Urkers binnen vrij mulijk en binnen zier onriegelmaotig. In vuul woorden waor 't [[Standardnederlaans|Nederlaands]] ''ij'' en ''ui'' et, in 't [[Sallaands]] ''ie'' en ''uu'', et 't Urkers de klanken ''ee'' en ''eu''. Dit wordt verklaord eut de theorie van de [[Hollaanse expansie|Hollaandse expansie]]: in de zuventiende eeuw begon 't [[Hollaans (dialekt)|Hollaands]] de ''ie'' en ''uu'' vor de zuielijke ''ij'' en ''ui'' in te wisselen. Disse streektaol ad zien invloed op de Zuierzeedialecten. De klanken ''ee'' en ''eu'' binnen tussenfasen in de overgang, die 't [[Amsterdams]] in de zuventiende eeuw ad moet eawen.

Ok wordt de ''h'' in 't Urkers miestal niet eut-espruken. [[H-deletie|Dit verskeensel]] is waarskijnlijk in de achttiende eeuw eut [[Zwolle]] over koemen weien.

==[[Onzevaor|Oenzevader]]==
:Oenze Vader die in de emel is
:dat Joen naam mag worren ge-eiligd
:in Joen koninkrik mag koemen
:Joen wil geskieden
:Op d’aarde net zoas in d’ emel.
:Gief oens eeden oens dagelijkse brood
:In vergief oens oenze skulden
:Net zoas wij z’ok an angeren vergieven
:In bring oens niet in verzoeking
:Maar verlos oens van de booze
:Want van Joe is et koninkrik
:In de kracht in de aarlijkeid
:Tot in ieuwigeid
:In ieuwigeid
:Amen

==Urkers op 't web==
* [http://dialectkring.opurk.nl Dialectkring.opurk.nl]

[[Kattegerie:Urkers artikel]]
[[Kattegerie:Nedersaksisch]]

[[de:Urkers]]
[[fy:Urksk]]
[[nl:Urkers]]
