Nen '''borgman''' of '''borgkearl''' ([[Latien]]: '''castellanus''') was in den [[Middeleeuwn]] ne [[adel|edelkearl]] dee ne bi-jzundere rolle vervulden bi-j den verdeadiging van ne [[Kasteel|burcht]]. Eurspronkelek waarn den borgkearls verplicht op of bi-j et kastele van hun here te wonnen. In ruul veur hun trouw ontvingen zi-j ne bi-jzunder [[leengood]], ne borgleen.

In [[Deepn]] en [[Goor]] hebt den borgkearls tot et ende van et [[Ancien régime]] bestoan. Et wöd nen rechte, gekoppeld an et bezit van nen borgleen. Den borgkearls hadden in dizzen plaetse ne bestuurleken rolle in den beneuming van burgemeisters, preakers, kösters en skoolmeisters. In Deepn is ne verzoameling van 9 zilveren borgkearlsbeakers bewoard ebleaven uut et darden kwart van den zeaventeende eeuwe. In 1962 wöd ter geleagenheid van zien tachtigsten verjoardag deur J.W.J baron [[de Vos van Steenwijk]], eigenoar van et Huus Deepn, nen teenden borgkearlsbeeaker angeboden an den gemeente [[Deepn]].

==Kastele woaran borgkearls verbönden waren==
===Duutslaand===
*[[Kasteel Bentheim]]
*[[Nienborg]] bi-j [[Heek (Duutslaand)|Heek]]

===Nederlaand===
Tussen hoakskes den oldsten bekanden beskrieving.
* [[Huus Almelo]] in [[Almelo]] (1299)
* [[Kasteel Breevoort]] in [[Breevoort]]
* [[Huus Deepn]] (1188) in [[Deepn]]
* [[Burcht te Goor]] (1263) in [[Goor]]
* [[Schulenborg]] in [[Heldern]] (1243)
* [[Kasteel Valkenburg]] in [[Valkenburg]](1237)
* [[Kasteel Vollenhove]] in [[Vollenhove]]

==Literatuur==
* A.J.Gevers, A.J. Mensema, ''De havezaten in Twente en hun bewoners'', Rijksarchief in Overijssel en Uitgeverij Waanders, Zwolle, 1995, p. 82, 175, 224 ISBN 90-400-9766-6
* W. Rietman, ''De borgmannen en hun bekers'' in: Jaarboek Twente 1981 (nr. 20), Dinkeldruk bv, Oldnzel, 1981, p. 9-17

==Zee ok==
* [[Burggraaf]]

[[Kattegerie:Achterhooks_artikel]]
[[Kattegerie:Oorlog]]
[[Kattegerie:Kasteel]]
[[Kattegerie:Geschiedenis_van_Nederlaand]]
[[nl:Borgman]]
