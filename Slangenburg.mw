'''Slangenburg''' is nen [[kasteel]] in de gemeente [[Deutekem]], rundumme 5 kilometer van den [[stad]] verwiederd. Et kastele ligt in et geliekgeneumden bosgebeed tussen Deutekem en [[Varsseveld]], woar ok dem [[Sint Willibrordabdi-je]] en nen crematorium te vinden bunt.

Slangenburg is ontstoan aan et end van den [[Middeleeuwn]]. In den [[16de eeuw|16den eeuwe]] wöd et [[kasteel]] eigendomme van den veldhere [[Frederik Johan van Baer]], dee et verbouwden um doar te kün wonnen. 

Den letsten persoonleken eigenoaren, den familie [[Passmann]], warn Duutsers. Den familie ligt begroaven op den bi-jzunderen begroafplaetse noast den slotgrachte. Noa den krieg wödden alle Duutse bezittingen verbeurd verkloard en zo wöd et kastele eigendom van den Nederlaandsen stoat. 

Teggenwoordig wödt et kastele bruukt as gasthuus van et kloster van den [[Benedictienen]]. Et laandgood en den kapelle van et kloster bunt toogänkelek veur tooschouwers. Et eeuwenolden loanenstelsel op et laandgood is biezunder. Et is anelegd in den vörm van nen [[trapezium]]. Den trapeziumvörmigen loanen bunt bewoard ebleaven.

Slangenburg beheurt tot den [[Top 100 der Nederlaandsen UNESCO-monumenten]].

== Galeri-je==
<gallery>
Ofbeelding:Slangenburg_anzicht.jpg|Anzicht op Slangenburg
Ofbeelding:Slangenburg.jpg|Zi-jkante van et kastele
Ofbeelding:Slangenburg_bi-j_gebouw.JPG|Bi-jgebouw op Slangeburg
</gallery>

==Uutgoande verwiezingen==
*[http://www.kasteelslangenburg.nl Webstee van et kastele Slangenburg]
*[http://www.slangenburg.nl/ Webstee oaver den Slangenburg]

[[Kattegerie:Achterhooks_artikel]]
[[Kattegerie:Kastele in Nederlaand]]

[[nl:Slangenburg]]
