[[Ofbeelding:Lower_Saxony_OS_%28St%29.svg|thumb|right|200px|Ossenbrugge op de kaarte van Nedersaksen]]
'''Ossenbrugge''' ([[Hoogduuts]]: ''Osnabrück'') is ne plaatse in de boondsstoat [[Niedersachsen]] in [[Duutslaand]]. De plaatse ligt kort bie de grenze met [[Westfalen]], en vrogger heuren ze ok bi'j Westfalen, wat in de kultuur nog te zeen is.  Et is noa [[Hannover]], [[Brunswiek]] en [[Oldenborg]] de grötste stad van de boondsstoat [[Niedersachsen]], met 156.315 inwonners (2013). Doarvan zeent 22.000 studeanten, wat 14% van de hele bevolking is. Ossenbrugge is ne [[kreisfreie stad]] en vaalt dus besteurlik rechtstreeks oonder de boondsstoat.

Et is ene van de twee steaden woer as in [[1648]] de [[Vreade van Westfalen]] slötten wör. Doarmet stopten den [[30-joarigen oorlog]]. In den [[Tweeden Wearldoorlog]] wör de oolde binnenstad kapot esmetten met bommen. Et roadhoes woer as de Vreade van Westfalen oonderskrewen wör, steet nog oawereande.

==Verleden==
Ossenbrugge hef seend [[780]] ne [[Rooms-Katholieke Karke|Rooms-Katholieke bisskopszetel]]. Bisdom Ossenbrugge was et eerste [[Saksen (vôlk)|Saksiese]] bisdom wat [[Koarel den Groten]] stichten. roondum de bisskopskaarke wörden heanig an mear huze bouwd. In [[1147]] wör et vuur et eerste ne stad eneumd. [[1157]] meug Ossenbrugge zik van keaizer [[Frederik Barbarossa]] verstaarken met stadsmuren. Um mear haandel te kriegen, stichten Ossenbrugge met [[Meunster]], [[Minden]] en [[Herford]] in [[1246]] de [[Laadbaarger Maarktboond]]. Dit was de vuurloper van de Westfaalse Steadenboond, dee in et [[14e eeuw|14de joarhoonderd]] bie de [[Haanze]] kömmen.

Tusken [[1643]] en [[1648]] wörd der in Ossenbrugge en Meunster ekuierd oawer de Vreade van Westfalen. Hiermet kömmen den [[Dartigjoarigen Oorlog|Dartigjöarigen]] en den [[Tachtigjoarigen Oorlog]] an den eande. Et vreadesverboond har as vuurwearde det nen regearenden preens-bisskop vanof toen et ene moal Rooms en et aandere moal [[Protestaants]] wean mos. Den Protestaantsen bisskop wör dan beneumd töt Hartog van Brunswiek-Luneborg. Et preensbisdom wör in [[1803]] op ehewen. In de Fraanske tied köm Ossenbrugge oonder besteur van Hannower. In 1866 wör et doarduur [[Pruussen|Prusies]] en in [[1871]] Duuts.

[[Kategorie: Tweants artikel]]
[[Kategorie: Plaotse in Duutslaand]]
