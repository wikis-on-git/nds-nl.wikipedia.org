[[Ofbeelding:Stihl kettensaege.jpg|thumb|350px|Een kerel mit een kettenzage van Stihl]]
Een '''kettenzage''' (of grappig bedoeld: '''knetterbiele''') is een draagbaor ding waor of da-j mee zagen kunnen. Een kettenzage gebruuk je meestentieds veur 't zagen van bomen of aander houtspul. 

== Gebruuk ==
Je kunnen de kettenzage gebruken bie 't vorthaolen van ummevuilen of zieke bomen of bie 't snoeien van [[takke]]n, umdat 't veuls te veul wark is um 't mit de haand te doon. Vrogger gebruken ze in plaose van een kettenzage een gewone [[biele]] of een [[zage|haandzage]]. Een aander stuk gereedschap wa-ze der vrogger oek wè gebruken is de [[spanzage]] of de [[trekzage]].

Naos de kettenzage veur 't zagen van hout, he-j oek allerhaande kettenzagen veur 't zagen van aander spul, bieveurbeeld veur [[netuursteen]], [[keie]]n of [[beton]].

== Ho 't wark ==
Je hemmen twee soorten kettenzagen, d' ene wonnen an-edreven deur een [[moter]] (mit [[bezine]]) en d' aandere loop op [[elektriciteit]]. De kettenzage dee op elektriciteit loop is veural veur partekelier gebruuk. 

De kettenzage besteet uut dree parten, de moter, 't zaagblad mit daoran een soort [[Ketten (andrieving)|fietsketten]], mar dan mit scharpe mesjes. De mesjes zörgen derveur da-j goed zagen kunnen. De ketten mut goed onderhouwen wonnen, dit ku-j doon deur der olie op te smeren en de ketten ees in de zoveul tied goed scharp te laoten maken.

== Veiligheid ==
A-j een kettenzage gebruken mu-j de oren goed bescharmen, want a-j der vake mee warken, ku-j [[doof]] of [[slichheurend]] wonnen van al dee harrie. Veur de res van 't [[lief]] ku-j bescharmend grei antrekken en veur de ogen mu-j een bescharmingsbrille opzetten.

{{Commonscat|chainsaws|kettenzagen}}
{{Dia|Disse pagina is eschreven in 't [[Nunspeets]]}}

[[Kategorie:West-Veluws artikel]]
[[Kategorie:Raaive]]
