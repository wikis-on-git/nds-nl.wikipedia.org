[[bestaand:Ochtrup_Villa_Winkel.jpg|thumb|right|250px|Villa Winkel]]
[[bestaand:Lage der Stadt Ochtrup in Deutschland.png|thumb|right|Ligging van Ochtrup up de kaarte van [[Duutslaand|Düütskland]]]]
'''Ochtrup''' is ne kleine stad in et noordwestelike [[Münsterland]] in et [[Duutsland|düütske]] bundsland [[Nordrhein-Westfalen). Et ligt up de grense med et andere düütske bundsland [[Niedersachsen|Neadersassen]] en [[Twente]] in [[Neaderland]]. De stad hevt ungeväär 19.662 inwunners

Uut archeologiske vündste blikt dat de streake rund Ochtrup, [[Langenhorst]] en [[Welbergen]] al seyd de lätste [[Ystyd]] bewoand is. Ouk gevt et ne [[oldsassisk]]e verwysing når Ochtrup.

De eyrste vermelding is 'Ochtepe' (et ''Oustelike Epe'' of ''Ostepe'') in et jår [[1143]] in ne stiftoorkunde van et klouster Clarholz. As parochy wördt de woansteade vöär et eyrst in [[1203]] nöömd. In de [[Frankiske Tyd]] stünd der al ne doupkarke en vörmden et med de Wester, Ouster en Weiner [[boerskop|buurskuppen]] 'n [[karspel]]. In de jåren [[1593]] en [[1594]] kreag Ochtrup stadrechten med nen wal, breyden gracht en dree stadtorens. In [[1597]] kreag Ochtrup marktrechten. Ouk kreag Ochtrup ne [[Wigbold]]ståtus. Toch hülp de stadwal nit vöäle: in [[1595]] en [[1597]] wör Ochtrup döär [[Spanje|spaanske]] truppen [[brandskatten|brandskatted]]. Nit blouts den [[Tachtigjöärigen Oorlog]] tröäk spoars döär de stad, ouk [[Bernhard von Galen]] en den [[Dartigjöärigen Oorlog]] tüsken [[1618]] en [[1648]] tröffen de woansteade swår. Rund [[1820]] wörden de stadpoorten afbröäken. Rund de eywwesseling wörden de wallen afgraeven üm der stadgröön vöär terügge te brengen. Vandage herinnert de stråtnamen Noordwal, Oustwal en Westwal noch an de olde tyden. Van de westwal is noch nen [[waterbear]] oaver. Lokaal nöömt se den de ''Stüwwenkop''.

==Ekonomy==
Ochtrup was vroger ne [[linnengood|textilstad]]. De olde fabrik van de family Laurenz is rechtevoord inrichted as kouphuus, med verskillende kleyderwinkels.

==Vereynigingen==
Ochtrup kent 'n aktiv vereynigingsleaven. Der sint meyrdere sportvereynigingen en vyvteen [[sküttery]]en.

==woankernen==
By Ochtrup wordt verskillende nåberskappen en dörpe reakend.
{|
|-
| width="250" valign="top" |
* Ochtrup
** Stadgebeed
** Oster (Buurskap, up et noordousten van de stad)
** Wester (Buurskap, up et noordwesten van de stad)
** Weiner (buurskap, up et süden)
| width="250" valign="top" |
* [[Langenhorst]]
** Velderhook
** Teupenhook
| width="250" valign="top" |
* [[Welbergen]]
** Bökerhook
** Schweringhook
** Brink
** Mohringhook
** Lütkeveld
|}

==Et bekyken waerd===
[[bestaand:1024px-Ochtrup_Beltmann-Bau.jpg|thumb|right|200px|Beltman Bau]]
Ochtrup hevt verskillende beseenswaerdigheiden, sou as et olde rådhuus, de Lambertikarke, Villa Winkel, et ''Spieker'' in [[Langenhorst]] en et waterkasteel Huus Welbergen. Upvallend is et in [[hollandske renaissance]] uptröäken ''Beltman Bau'', 'n fabrik dee untwörpen is döär den [[Enskede|enskedeesken]] architekt Gerrit Beltman.

[[Kategorie: Tweants artikel]]
[[Kategorie: Stad in Duutslaand]]
[[Kategorie: Duutslaand]]
