{{wiu}}
[[Ofbeelding:Dorpsgezicht Orvelte.jpg|right|250px|thumb|[[Orvelte]], n old [[Drenthe|Drìnts]] (Saksisch) loug]]

Olle mìnsken maggen aaltieds geern proaten over t '''olle leven van vrouger'''. Dit komt veuraal deurdat noa de [[Tweede Wereldoorlog|oorlog]] de veraanderns zok hail vlot op nkander opvôlgden en de wereld aal klaine wordt deur de hogere mobiliteit. Hierdeur wordt de belevens wereld van luu groter, woardeur olle gebruken en regionoale identiteit laanksoam votgoan. Der wordt al ais zègd dat ien de lèste 50 joar net zo veul veraanderd is ien de 500 joar doarveur. Veul olle luu dij veur of tuzzen de oorlogen geboren binnen, kinnen de veraanderns van noudoags den ook nait apmoal even goud biebainen en hebben den ook nog voak verlet van vrouger. Ien vergelieken mit de rest van [[Nederlaand]] het t [[Nedersaksië|Leegsaksische gebied]] messchain nog wel de maiste verandern ondergoan, deur t van oorsprong laandelke karakter van de streek. [[Nedersaksische volksgebruken|Olle gebruken]] goan vot, de viskerij is ôflopen, dialekten staarven oet, klederdracht wordt nait meer droagen, de laandbaauw gaait noar t boetenlaand, bedrieven trekken vot oet de dörpen, ambachten worden omwizzeld veur mesienewaark, noaberkontakten worden minder, jongluu trekken vot noar de steden, enzowieder. t Leegsaksisch wordt deurregen deur de zonuimde [[biebelgordel|biblebelt]] (biebelraim), woar man nog laank perbaaierd het om t olle tou beholden, môr ook hier begunt de globalisoatsie zien ientrid tou doun. Hieronder wordt n beschrieven geven van t leven van vrouger van de gemiddelde leutje man ien de bepoalde gebieden dij wie nou kennen as t [[Leegsaksisch]]e gebied, veurdat de [[globalisoatsie]] begon. 

{{dia|Schreven op zien [[Grunnegs]]}}

==Grunnen==
Kultureel kin Grunnen ien vaaier gebieden verdaild worden: [[Grunnen (stad)|Stad]] en omstreken op [[Hondsrog]], de Klaaigebieden, de Veenkelonien en [[Westerwôlde]] (de zaandgronden). Ien dizze vaaier gebieden was t leven apmoal net even aans, môr wel verliekensboar. 

===Stad===
[[Ofbeelding:Groene Weeshuis Groningen.jpg|right|250px|thumb|n Olle verbeelden van t Gruine Weeshoes oet 1858. Tot aan [[Twijde Wereldkraig]] tou zag Stad der sikkom zo oet]]
De grootste verandern ien [[Stad]] is t oeterliek van de stad. Was t veur de oorlog n echte historische stad, nou binnen der n hail ìnde nijmoodse gebaauwen, kantoren en aander grote torens en baauwwaarken. Nou is de overgang tuzzen t olle en nije leven ien Stad minder hektisch wèst, deurdat liek as aander steden, ook Grunnen eerder mit de tied mit goan as dörpen. De veraandern ien oeterliek was aans wel radikoal. De stroaten wazzen vrouger van lösse stainen, voak rooie klinkers, mit aan ziedkaant dikke vlinten. De hoezen wazzen van [[keie|brikken]] môkt en haren veul klassisistische elemìnten. Bie de bevraaiden noa de Twijde Wereldkraig deur de [[Kannede|Kanadezen]] is n groot gedailte van stad bombardeerd worden omdat de [[Duutslaand|Duutse soldoaten]] over haile stad verspraid wazzen. Noa de oorlog was der naauwlieks gèld om alles opnij op tou baauwen, woardeur der nije gebaauwen hìn zet wörren. Veul van dizze gebaauwen wazzen hail simpel, deurdat der nait genog gèld was en man zo gaauw meugelk t leven weer oppakken wol.

Noa de bevraaiden is Stad ook hail slim gruid en het t zien zìntroale positsie ien t Noorden ook goud benoadrokt. Doardeur was t veur zoakenluu oet aander dailen van t laand aantrekkelk om hier tou zeddeln. Noa t ontdekken van t gas, zeddelde de [[Nederlandse Gasunie|gasunie]] zok ook ien Stad. Dit ales het biedroagen dat Grunnen van n rustege pervìnziestad dij waineg tou doun haar mit t Hollaandse dail van t laand, zok nou openstèlde veur de [[forensen]] en aander zoakenluu. Ook de universiteit het hieraan mitwaarkt. Deurdat aal meer luu studeren gingen, mos de universiteit oetbraaiden. Tegenswoordeg is meer as ain op de vaaier ienwoners van Stad n studìnt.

==Drenthe==

==Stellingwarven==

==Sallaand==

==Urk==

==Tweante==

==Achterhook==

==Veluwe==

==Bunsjoten & Spaokenburg==

[[Kattegerie:Nedersaksische cultuur]]
