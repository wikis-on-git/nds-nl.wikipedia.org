{{wiu}}
'''Grunnen''' is zowel n [[stad]] as n [[provinzie]]. De geschiednis van de Stad is nait te begriepen zönder kennes van de [[Ommelanden]], de geschiednis van de provinzie is ook nait te begriepen zönder begrip van de biezöndere positsie van de ainege grode stad in de provinzie. In dit artikel wordt doarom zowel de geschiednis van de Ommelanden as dijnt van de Stad behandeld.

== Laandschopsvörmen ==
Tiedens t ìnde van de letste iestied, zo’n 12.000 joar leden, steeg t [[waterspiegel|woaterspaigel]] van de [[Noordzee]] vlot. Hierdeur wuir de ofwatern van t gebied dat men tegenswoordeg kent as de [[provinzie Grunnen]] aal minder en ontstond n uutbraaid moorgebied. Dit gebied rekde zuch uut over [[Grunnen (provinzie)|Grunnen]], [[t Drìnt]], [[Fraislaand]] en t [[Emslaand]]. Vanuut t zuudoosten wuir dit gebied deursnitten deur n laanke zaandrug mit allerlaai leutje uutsteeksels en uutlopers: de [[Hondsrug]]. Dizze rekt zuch tegenswoordeg uut over n ofstand van sikkom 60 kilometer van [[Em|Emmen]] in zuud-oost Drìnt tot veurbie de tegenswoordege stad [[Grunnen (stad)|Grunnen]] woar t laankzoam onder de klaaibedekken verswindt.

[[Categorie:Grunnegs artikel]]
[[Categorie:Geschiednis van Grunnen]]
