'''Anne Doornbos''' ([[Erica (Drenthe)|Erica]], [[28 juli]] [[1948]]) is een [[Drenthe|Drèents]] schriever en bestuurder.

==Opgruien en wark==
Doornbos is opgruid op de boerderij van zien olders op [[Erica (Drenthe)|Erica]]. Nao de [[Hogere börgerschoele|HBS]] hef e studeerd an de [[sociaole academie]] in [[Grunnen (stad)|Grunning]] en [[Nijmegen]]. In [[Emmercompas]] en [[Emmen]] hef e in 't jongerenwark zeten. Op [[Et Vene]] was e directeur van een welzijnsinstelling. Tegenswoordig is e gemientesikketaoris van de Noord-Drèentse gemiente [[Noordenveld]]. Hi'j woont in [[Eein]].

Doornbos is wieder ok veurzitter - vanof 2006 - van uutgeverij [[Het Drentse Boek]]. In dizze hoedaonigheid hef hi'j metwarkt an de totstandkoming van 't [[Huus van de Taol]]. Hi'j is volmacht van 't schrieverscontractpunt 't [[Nei Drèents Geneutschap]] (deur hum opricht met [[Martin Koster]]) en sikketaoris van de stichting [[Drentse Muziek Maatschappij]].

==Schrieveri'j en wieder==
Zien eerste schrieveri'j bestund uut [[Nederlaans]]e gedichten en teksten veur schoel- en jeugdverienigingscabaret. Hi'j was oprichter en tien jaor lang tekstschriever en speuler van 't Heerenveens Ambtenaoren Cabaret.

Kört veur de ieuwwisseling is Doornbos [[Drèents]] gaon schrieven. Zien vertellegies, gedichten en columns hebt onder aandere in 't letterkundig tiedschrift ''[[Roet (tiedschrift)|Roet]]'' staon; een antal gedichten bent opneumen in ''Scheupers van de taol: Bloemlezing van de Drèentse Schrieverij 1837-2003'' (Het Drentse Boek, 2003).

Zien dichterlijke begunbundel is ''Een eerder laand'' (Het Drentse Boek, 2007), daorin vernaomelijk sonnetten staot. Belangrieke thema's bent de verbundenheid van mèensen met 't laandschop en 't verglieden van de tied. De twei besprekers in ''[[Roet (tiedschrift)|Roet]]'' waren iensludend verdield: ze vunden 't 't wark van een '' 'nuvere dichter' '', die nog een toertien had mutten riepen: '' 'Gedichten van wisselnd niveau en liedteksten die veul weg hebt van traditionele volksballades.' '' Ze vunden hum schier um zien ienvold, met '' 'zinnen die argens blieft hangen en die as ie soms later nog ies kunt anhalen.' '' Veur later wark kiekt ze uut naor '' 'wat meer spanning en variatie in vorm en underwarpen'.''

In 2011 verscheen Doornbos zien eerste vertellegiesbundel, ''Dèenken an een zebra'' (Het Drentse Boek). De verhalen bint vaok situeerd in de mederne Drèentse dörpsgemienschop.

==Citaot==
:''Twei staolen balken spliet de tied,
:''links en rechts tot blokkies sneden.
:''Een mèensenleven perst in 'n turf,
:''in bulten stoekt verleden.

:''Spoorbielsen slaot een brug naor 't heden
:''en woord nao woord kom ie weer in mien riek.
:''Tot in het lest de grèenze overschreden
:''en ie in elke vezel op mij liekt.

Uut ''Speurtocht'' (''Een eerder laand'', p.37)

==Bronnen==
* [http://www.hetdrentseboek.nl/content/view/15/27/ Het Drentse Boek oaver Anne Doornbos]
* ''Roet, Drents Letterkundig Tiedschrift'', zommer 2007, pp. 11-14.

==Uutgaonde verwiezings==
* [http://www.taolpaddrenthe.nl/ Filmpien op Taolpad Drenthe: Anne Doornbos drag zien gedichten ''Gasopslag'' en ''Zwartendieksterschans'' veur]
* [http://www.drentsetaol.nl/schrieverij/schrievers/anne_doornbos.htm ''Anne Doornbos: Schriever van de maond feberwaori 2007'' (Drentse Taol)]

{{Dia|Dit artikel is schreven in 't [[Zuudoost-Veen-Drèents]].}}

[[Kategorie:Drèents artikel|Doornbos, Anne]]
[[Kategorie:Schriever in 't Drèents|Doornbos, Anne]]
