[[Ofbeelding:Edmund blair leighton accolade.jpg|thumb|''Den Ridderslag'' (ollievarf op dook, [[Edmund Blair Leighton]], 1901), nen [[Prerafaëlieten|Prerafaëlities]] skilderi-je]]

Nen '''ridderslag''' (accolade) is et verleanen deur nen (adellek) here van den ridderleken weerdigheid deur middel van et leggen van deens zwoard op beiden scholders van nen persoon.

==Eursprong==

Den veurloper van den ridderslag is et oldgermaansen gebruuk van et zweerd omgörden van nen (jonge)kearl dee zich op et slagveld hef bewezen.
In den achtsten eeuwe mag iedere [[ridder]] iemand dee zich verdeenstelek hef emaakt op et [[slagveld]] tot ridder verheffen. Tootreding tot dizzen staand is dan betrekkelek eenvoldig howal neet iederen ridder hiermet zanzelf van [[adel]] is. Veul leden van den [[Ministerialiteit]] bunt wal ridder moar neet van adel. 
Den ridderslag wödt pas in den 14den eeuwe ingevoerd, as den zwoardumgörding heur betekkenis hef verloorn. In den loöp van dee eeuwe wödt den ridderslag nen uuting van klassebewustzien en socialen apartheid van den ridderstaand. Veurweerde wödt dat ni-je ridders van adelleken geboorte möt wean. Et is nen bevestiging van et feit dat zi-j tot den heersenden klasse beheurd.

==Nen geslotten klasse==

Vanof den 12den eeuwe untwekkelt den adel zich tot nen geslotten klasse. Allenig iemand van ridderleken ofkumst kan ridder wödden. Friedrich I Barbarossa verbeedt mit noadrök dat zünnen van preesters en boern den gordel droagen. In et Heiligen Roomsen Riek wödt den ridderleken boavenlaege in 6 of 7 zogeneumde [[heerschildrangen]] van verskillend anzeen splitst. Et verskil tussen rieksaristocrasie en aandere adel wödt dan geformalisierd.

==Den Ridderslag in Nederlaand==

Den Nederlaandsen Ridderorden kent weinig of gene ceremonieel en ok nen ridderslag mit nen zweerd wödt neet gegeaven. Allenig den [[Militaire Willems-Orde]] kent nen biezunder ritueel woarbi-j den Könning of Könningin den ni-jen Ridder mit den vlakke hand steavig op den scholder sloat. Nen handeling dee deur den oaverige anweazige Ridders wöddt herhaald.<BR>
De Ridderlekee Duutsen Orde in den protestantsen Bali-je kent gene ridderlag moar in den Katholieken Orde van Malta wödt nen ni-jen Ridder deur den [[Baljuw]] dree moal mit et plat van et zwoard van den oldsten van den an te bringen verwochtenden-ridders op den rechterscholder 'esloagen'.<BR>
Den [[Laandcommandeur]] van den protestantsen [[Johanniter Orde in Nederlaand|Johanniterorde]] loat den te an te bringen Rechtsridders veur him neerkneelen en sloat hen dreemoal op den linkerscholder mit den weurden "mit dizzen dree sloagen sloa ik ow tot Rechtsridder en gef U alle rechten dee nen Rechtsridder in den Johanniter Orde in Nederlaand bezit"

==Literatuur==
* W. Jongedijk e.a., "Ridderlijke Orden in Nederland", 1965

[[Kattegerie:Achterhooks_artikel]]
[[Kattegerie:Middeleewn]]

[[de:Ritterschlag]]
[[en:Accolade]]
[[fr:Adoubement]]
[[he:אקולייד]]
[[nl:Ridderslag]]
[[no:Ridderslag]]
[[pl:Pasowanie na rycerza]]
[[ro:Ritualul înălţării la rangul de cavaler]]
[[ru:Акколада (церемония)]]
