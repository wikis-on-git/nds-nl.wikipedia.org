[[Ofbeelding:Necktie.jpg|thumb|right|80px|n Stropdas]]

n '''Stropdas''', '''strop''' of de '''krawatte''' is bölken stof of [[lear]] wat um n haals wördt edreagn. t Heurt boaven n [[oaverhemd|oawerhemd]], woervan dan n kraagn t deel van n stropdas wat um n haals geet bedekt. t Wal of neet dreagn van n strop kan n teekn wean van ne bepoalde leafwieze.

==Herkomst==
De senators oet [[Rome]] warn de eerstn dee-t n soort stropdas dreugn. Den heul öare [[stemband|stembaandn]] woarm. t sprèkn zoonder verstoarking vuur n groot publiek was vake neet zo good vuur de stemme. Juust umdèt senators dit dreugn, wör t n teekn van macht, anzeen en wiesheaid. De Romeinse [[generaal|genneraals]] woln neet achter bliewn in anzeen en nömn t gebroek van de ''Fascalia'' oawer. n Antal van disse genneraals deendn in n gedeelte van t [[Romeinse Riek]] wat rechtevoort bekeand steet as [[Kroatië]]. Kroatise huurlingn veundn t lèpken zo mooi dèt ze t ook gungn dreagn. Net as aandere soldoatn gebreukn ze n stopdas um blood met vort te veagn of um n neuze in te snuutn. Dr wördt vake dacht dèt-e bedoold is um hemdskneupe te bedekn, mear dit is neet zo, umdèt n stropdas doar neet laank of breed genog vuur is. Ook hadn de soldoatn en senators oet dee tied gin kneupe, of gebreukn ze ne op ne aandere maneere. Vuur de [[Fraankriek|Fraanske]] stropdreagers oet n 17en eew was t deenk te kort, want dee hadn juust mear kneupe dan at-e bedekn kon.

==Cravate==
t [[Fraans|Fraanske]] ''cravate'' en t [[Duuts|Duutse]] ''Krawatte'' (en meardere sproakn dee-t doar op liekt) gef an dèt n stropdas zo as viej den non kent, wat met Kroatië van doon hef.
Op n gegeewn memeant wör t in Kroatië gebroek, dèt as nen kearl vuur lengere tied vort mos van zinne vrouwe, dèt denne um dan öaren haalsdook metgafn. Den knupn-e dan um zinn nèkke. Zo ook dee kearls dee as huursoldoatn vuur keuning [[Lodewiek XIII van Fraankriek]] noar [[Paries]] hen kömn. Dee wörn völle bekekn, en iederene nöm den ''kroaat'' oawer. [[Koarel II]] nöm t deenk met noar [[Engelaand]].

In n 18en eew wör n stropdas n opvalnd mode-oonderdeel. in [[1760]] köm in [[Engelaand]] de ''macaronies'' op, woerbie n stropdas as nen grootn strik wör edreagn. Soldoatn sleugn n stropdas n poar moal um n haals en zatn um dan met nen speeld vaste in n kraagn. n [[Adel]] nöm dit wier oawer, mear voogn dr n ''jabot'' (slabberken) an too, en zatn um vaste met n strik in t hoar, wat ze de ''solitaire'' neumdn.

In de [[victoriaanse tied]] wör de mode wat ingeteugener, en gungn de jèskes wat vearder dichte. Doarduur was dr gin ruumte mear um n strop te teunn. De leu hadn ook gin tied mear um laank oawer nen knup te doon. Doarduur bleewn dr n antal oawer: n [[vleenderstrik]], n [[ascot]] en de Veer-in-n-Haand. Umdèt in n 19en eew n kraagn van t hemd wör um esloagn, wör den lestn t bekeandst.

==Materiaal==
Stropdèsse wordt van verskeaidene soortn materiaal emaakt. meestieds van [[katoen]], [[polyester]] of [[ziede]], mear ook wal van [[wol]] of [[lear]]. t Beste materiaal is ziede, umdèt dit neet makkelik knöttert en lange met geet.

==Knupwiezn==
De bekeandste knupwiezn beent rechtevoort:
*[[Veer-in-n-Haand]]
*[[Prattknup]]
*[[Eankeln Windsor]]
*[[Dubbeln Windsor]]

Met al disse knupn, behalve n Dubbeln Windsor, krie-j aait nen skeln knup. 

==Trivia==
* In [[Europa]] loopt de streepe aait van leenks eunter noar rechts boawn, in n [[Verienigde Staoten van Amerika|VSA]] net aansumme.

==Neersassies==
*[[Drèents]]: ''strik''
*[[Grunnegs]]: 
**''daas'' ([[Hoogelaandsters|HGL]])
**''daze'' ([[Veenkelonioals|VEK]])
**''dazze'' ([[Oldambtsters|OLD]])
**''strik'' (synoniem)
*[[Stellingwarfs]]:
**''dasse''
**''strik''
*[[Tweants]]:
**''strop<small>(</small>das<small>)</small>''
**''knup''
**''krawatte''
**''strik''
*[[Veluws]]:
**''strik<small>(</small>ke<small>)</small>''
**''stropdas<small>(</small>se<small>)</small>'' 
**''stropdässe'' ([[Wezep]], [[Attem]], [[Waopenvelde]], [[Une]])
**''strupdasse'' ([[Apeldoorne]])
**''strop'' ([[Putten]], [[Uddel]], [[Garder]], [[Klanenbeek]])

{{Dia|Disse pagina is eskreewn in t [[Riesns]]}}

[[Kattegerie:Tweants artikel]]
[[Kattegerie:Kleren]]

[[ar:ربطة عنق]]
[[ast:Corbata]]
[[bg:Вратовръзка]]
[[bs:Kravata]]
[[ca:Corbata]]
[[cs:Kravata]]
[[da:Slips]]
[[de:Krawatte]]
[[el:Γραβάτα]]
[[en:Necktie]]
[[eo:Kravato]]
[[es:Corbata]]
[[fa:کراوات]]
[[fi:Solmio]]
[[fr:Cravate]]
[[gl:Gravata]]
[[glk:کراوات]]
[[he:עניבה]]
[[hr:Kravata]]
[[id:Dasi]]
[[it:Cravatta]]
[[ja:ネクタイ]]
[[ko:넥타이]]
[[ln:Nkɛ́kɛ́lɛ́]]
[[ml:ടൈ]]
[[nl:Stropdas]]
[[no:Slips]]
[[pl:Krawat]]
[[pt:Gravata]]
[[ro:Cravată]]
[[ru:Галстук]]
[[sh:Kravata]]
[[simple:Necktie]]
[[sk:Viazanka]]
[[sr:Кравата]]
[[sv:Slips]]
[[szl:Binder]]
[[tg:Галстук]]
[[th:เนกไท]]
[[tr:Kravat]]
[[uk:Краватка]]
[[vec:Croata]]
[[vi:Cà vạt]]
[[zh:领带]]
