{{Gemaente |
naam = Mook en Middelaor |
bestaandsnaam vlagge = Flag of Mook en Middelaar.png |
bestaandsnaam woapn = Coat of arms of Mook en Middelaar.jpg |
lokatie = LocatieMookEnMiddelaar |
proveensie = [[Limburg (Nederlaand)|Limburg]] |
heufdplaats = [[Mook]] |
öppervlakte = 18,81 |
öppervlakte laand = 17,39 |
öppervlakte water = 1,42 |
inwonners = 7.773 |
doatum inwonners = 1 mei 2014 |
dichtheid = 447|
breedtegroad = 51/45/9/N |
lengtegroad = 5/52/54/E |
verkeersoader = [[N271]] |
netnummer = 024 |
postkode = - |
webstie = [http://www.mookenmiddelaar.nl/ www.mookenmiddelaar.nl] |
}}
'''Mook en Middelaor''' ([[Nederlaans|Nederlaands]]: ''Mook en Middelaar''; [[Limburgs]]: ''Mook en Middelar'') is ne [[gemiente (bestuur)|gemeente]] in t uterste noorden van [[Limburg (Nederlaand)]]. De gemeente hef ne oppervlakte van 18,81 [[vierkante kilometer|km²]] (waorvan 1,42 km² water). De gemeente Mook en Middelaor mek deel uut van de Stadsregio Arnem-Nimwaege. In t westen grenst de gemeente an [[Noord-Braobant]], in t noorden an [[Gelderlaand]]. De gemeente Mook en Middelaor wörd wal de brugge tussen [[Maas]] en heuvellaand eneumd. Dee bulten, bos en heide maakt de gemeente veur n groot dele tot n biezunder natuurgebeed. Kiekleu en vri'jetied bunt de belangrieke uutgängspunten van t gemeentelik beleid.

==Geskiedenis==
===Romeinse tied===
Reste van ne [[villa]] in Plasmölle en van ne brugge aover de Maas tussen Middelaor en Cuijk wis op t [[Romeinse Riek|Romeins]]e verlaeden. Op t landgood [[Sint Jansbarg]] in Plasmölle bunt in de baodem reste van ne Romeinse villa uut de 2de eeuwe nao Chr. In de jaoren dartig dee den Leidsen archeoloog Braat n uutgebreid onderzeuk naor de villareste. Volgens informasie van de [[Rieksdienst veur t Oldheidkundig Baodemonderzeuk]] (ROB) geet t hier um reste van t grootste tot now toe bekende Romeinse heufdgebouw in [[Nederlaand]]. De ofmetingen bunt rondumme 85 x 24 meter. Disse aoverbliefselen bunt in [[1978]] an-ewezen as wettelik bescharmd [[archeologies rieksmonument]]. In [[2001]] hef den [[gemeenteraod]] beslotten de reste van de Romeinse villa te bewaoren en zichtbaor te maken. Deur middel van n infomasiebröd en n staolbouwwark wörd den umvang van disse Romeinsen villa dudelik emaakt.

An den oever van de Maas naobi'j de Cuijksestegge bunt de reste van ne Romeinse brugge. Disse reste komt uut rondumme de [[4e eeuw|4de eeuwe]]. De brugge had ne lengte van 450 meter. De Romeinse brugge is now deur den Staotssekretares an-ewezzen as bescharmd archeologies monument.

===Slag op de Mookerheide===
[[Ofbeelding:Mookerheidemeuse.jpg|thumb|right|220px|De Mookerheide en t Maasdal waor den Slag op de Mookerheide was]]
Mook is veural bekand van den [[Slag op de Mookerheide]] op [[14 april]] [[1574]], nen veldslag tussen de Oranjes en de Spanjaorden tiedens den [[Tachtigjoarigen Oorlog|Tachtigjaorigen Oorlog]]. In dee tied strekten de Mookerheide zich nog uut tot an de [[stadswal]]len van [[Nimwaege]].
Ene van de bekendste verhalen rondumme den Slag op de Mookerheide geet aover [[Kiste Trui]]. Disse vrouwe laefden wat eeuwen elaeden in de buurtschop 'den Riethorst' bi'j Middelaor. Trui was bezaeten van de gedachte ne schatkiste te vinden van Lodewiek en Hendrik van Nassau, dee bi'j den krieg in [[1574]] starfden. Disse kiste, met daorin den kriegskas van de Nassaus, zol in t brook an den voot van de bulten verborgen waen. Trui hef heur ganse laeven naor de kiste ezocht, vandaor heuren bi'jname. Dag nao dag groof zi'j met heure skuppe de grond um, tot zie der krank van wordden. De kiste met geld is nooit evonden. t Bronzen standbeeld van Peter Roovers op t Raodhuusplein en t kapelleken van Onze Lieve Vrouwe van de Dwaollechtskes an den Mortel in Mook herinnert an disse geskiedenis.

===Verdaedigingswarken===
Den [[Mookerschans]] en [[Heumensen schans]] bunt verdaedigingswarken op den [[Mookerheed]] vermeudelik uut den [[17e eeuw|17den eeuwe]]. Vanof disse [[Fort|schansen]] hadden zi'j nen vri'jen uutzicht op t laeger elaegen [[Maasdelle]] met den noord-zuudwegge aover laand en water. Den historiesen Mookerheedschans (verdaedigingswark) is restaurierd en gof nen mooi uutzicht aover t Maasdelle. t Gebeed ligt noordoostelik van Mook en ten noordelik van den Groesbaeksenwegge. t Gebeed is eigendom van de gemeente Mook en Middelaor. In t gebeed is rondsjoksen meugelik, daornaost is t meugelik um nen plattegrond of kaarte van t gebeed te verkriegen. Den Heumensen schans is nen soortgeliek veldwark en is eigendom van [[Natuurmonumenten]].

===Hartogdommen===
De plaatsen tussen den Maas en de Duutse grenze waren in bezit van grootgrondbezitters. t Ganse gebeed dat now de provinsie Limburg is bestaond uut nen groten trop hartogdommen en heerlikheden. t Puntjen van [[Noord-Limburg]] was in dee tied nog Prusies grondgebeed. Mook lag in t hartogdom [[Kleef]] en Middelaor in t hartogdom [[Gelre]]. Tiedens den Fransen bezetting wordden op [[23 oktober]] [[1800]] de gemeente Mook en Middelaor evörmd. Nen olden grenssteen an den Katerbosseweg herinnert an de veurmaolige hartogdommen.

==Ne eeuwe Duuts==
Middelaor beheurden bi'j t aoverkwarteer van [[Gelre]] of [[Spaanse Nederlanden|Spaans]] [[Opper-Gelre]]. Tiedens den [[Spaansen Suksessieoorlog]] wordden t deur [[Praissen|Prusiese]] tröppen bezet, en zo blef t as deel van [[Prusies Opper-Gelre]] rondumme ne eeuwe lange Duuts (tot 1814).

==Bezeensweerdeg==
In de gemeente Mook en Middelaor ku'j onder andere bekieken: de [[Mookerheed]], den [[Maas]], Mookerschans, Heumense schans, verskillende [[Karkgebouw|karken]]; der bunt ook verskillende kafees zo as: De Poorte, Kiste Trui en De Weeken. t Gemeentehuus van Mook harbargt ne grote verzameling kunst. 

==Kernen==
* Darpen: [[Middelaor]], [[Möllehook (Mook en Middelaor, Heumen)|Möllehook]] (deels), [[Mook]] (gemeentehuus) en [[Pläsmölle]].
* Buurtschoppen: [[De Bisselt]], Heikant, Katerbosch en Riethorst.

{{Limburg}}
{{Dialekt|act||Algemene Nedersaksiese Schriefwieze}}

{{DEFAULTSORT:Mook En Middelaor}}
[[Kategorie:Gemainte in Nederlaands Limbörg]]
