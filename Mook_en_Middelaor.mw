{{Gemeante |
naam = Mook en Middelaor |
bestaandsnaam vlagge = Flag of Mook en Middelaar.png |
bestaandsnaam woapn = Coat of arms of Mook en Middelaar.jpg |
lokatie = LocatieMookEnMiddelaar |
proveensie = [[Limburg]] |
heufdplaats = [[Mook]] |
öppervlakte = 18,84 |
öppervlakte laand = 17,38 |
öppervlakte water = 1,46 |
inwonners = 8014 |
doatum inwonners = 1 juli 2006 |
dichtheid = 461|
breedtegroad = - |
lengtegroad = -|
verkeersoader = [[N271]] |
netnummer = 024 |
postkode = - |
webstie = [http://www.mookenmiddelaar.nl/ www.mookenmiddelaar.nl] |
}}
'''Mook en Middeloar''' ([[Limburgs]]: ''Mook en Middelar'') is ne [[gemeente]] in et uterste noorden van [[Limburg (Nederlaand)]]. De gemeente hef ne oppervlakte van 18,82 [[vierkante kilometer|km²]] (woarvan 0,48 km² water). De gemeente Mook en Middeloar mek deel uut van de Stadsregio Arnem-Nimwaege. In et westen grenst de gemeente an [[Noord-Braobant]], in et noorden an [[Gelderlaand]]. De gemeente Mook en Middeloar wöd wal de brugge tussen [[Maas]] en heuvellaand eneumd. Dee bulten, bos en heide maakt de gemeente veur n groot dele tot n biezunder natuurgebeed. Kiekleu en vri-jetied bunt de belangrieke uutgängspunten van et gemeentelek beleid.

==Geskiedenis==
===Romeinse tied===
Reste van ne [[villa]] in Plasmölle en van ne brugge oaver de Maas tussen Middeloar en Cuijk wis op et [[Romeinse Riek|Romeins]]e verleaden. Op et landgood [[Sint Jansbarg]] in Plasmölle bunt in de boadem reste van ne Romeinse villa uut de 2de eeuwe noa Chr. In de joaren darteg dee den Leidsen archeoloog Braat n uutgebreid onderzook noar de villareste. Volgens informasie van de [[Rijksdienst voor het Oudheidkundig Bodemonderzoek]] (ROB) geet et hier um reste van et grootste tot noo toe bekende Romeinse heufdgebouw in [[Nederlaand]]. De ofmetingen bunt rundumme 85 x 24 meter. Dizze oaverbliefselen bunt in [[1978]] an-ewezen as wettelek bescharmd [[archeologies rieksmonument]]. In [[2001]] hef den [[gemeenteroad]] beslotten de reste van de Romeinse villa te bewoaren en zichtboar te maken. Deur middel van n infomasiebröd en n stoalbouwwark wöd den umvang van dizze Romeinsen villa dudelek emaakt.

An den oever van de Maas noabi-j de Cuijksestegge bunt de reste van ne Romeinse brugge. Dizze reste komt uut rundumme de [[4e eeuw|4de eeuwe]]. De brugge had ne lengte van 450 meter. De Romeinse brugge is noo deur den Stoatssekretares an-ewezzen as bescharmd archeologies monument.

===Slag op de Mookerheide===
[[Ofbeelding:Mookerheidemeuse.jpg|thumb|right|220px|De Mookerheide en et Maasdal woar den Slag op de Mookerheide was]]
Mook is veural bekand van den [[Slag op de Mookerheide]] op [[14 april]] [[1574]], nen veldslag tussen de Oranjes en de Spanjoarden tiedens den [[Tachtigjoarigen Oorlog]]. In dee tied strekken de Mookerheide zich nog uut tot an de [[stadswal]]len van [[Nimweage]].
Ene van de bekendste verhalen rundumme den Slag op de Mookerheide geet oaver [[Kiste Trui]]. Dizze vrouwe leafden wat eeuwn eleden in de buurtschop 'den Riethorst' bi-j Middeloar. Trui was bezeaten van de gedachte ne schatkiste te vinden van Lodewiek en Hendrik van Nassau, dee bi-j den krieg in [[1574]] steerven. Dizze kiste, met doarin den kriegskas van de Nassaus, zol in et brook an den voot van de bulten verborgen wean. Trui hef heur ganse leaven noar de kiste ezocht, vandoar heuren bi-jname. Dag noa dag groof zi-j met heure skuppe de groand um, tot zie der krank van wodden. De kiste met geld is nooit evonden... Et bronzen standbeeld van Peter Roovers op et Raadhuusplein en et kapelleken van Onze Lieve Vrouwe van de Dwoallechtskes an den Mortel in Mook herinnert an dizze geskiedenis.

===Verdeadigingswarken===
Den [[Mookerschans]] en [[Heumensen schans]] bunt verdeadigingswarken op den [[Mookerheide]] vermeudelek uut den [[17e eeuw|17den eeuwe]]. Vanof dizze [[Schaans|schansen]] hadden zi-j nen vri-jen uutzicht op et leager eleagen [[Maasdelle]] met den noord-zuud wegge oaver laand en water. Den historischen Mookerheideschans (verdeadigingswark) is restaurierd en güf nen mooi uutzicht oaver et Maasdelle. Et gebeed ligt noordoostelek van Mook en ten noordelek van den Groesbeaksenwegge. Et gebeed is eigendom van de gemeente Mook en Middeloar. In et gebeed is rondsjoksen meugelek, doarnoast is et meugelek um nen plattegroand of keerte van et gebeed te verkriegen. Den Heumensen schans is nen soortgeliek veldwark en is eigendom van [[Natuurmonumenten]].

===Hartogdommen===
De plaatsen tussen den Maas en de Duutse grenze waren in bezit van grootgroandbezitters. Et ganse gebeed dat noo de previnsie Limburg is bestoand uut nen groten trop hartogdommen en heerlekheden. Et puntjen van [[Noord-Limburg]] was in dee tied nog Pruusies groandgebeed. Mook lag in et hartogdom [[Kleef]] en Middeloar in et hartogdom [[Gelre]]. Tiedens den Fransen bezetting wodden op [[23 oktober]] [[1800]] de gemeente Mook en Middeloar evörmd. Nen olden grenssteen an den Katerbosseweg herinnert an de veurmoalige hartogdommen.

==Ne eeuwe Duuts==
Middeloar beheurden bi-j et Oaverkwarteer van [[Gelre]] of [[Spaanse Nederlanden|Spaans]] [[Opper-Gelre]]. Tiedens den [[Spaansen Sukcessieoorlog]] wodden et deur [[Praissen|Prusiese]] tröppen bezet, en zo blef et as deel van [[Prusies Opper-Gelre]] rundumme ne eeuwe lange Duuts (tot 1814).


==Gemeenteroad==
Den [[gemeenteroad]] umvat 13 zettels:
*Dorpsgroepering Pouwels 5 zettels
*[[Partij van de Arbeid (Nederland)|PvdA]] 2 zettels
*[[Christen-Democratisch Appèl|CDA]] 2 zettels
*[[Volkspartij voor Vrijheid en Democratie|VVD]] 2 zettels
*[[GroenLinks]] 2 zettels

==Bezeensweerdeg==
In de gemeente Mook en Middeloar ku'j onder andere bekieken:
de [[Mookerheide]], den [[Maas]], Mookerschans, Heumense schans, verskillende [[Karkgebouw|karken]]; der bunt ook verskillende kafés zoas: De Poorte, Kiste Trui en De Weeken. Et Gemeentehuus van Mook harbargt ne grote verzameling kunst. 

==Kernen==
* Darpen: [[Middeloar]], [[Möllehook (Mook en Middeloar, Heumen)|Möllehook]] (deels), [[Mook]] (gemeentehuus) en [[Pläsmölle]].
* Buurtschoppen: [[De Bisselt]], Heikant, Katerbosch en Riethorst.

{{Limburg}}

{{DEFAULTSORT:Mook En Middelaor}}
[[Kattegerie:Achterhooks artikel]]
[[Kattegerie:Gemainte in Nederlaands Limbörg]]

[[ca:Mook en Middelaar]]
[[de:Mook en Middelaar]]
[[en:Mook en Middelaar]]
[[es:Mook en Middelaar]]
[[fr:Mook en Middelaar]]
[[id:Mook en Middelaar]]
[[it:Mook en Middelaar]]
[[jv:Mook en Middelaar]]
[[li:Mook en Middelar]]
[[ms:Mook en Middelaar]]
[[nl:Mook en Middelaar]]
[[ro:Mook en Middelaar]]
[[sv:Mook en Middelaar]]
[[vi:Mook en Middelaar]]
[[vo:Mook en Middelaar]]
