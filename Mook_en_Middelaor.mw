{{Gemiente |
naeme = Mook en Middelaor |
bestaansnaeme vlagge = Flag of Mook en Middelaar.png |
bestaansnaeme waopen = Coat of arms of Mook en Middelaar.jpg |
lekaosie = LocatieMookEnMiddelaar |
perveensie = [[Limburg]] |
heufdplak = [[Mook]] |
oppervlak = 18,84 |
oppervlak laand = 17,38 |
oppervlak waeter = 1,46 |
inwoners = 8014 |
daotum inwoners = 1 juli 2006 |
dichthied = 461|
brettegraod = - |
lengtegraod = -|
verkeersaoder = [[N271]] |
netnummer = 024 |
postkode = - |
webstee = [http://www.mookenmiddelaar.nl/ www.mookenmiddelaar.nl] |
}}
'''Mook en Middeloar''' ([[Limburgs]]: ''Mook en Middelar'') is nen [[gemeente]] in et uutersten noorden van [[Limburg (Nederlaand)]]. Den gemeente hef nen oppervlakte van 18,82 [[vierkante kilometer|km²]] (woarvan 0,48 km² woater). Den gemeente Mook en Middeloar mekt deel uut van et Stadsregio Arnem-Nimwaege. In et westen grenst den gemeente an [[Noord-Braobant]], in 't noorden an [[Gelderlaand]]. Den gemeente Mook en Middeloar wödt wal den brugge tussen [[Maas]] en heuvellaand eneumd. Dee bulten, bos en heide maakt de gemeente veur nen groot dele tot nen biezunder natuurgebeed. Kiekleu en vri-jetied bunt de belangrieken uutgängspunten van et gemeentelek beleid.

==Geskiedenis==
===Romiensen tied===
Reste van nen [[villa]] in Plasmölle en van nen brugge oaver de Maas tussen Middeloar en Cuijk wiest op het [[Romeinse Riek|Romiens]]en verleaden. Op et laandgood [[Sint Jansbarg]] in Plasmölle bunt in de boadem reste van nen Romiensen villa uut den 2den eeuwe noa Chr. In de joaren dartig deejen Leidsen archeoloog Braat nen uutgebreid onderzook noar de villareste. Volgens infomasie van den [[Rijksdienst voor het Oudheidkundig Bodemonderzoek]] (ROB) geet et hier um reste van et grootsten tot noo toe bekanden Romiensen heufdgebouw in [[Nederlaand]]. De ofmetingen bunt rundumme 85 x 24 meter. Dizze oaverbliefselen bunt in [[1978]] an-ewezen as wettelek bescharmd [[archeologischen rieksmonument]]. In [[2001]] hef den [[gemeenteroad]] beslotten de reste van den Romiensen villa te bewoaren en zichtboar te maken. Deur middel van nen infomasiebod en nen stoalbouwwark wödt den umvang van dizze Romiensen villa duudelek emaakt.

An den oever van de Maas noabi-j den Cuijksestegge bunt de reste van nen Romiensen brugge. Dizzen reste kump uut rundumme den [[4e eeuw|4den eeuwe]]. Den brugge had nen lengte van 450 meter. Den Romiensen brugge is noo deur den Stoatssecretoaris an-ewezzen as bescharmd archeologischen monument.

===Slag op de Mookerheide===
[[Ofbeelding:Mookerheidemeuse.jpg|thumb|right|220px|Den Mookerheide en et Maasdelle woar den Slag op de Mookerheide was]]
Mook is veural bekand van den [[Slag op den Mookerheide]] op [[14 april]] [[1574]], nen veldslag tussen den Oranjes en dee Spanjoarden tiedens den [[Tachtigjoarigen Oorlog]]. In dee tied strekten den Mookerheide zich nog uut tot an den [[stadswal]]len van [[Nimweage]].
Ene van de bekendste verhoalen rundumme de Slag op den Mookerheide geet oaver [[Kiste Trui]]. Dizze vrouwe leafden wat eeuwn eleden in den buurtschop 'den Riethorst' bi-j Middeloar. Trui was bezeaten van de gedachte nen schatkiste te vinden van Lodewiek en Hendrik van Nassau, dee bi-j den krieg in [[1574]] stierven. Dizze kiste, met doarin den kriegskasse van den Nassaus, zol in et brook an den voot van de bulten verborgen wean. Trui hef heur gansen leaven noar den kiste ezocht, vandoar heur bi-jnoam. Dag noa dag gröf zi-j met heur schuppe de groand um, tot zie doar krank van wöd. Den kiste met geld is nooit evonden... Et bronzen standbeeld van Peter Roovers op et Raadhuusplein en et kapelleken van Onze Lieven Vrouwe van den Dwoallechtskes an den Mortel in Mook herinnert an dizze geskiedenis.

===Verdeadigingswarken===
Den [[Mookerschans]] en [[Heumensen schans]] bunt verdeadigingswarken op den [[Mookerheide]] vermeudelek uut den [[17e eeuw|17den eeuwe]]. Vanof dizze [[Schaans|schansen]] hadden zi-j nen vri-jen uutzicht op et leager eleagen [[Maasdelle]] met den noord-zuud wegge oaver laand en woater. Den historischen Mookerheideschans (verdeadigingswark) is restaurierd en güf nen mooi uutzicht oaver et Maasdelle. Et gebeed ligt noordoostelek van Mook en ten noordelek van den Groesbeaksenwegge. Et gebeed is eigendom van den gemeente Mook en Middeloar. In et gebeed is rondsjoksen meugelek, doarnoast is et meugelek um nen plattegroand of keerte van et gebeed te verkriegen. Den Heumensen schans is nen soortgeliek veldwark en is eigendom van [[Natuurmonumenten]].

===Hartogdommen===
De ploatsen tussen den Maas en den Duutsen grenze waren in bezit van grootgroandbezitters. Et gansen gebeed dat noo den proveensie Limburg is bestoand uut nen groten tröppe hartogdommen en 'heerlijkheden. Et puntjen van [[Noord-Limburg]] was dee tied nog Pruusisch groandgebeed. Mook lag in et hartogdom [[Kleef]] en Middeloar in het hartogdom [[Gelre]]. Tiedens den Fransen bezetting wöd op [[23 oktober]] [[1800]] dem gemeente Mook en Middeloar evörmd. Nen olde grenzesteen an den Katerbossewegge herinnert an den veurmoaligen hartogdommen.

==Nen eeuwe Duuts==
Middeloar beheurden bi-j et Oaverkwarteer van [[Gelre]] of [[Spoansen Nederlaanden|Spoans]] [[Opper-Gelre]]. Tiedens den [[Spoansen Successieoorlog]] wöd et deur [[Pruusen|Pruusischen]] tröppen bezet, en zo blef et as deel van [[Pruusisch Opper-Gelre]] rundumme nen eeuwe lange Duuts (tot 1814).


==Gemeenteraad==
De [[gemeenteraad]] omvat 13 zetels:
*Dorpsgroepering Pouwels 5 zetels
*[[Partij van de Arbeid (Nederland)|PvdA]] 2 zetels
*[[Christen-Democratisch Appèl|CDA]] 2 zetels
*[[Volkspartij voor Vrijheid en Democratie|VVD]] 2 zetels
*[[GroenLinks]] 2 zetels

==Bezeensweerdig==
In den gemeente Mook en Middeloar kuj onder andere bekieken:
den [[Mookerheide]], den [[Maas]], Mookerschans, Heumense schans, verskillende [[Karkgebouw|karken]]; doa bunt ook verskillende cafés zoas: Den Poorte, Kiste Trui en De Weeken. Et Gemeentehuus van Mook herbargt nen groten verzoameling kunst. 

==Karnen==
* Darpen: [[Middeloar]], [[Möllehook (Mook en Middeloar, Heumen)|Möllehook]] (deels), [[Mook]] (gemeentehuus) en [[Pläsmölle]].
* Buurtschoppen: [[De Bisselt]], Heikant, Katerbosch en Riethorst.

{{Limburg}}

[[Kattegerie:Achterhooks_artikel]]
[[Kattegerie:Gemainte in Nederlaands Limbörg]]

[[de:Mook en Middelaar]]
[[en:Mook en Middelaar]]
[[es:Mook en Middelaar]]
[[fr:Mook en Middelaar]]
[[id:Mook en Middelaar]]
[[it:Mook en Middelaar]]
[[li:Mook en Middelar]]
[[ms:Mook en Middelaar]]
[[nl:Mook en Middelaar]]
[[ro:Mook en Middelaar]]
[[sv:Mook en Middelaar]]
[[vi:Mook en Middelaar]]
[[vo:Mook en Middelaar]]
