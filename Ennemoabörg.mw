[[Ofbeelding:Ennemaborg_-_schuin_van_achteren.jpg|thumb|300px|Ennemoabörg in Midwolle]]
De '''Ennemoabörg''' is een [[börg]] in [[Midwolle]], gemiente [[Oldambt (gemainte)|Oldambt]], in de [[Grunnen (provìnzie)|pervincie Grunning]]. Vandage de dag wördt de börg beheerd deur stichting [[Het Groninger Landschap]].

Feilijk is de Ennemaobörg gien börg mar een [[butenplaatse]], umdet der gien adellijke veurrechten mit verknupt waren. De [[laandadel]] kun hum in de [[Oldambt (streek)|laandstreek Oldambt]] niet best ontwikkeln, deurdet [[Grunnen (stad)|Stad]] dit gebied al vrog in haanden kreeg.

De Ennemoabörg is begund as [[stainhoes]], een vrog soortement börg, det end 13de of in de 14de ieuw dalezet kan wezen. Naamgever kan een Sebo Emmens ewest hebben, die rond 1400 in de contreien van Midwolle en [[Scheemde]] leefde. In de 19de ieuw wördden 't huus een [[veenbörg]], een laandhuus veur dikke börgers in de [[Grunninger Veenkelonies]].

Veur de börg lig een gazon mit [[stinsenplaante|stinsenplaanten]], of börgbloumkes, zoas de [[boerenkrokus]], de [[bosgeelster]], 't [[sneiklokkien]] of liedertien, de [[steernhyacint]] en de [[winterakoniet]]. Naost 't huus stiet een [[beuke]] van rond 1800. De [[leiliende|leiliendes]] veur 't [[koetshuus]] bint in de jaoren tachtig van de 20ste ieuw vanneis eplaant. Achter de börg lig een [[plasse]], die meugelk diel uutemeuken hef van de olde grachte. Ok achter de börg hej een bos van 2,5 kilometer laank en 300 meter bried, liekas de börg eigendom van Het Groninger Landschap.

Op 't laand van de Ennemoabörg staot twee [[keuterije|keuterijen]], die töt de oldste huusies op Midwolle beheuren. Op uutneudiging van Het Groninger Landschap huzeert sinds 1992 de keunstenares Maya Wildevuur op de börg, daor as ze ok heur galerie hef.

[[Ofbeelding:Ennemaborg_-_stinzenflora_panorama.jpg|thumb|left|700px|Ennemoabörg mit koetshuus en börgbloumkes]]

{{Dia|Dit artikel is eschreven in 't [[Zuudwest-Drèents]].}}

{{Commonscat|Ennemaborg}}

[[Kategorie:Drèents artikel]]
[[Kategorie:Grunnen]]
[[Kategorie:Borg]]
