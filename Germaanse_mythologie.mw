De '''Germaanse mythillogies''' bint n ri'jchien verhalen die in de rondte deuden bi'j de veurkristlike Germanen. t Gung oover de oorsprong en n geschiedenisse van de goden, de weerld en de maensen.

== Umschrieving ==
Wieduut wödt bi'j de terme gebruukt veur de [[mythologie|mythillogie]] van alle [[Germanen|Germaanse]] volker, hierbi'j heurt ok de [[Noorse mythologie]]. Manks wödt de terme ok gebruukt um juustem alle mythillogies an te duden wölken niet beheurt töt de Noorse mythillogie. De niet-Skandinaviese (Noorse) Germanen wödt ok wel as de Kontinentaal-Germaansen an-eduud.

Alhoewel beiden wel an mekare waogt bint, bint ze nie heelmaole te vergelieken. Ze bint in ieders geval nie presies geliek an mekare: um t op te numen bint beveurbeeld in [[Scandinavië]] [[Frigg]] en [[Freya]] tweeë verschillenden, mar wel verwante godinnen, terwel zi'j in de Kontinentaal-Germaanse mythillogie mar iéne godin is.
Oover de Kontinentaal-Germaansen mythillogie binne wi'j barre weinig wies, umdat dissent grotendeels verleuren gungen toe de kontinentale Germanen töt t Kristendom oovergungen. Dit in teegnstelling töt de Noorse mythillogie, waor t Kristendom n zettien later zich gungen uutbreiden. De Noorse mythillogie hef t vol-eholden töt de tied van de [[Vikings]], waor t nog laanke levendig was, en wölken rond 't jaor 1000 op schrift ezet wödden.

De karn van de Germaanse mythillogie hef völle overienkomsten met aandere Indo-Europese mythillogies, zo as de Slaviese, Griekse en Keltiese en (in mindere maote) zölfs met de Indiase myhillogie. Mar dat mut ok niet wonderlik ween, want de oorspronklike Indo-Europeanen splitsten zich rond n tweede millenium veur Kristus of in ofzunderlike volker en zekers in de eersten eeuwen daornao was der waorschienlik nog veul overienkomst op rilligieus en kultureel gebied.
 
{{Dialekt|sdz|[[Vechte|'t Vechtdal]]|ANS}}
[[Kategorie:Germaanse mythologie| ]]
