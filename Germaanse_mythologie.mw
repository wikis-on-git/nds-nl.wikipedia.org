De ''Germaansen mythillogie'' bint 'n ri'jchien verhalen denn in de rondte deuden bi'j de veurkristlike Germanen. 't Gung oover de oorsprong en 'n geschiedenisse van de goden, de weerld en de meansen.

== Umschrieving ==
Wieduut wödt bi'j de terme gebruukt veur de mythillogie van alle Germansen volker, hierbi'j heurt ok de [[Noorsen mythologie]]. Manks wödt de terme ok gebruukt um juustem alle mythillogies an te duden wölken niet beheurt töt de Noorsen mythillogie. De niet-Scandinaviese (Noorse) Germanen wödt ok wel as de Continentaal-Germaansen an-eduud.

Alhoewel beiden wel an mekare waogt bint, bint ze nie heelmaole te vergelieken. Ze bint in ieders geval nie psies geliek an mekare: um 't op te numen bint beveurbeeld in [[Scandinavië]] Frigg en Freya tweeë verschillenden, mar wel verwante godinnen, terwel zi'j in 'n Continentaal-Germaansen mythillogie mar iéne godin is.
Oover 'n Continentaal-Germaansen mythillogie binne wi'j barre weinig wies, umdat dissent grotendeels verleuren gungen toe de continentale Germanen töt 't Kristendom oovergungen. Dit in teegnstelling töt de Noorsen mythillogie, waor 't Kristendom 'n zettien later zich gungen uutbreiden. De Noorsen mythillogie hef 't vol-eholden töt de tied van de Vikings, waor 't nog laanke levendig was, en wölken rond 't jaor 1000 op schrift ezet wödden

De karn van de Germaansen mythillogie hef völle overienkomsten met aandere Indo-Europese mythillogies, zo as de Slaviesen, Grieksen en Keltiesen en (in mindere maote) zölfs met 'n Indiase myhillogie. Mar dat mut ok niet wonderlik ween, want de oorspronkliken Indo-Europeanen splitsten zich rond 'n tweede millenium veur Kristus of in ofzunderlik te onderscheiden volker en zekers in de eersten eeuwen daornao was der waorschienlik nog veul overienkomst in rilligieus en kultureel gebied.
 
{{Dialekt|sdz}}
