[[Bestaand:Marcel_Zwoferink_%282015%29.jpg|thumb|right|300px|Marcel Zwoferink]]
'''Marcel Zwoferink''' (''[[Tweantse skeeldnaamns|van de Bee]]'', [[Ryssen]], [[22 april]] [[1971]]) is nen beveiligingsmeister en -instruktöör. Zwoferink wördt regelmåtig evrågd üm med te spöälen in films en televisyryges, vake as krimineel of hüürmoardenaar, möägelik weagens syn groute gestalte (2,05 meter) en dreigende vöärkummen. In de neaderlandske televisyryge [[Smeris]] spöälden hee ne rulle as ''Nicolai Achmatov''.

===Leavensbeskryving===
In 2000 küm der van Zwoferink en böökken uut med as titel ''Wordt uw eigen bodyguard'', en lesbook med tips vöär selvverdeadiging. In 2006 spöälden hee ne rulle as lyfwacht in ''Complexx''. En jår later spöälden hee as ''Marek'' med in ''the Dutch Connections'', ne afleyvering van de [[skotland|skotske]] aktyryge ''The Crews''.

Van 2001 töt 2004 warkeden Zwoferink as lyvwacht. Hee untwikkelden sik töt internationalen lyvwachtupleider. In januari 2007 söchten den televisypresentator [[Rob Kamphues]] em vöär syn programma De Reünie up in [[Moskou]].

In 2008 deade Zwoferink minderjöärige slachtoffers van loverboys bevryden uut de underwearld. Dat güng neet altyd sachtsinnig, wårvöär hee in 2009 vöär 10 månd de gevangenis in must. In 2010 makeden et programma ''Netwerk'' van den [[Evangelische Omroep|Evangelisken Ümmeroop]] (EO) der en verslag van. Dårby kümmen ouk de olden van de slachtoffers te spreaken. 

===Persöönlik===
Zwoferink is trouwd en hevt dree wichter. Hee woant noch altyd in Ryssen.

==Lyste van akteerwark==
* ''Smeris'', as ''Nicolai Achmatov''.
* ''Fissa''
* ''De Masters''
* ''Hallo Bungalow''
* ''Moordvrouw''
* ''Dokter Deen''
* ''De Affaire''
* ''De Fractie''
*''Flikken Rotterdam''
*''Draadstaal''
*''The Crews'', afl. ''The Dutch Connections'', as ''Marek''

[[Kategorie: Tweants artikel]]
[[Kategorie: Akteur]]
