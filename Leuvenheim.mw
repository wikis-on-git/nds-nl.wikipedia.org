'''Leuvenheim''' is n darp in de gemeente [[Brummen]], in de [[Nederlaand|Nederlandse]] [[pervincie|provinsie]] [[Gelderlaand|Gelderland]]. t Darp ligt an de [[Iessel]] en had in t veurst van [[2015]] zo'n 671 inwoners<ref>[https://www.brummen.nl/over-de-gemeente/gemeente-in-cijfers/inwonersaantal/ Inwonertal kernen gemeente Brummen]</ref> in zowel de darpskern as t butengebied. In t darp bint gien winkels veur dagelikse [[booschap]]pen, hierveur motten ze naor t darp Brummen of [[Dieren]]. In t darp zit n basisschole, "De Rietgors".

t Darp hef verschillende verenigingen, zo a de Tennisklub "LTC", de badmintonvereniging, de oranjevereniging. "Leuvenheims Belang" zet zich in veur de belangen van zien inwoners.

De oldste vermelding van Leuvenheim stamt uut 1046. In dat jaor kreeg bisschop [[Bernulfus]] van [[keizer Hendrik III]] de stad [[Daeventer]] en n graafschap in Hamaland, ok wel de Pago Isola of Iesselgouw eneumd. Leuvenheim (''Louene'') wörd eneumd as een van de grensplaatsen. Andere historiese spellingsvarianten op de plaatsname bint ''Lovenen'' (1400), ''Lavenem'' (1440), ''Lovenhem'' (1550) ''Lovenem'' en ''Loivenom'' (1640), ''Löfen'' (1650), ''Loevenich'' (1700), ''Leuven'' (1750) en ''Leuvenheim'' vanof 1781.<ref>Stan Dekker, ''Van Lovenen tot Leuvenheim'', Leuvenheim 2000, ISBN 9058120120.</ref>

==Referensies==
<references/>

{{Brummen}}
{{Dialekt|ovel|Brummen|Algemene Nedersaksiese Schriefwieze}}

[[Kategorie:Plaotse in Gelderlaand]]
