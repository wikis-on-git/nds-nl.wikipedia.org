't '''Fraankiese Riek''' (Latiens: ''Regnum Francorum'', (Keuninkriek der Fraanken); later ''Imperium Francorum'', (Keizerriek der Fraanken) waar 'n gebied dat deur de Fraanken wed bestuurd tussen de 3e en de 10e eeuwe an al snel uutgreuide töt 'n grootmacht.  't Fraankiese Riek wed bestuurd deur 't riek in subkeuninkrieken onder te verdèlen, iets wat de politiek nog eeuwen zol beheersen. De verdelingen van 't enörme riek nao de dood van de heerser waren echter nog ingriepender en de resultaoten bint töt de dag van vandage te zeen. Zo wed 't Riek in 843, nao de dood van Lodewijk de Vrome, deur 't Verdrag van Verdun verdeeld onder zien drieje zeuns. Hieruut zol in 't wessen Fraankriek onstaone en in 't oosten 't Heilige Roomse Riek wat uuteindelek Duutslaand zol wödden. Mede deur toedoen van disse twi'j grote rieken had 't Middenriek dat van de Noordzee töt de Middellaanse Zee liep meuite umme zich völledeg te ontwikkelen. Bi'j 't Verdag van Meerssen uut 870 wed 't Middenriek verdeeld onder 't Westeluk en Oostelek deel, maor zol hier nooit helemaole bi'j gaon heuren. Hieruut zollen uuteindelek Nederlaand, België, Luxemburg, Zwitserlaand en Italië veurtköm.

===Overname van 't Romiense gezog===
De Fraanken waren oorspunkeluk 'n verzaomeling van Germaonse stammen ten noorden en oosten van de Nederrijn die vanof 257 Romiens grondgebied binnenveulen. De Fraanken waren lange nie de ienigse stam die 't Romiens gezog ondermijnden en 't Romiense Riek had dan ok de grootse meuite um ze trugge te dringen. Zulfs de zeeën waren nie veilig vanwège de piraoteri'je van de Fraanken. Maor de Fraanken waren ok 'n veurdeel veur Rome want ze waren bruukbaar as huursoldaoten tegen aandere stammen. In 358 kregen de Fraanken dan ok toestemming van de Keizer Julianis umme zich as ''foederati'' (böndgeneuten) op Romeins gebied in de Scheldevalli'je en tussen de grote revieren te vestegen, met naome in Toxandrië.

De staotus van de foederati gaf de anwezegheid van de Fraanken 'n legetiem tintie, maor in warkelekheid hadden de Romeinen weinig te zeggen over waor de Fraanken zuch wollen vestegen. De Fraanken naomen de vri'jheid ume de geven toestemming iets ruumer te interpeteren in bezetten al snel de hele previncie Germanie Inferior ('t hele huudege Nederlaand benèden de revieren, België en 't huudige Rijnlaand), waorbi'j de Romeinse en geromanteseerde beweuners op de vlucht gungen of wedden onderwörpen an de ni'je Fraankiese elite. Hun machtscentrum vestegden ze in de stad Doornik. Hun expansie richen zuch vervölgens verder op 't nog stieds welvaorende gebied in 't zuuden, en zo vereuverden de Merovingiese keuningen geliedelek an Gallië töt an de Seine.

{{Dialekt|sdz}}
