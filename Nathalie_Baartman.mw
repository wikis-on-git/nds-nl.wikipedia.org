[[Ofbeelding:Kik - Nathalie Baartman - RAAK - foto - Jochem Jurgens.jpg|thumb|right|200px|Nathalie Baartman]]

'''Nathalie Baartman''' ([[Boarne]], [[2 september|n 2den september]] [[1973]]) is ne [[Tweante|Tweantse]] kabaretjeare en skriewer van [[nöalstukken|nöalstuk]]s. Hee is seend [[2004]] gangs met [[kabaret]], en skrif nöalstuks vuur de zöandagskraante van [[De Twentsche Courant Tubantia|De Tubantia]].
==Leawn==
Doo't Baartman acht joar oold was, skreef he al körte verhaalkes. Zin vuurbeeld was Oma Knots oet de tellevisieriege [[De Familie Knots]].

Met 17 joar gung Baartman noar [[Nijmegen|Niejmeagn]] hen [[psychologie]], [[filosofie]] en oontwikkelingsstudies studeern. Doarnoa deud he ne opleaiding vuur dramatherapie. Oonderwiel deu he in de vrieje tied de amateurtheaterskole in Niejmeagn en deud t eerste joar van de opleaiding dramalearaar op de [[Hoge Skole vuur de Keunsten in Utrecht|HKU]] in [[Utrecht (stad)|Utrecht]].

Oeteaindelik wol he kleainkeunst maakn, en wördn an enömn op de [[Koningstheaterakademie]] in [['s-Hertogenbosch (stad)|Den Bosch]]. Vuur zin eerste programma ''STAM'' kreeg he de perseunlikheaidspries op t [[Camaretten]]festival [[2004]] en de "Voor de Leeuwen-trofee" [[2005]]. Det is nen pries vuur lestejoars-theaterstudeantn van alle keunstenhogeskooln. Doarnoa maakn he van ''STAM'' n oawndprogramma, woer't he tusken [[2006]] en [[2008]] met duur [[Neerlaand]] gung.

[[April]] [[2008]] gung he an t oetprobeern met öare nieje vuurstelling ''LOS'', woermet he oeteaindelik op de plaankn steund töt in [[2010]]. Hee spöln in [[meert|meart]] [[2008]] nog met in ''Girls Comedy Night''.

Noajoar 2010 gung he an t probeern met t nieje programma ''RAAK''. In dee tied deud he ook nog met in ne ''vrouweneindejaarsconference'' "Wachten op Vrijdag", woer't t volk en de pers good oawer te sprekn warn. Meart [[2011]] verzorgen he vuurleasmoarns vuur t [[Toon Tellegen]]festival in [[Eanske]].

Seend [[2007]] skrif Baartman vuur de Twentse Courant Tubantia nöalstuks in de zöandagkraante. Mangs dut he ook skriewn vuur [[TM]]. Wieders hef Baartman met eskreewn an de komedieriege [[Groote Markt 30]] van [[RTV Oost]].

==Stiel==
In zinne sjoos is Nathalie Baartman bezorgd oawer de wearld en geet hierop oawer an t filosofeern. De meeste karakters dee't he spölt leawt in vroger tiedn, wat blik oet bievuurbeeld zinne boekdaans-akt op kloompn en in kleardracht.

==Sjoos==
*''STAM'' - [[2006]]
*''LOS'' - [[2008]]
*''RAAK'' - [[2010]]

==Oetgoande koppelings==
*[http://www.nathaliebaartman.nl Offisjele webstea]
*[http://www.kikproductions.nl/pagina/artiest/nathalie_baartman Beskriewing op webstea van Kikproductions]
*[http://www.adaerts.nl/2011/2211/raak-nathalie-baartman Beskriewing op adaerts.nl]


[[Kategorie: Tweants artikel|Baartman, Nathalie]]
[[Kategorie: Nederlaands grapnmaker|Baartman, Nathalie]]
[[Kategorie: Tukker|Baartman, Nathalie]]
