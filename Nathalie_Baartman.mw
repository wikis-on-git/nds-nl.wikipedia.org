[[Ofbeelding:Kik - Nathalie Baartman - RAAK - foto - Jochem Jurgens.jpg|thumb|right|200px|Nathalie Baartman]]

'''Nathalie Baartman''' ([[Boarne]], [[2 september|n 2den september]] [[1973]]) is ne [[Tweante|Tweantse]] kabaretieare en skriewer van [[nöalstukken|nöalstuk]]s. Hee is seend [[2004]] gangs met [[kabaret]], en skrif nöalstuks vuur de zöandagskraante van [[De Twentsche Courant Tubantia|De Tubantia]].
==Leawn==
As Baartman acht joar oold is skrif he al körte verhaalkes. Zin vuurbeeld is Oma Knots oet de tellevisieriege [[De Familie Knots]].

Met 17 joar geet Baartman noar [[Nijmegen|Niejmeagn]] hen [[psychologie]], [[filosofie]] en oontwikkelingsstudies studeern. Doarnoa dut he ne opleaiding vuur dramatherapie. Oonderwiel dut he in de vrieje tied de amateurtheaterskole in Niejmeagn en dut t eerste joar van de opleaiding dramalearaar op de [[Hoge Skole vuur de Keunsten in Utrecht|HKU]] in [[Utrecht (stad)|Utrecht]].

Oeteaindelik wil he kleainkeunst maakn, en wörd an enömn op de [[Koningstheaterakademie]] in [[Den Bosch]]. Vuur zin eerste programma ''STAM'' krig he de perseunlikheaidspries op t [[Camaretten]]festival [[2004]] en de "Voor de Leeuwen-trofee" [[2005]]. Det is nen pries vuur lestejoars-theaterstudeantn van alle keunstenhogeskooln. Doarnoa maakt he van ''STAM'' n oawndprogramma, woer't he tusken [[2006]] en [[2008]] duur [[Neerlaand]] geet.

[[April]] [[2008]] geet he an t oetprobeern met öare nieje vuurstelling ''LOS'', woermet he oeteaindelik op de plaankn steet töt in [[2010]]. Hee spölt in [[meert|meart]] [[2008]] nog met in ''Girls Comedy Night''.

Noajoar 2010 geet he an t probeern met t nieje programma ''RAAK''. In dee tied dut he ook nog met in ne ''vrouweneindejaarsconference'' "Wachten op Vrijdag", woer't t volk en de pers good oawer te sprekn zeent. Meart [[2011]] verzorget he vuurleasmoarns vuur t [[Toon Tellegen]]festival in [[Eanske]].

Seend [[2007]] skrif Baartman vuur de Twentse Courant Tubantia nöalstuks in de zöandagkraante. Mangs dut he ook skriewn vuur [[TM]].

==Stiel==
In zinne sjoos is Nathalie Baartman bezorgd oawer de wearld en geet hierop oawer an t filosofeern. De meeste karakters dee't he spölt leawt in vroger tiedn, wat blik oet bievuurbeeld zinne boekdaans-akt op kloompn en in kleardracht.
[bewerken]Bronnen

==Sjoos==
*''STAM'' - [[2006]]
*''LOS'' - [[2008]]
*''RAAK'' - [[2010]]

==Oetgoande koppelings==
[http://www.nathaliebaartman.nl Offisjele webstea]
[http://www.kikproductions.nl/pagina/artiest/nathalie_baartman Beskriewing op webstea van Kikproductions]
[http://www.adaerts.nl/2011/2211/raak-nathalie-baartman Beskriewing op adaerts.nl]

[[Kattegerie: Tweants artikel]]
[[Kattegerie: Nederlaands grapnmaker]]
[[Kattegerie: Tukker]]

[[nl:Nathalie Baartman]]
