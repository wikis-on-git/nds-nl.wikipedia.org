Et [[Volksgeleuf|volksgelöyv]], van de '''krinkloup van leaven''', höld in dat alles op de [[Eerde|Aerde]] in een rundty (krinkloup) löpt.

===Krinkloup===
Een boum begünt as een sådty, den gröäit, kregt blader en smet wear sådtys op de grund. Dår begünt et heyle geböyren vannys. So geyt alles in de natüür in een rundty in van geboren wörden, gröäien, vöärtplanten en starven.

Op disse wyse bekeyken mensken sichsülve ouk. Toon as sy [[laandbouw|landbouw]] begünnen te bedryven, so een 6000 töt 8000 jår eleaden. Vanov toon kwamen sy jå heylemåle an de [[joarwissellings|jårwisselingen]] underwörpen. Mensken leavet med de natüürlike gang, van geböärte, gröäien, vöärtplanten en uut de tyd kummen, med.

Sommigen dachten dat, as sy de tyd uut kummen, ear [[zele|sele]] de aerde, ''de [[onderweerld|underwerld]]'', in güngen. Dår sol he wachten töt as he der uut mochten, ümme verdan te leaven in eyne van syn nåsåten. Noh, so had y et rundty ouk wear in et geysteliken. De vöärolder waren dårümme ouk belangryk. Disse lüde wördden altyd herdachet by de graven. En med belangryke beslissingen wördden sy ümme råd anevråged. Ouk wördden ear anevråged ov as sy et land segenen wolden.

Et leaven mosset döär egeaven wörden. Dårümme döden vrouwlüde vake med an vrüchtbaarheidsrituelen, by [[heilige beume|heilige boumen]], steyne of waters. Et was mooi eweast as de kleynen een jochy was, den kon hülpen op et land en ouk de name döärgeaven. As y geyn wichter kreygen, had y de ewenlange krinkloup van uwen vöärolder verbröäken.

===Ewenlange===
Vöär dat et [[Kristendom]] der was, hebt volker düsenden jåren lange an [[Modergodinne|Moder Aerde]] [en Vader Heymel] gelöyvet. In verskillende vörms en met vöäle namen. Sy baart al et leaven op Aerde en sörgt vöär vrüchtbaarheid. Höör simbool is in vöäle kulturen de måne. De måne hevt verskillende standen, wat wear denken döt an geboren wörden, wichter krygen en dood gån. 

Ümme eyns eyventys een old symbool en tarm, uut et (olde) Sassiske gebeed, op te nömen: De vörme van de [[Germanen|Germaanse]] Ing-[[rune]], uut et [[Futhark|Germaanse alfabet]], müt een kütte of een eikel vöärstellen. Et steyt düs vöär vrüchtbaarheid. ''-ing'' ov ''-ink'' kum y vake in teygen achterop Sassiske achternamen (''Zwerink, Lenfering,..''), wat wear verwest når ofstamming. Dit gevt blyk van dit gelöyv.

As y de etymology van uns woord ''sele'' uutplüüst, blekt et verwant te weasen an 
et woord ''see''. Dan gevt dat et idey dat lüde vrogger gelöyvden dat de sele uut et water kwamt. En dat he dår ouk wearümme güng. Dit is düs wear een ander bekyk op de krinkloup. De sele sol blyven wachten in et water ümme nog eyns geboren te wörden.

Dit denken hevt in [[Europa|Europa]], by et burenvolk, noch töt ümme en nåby 1800 et vul eholden. Anders as in de städen, dår as de [[Verlechting (stroming)|Verlichting]] et denken van de mensken al earder te pakken had. Teygenwoordig is de Verlichting bynå heylemåle döär edrüngen. Dårümme denkt mensken nu sülve ear eigen weg in et leaven uut te künnen setten, en sy seet sichsülve vryer van de natuurlike gang van krinkloup.

===Werldwyd===
Dit gelöäv künnet wy so betty overal op de werld wal vinden. 

Een olde Indiaan sol eyns esegged hebben:

''Alles op de werld wörd in rundes edån. Den heymel is rund en ik hebbe my wys låten maken dat de aerde ouk rund is as een balle en dat de stearnen dat ouk bint. De wind, as he op syn starksten is, draeit rund. Vogel maakt ear de nüsten in rundtys, want sy hebt etsülvde gelöyv asset wy. De sünne kümt boven en wear under in een runde. De måne döt etsülvde, en den beiden bint rund. Sülvs de jårwisselings bint een grote runde en kümt altud wearümme wår as sy begünt bint. Et leaven van een menske geyt ouk in een runde van jung når jung. So geyt alles wat leavt in een runde.''


{{Dialekt|sdz|NSS2.0?}}

[[Kategorie:Geleuf]]
[[Kategorie:Geschiedenisse]]
[[Kategorie:Natuur]]
