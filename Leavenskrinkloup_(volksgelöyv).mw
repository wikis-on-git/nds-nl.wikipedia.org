't [[Volksgeleuf]], van de '''krinkloop van leven''', höld in dat alles op d' [[Eerde]] in 'n röndtie (krinkloop) verlöp. 

===Krinkloop===
Nen boom begunt as 'n zöödtie, den gruit, kreg blädern en smet weer zöödties op dn grond. Doar begunt 't hele gebeuren weer oaverni-j. Zo giet alles in de natuur in 'n röndtie in van geboren wörden, gruien, veurtplaanten en starven.

Op dizzen maniere bekekken mèènsen zichzölf ok. Met dat ze [[laandbouw]] begunnen te bedrieven. Woar as ze ofhaankelijk waren van de [[joarwissellings]]. Mèènsen leeft met de natuurlijke gaank, van geboorte, gruien, veurtplaanten en uut de tied kommen, met.

Sommigen  dachten dat, as ze de tied uut kommen, heur [[ziele]] d' eerde in gung. De [[onderweerld]]. Doar wacht 'e töt dat 'e d'r uut kon umme verdan te leven in 'n noazoad. Zo har'j 't röndtie ok in 't geestelijken. De veuroldern waren doarumme ok belangriek. Dizze luu wörden aait herdacht bi-j heur graven. En met belangrieke beslissings wörden ze um road an evroagd. Ok wörden heur an evroagd of as ze 't laand zegenen wollen.

't Leven mos deur egeven wörden. Doarumme deuden vrouwluu vake met an vruchtbaarheidsrittuwelen, bi-j [[heiligen beume]], stienen of waters. 't Was mooi ewest as 't kindtie nen jongen was, den kon hölpen op 't laand en ok dn name deurgeven. A'j gien kindern kregen, har'j de ewenlange krinkloop van oewen veuroldern verbrökken.

===Ewenlange===
Véúr t [[Kristendom]] hebt völkern duzenden joaren lange geleuft in [[Modergodinne|Moe Eerde]]. In verschillende vörms en met völle nämen. Hum baren al 't leven op Eerde en zörgen veur vruchtbaarheid. Zien symbool is in völle kulturen de moane. De moane het verschillende staanden, wat weer döt dèènken an geboren wörden, kindern kriegen en dood goan. 

Um es èèmpies 'n old symbool en term, in (olde) 't Nedersaksies gebied, op te numen: Dn vörm van de [[Germanen|Germaanse]] Ing-[[rune]], uut 't [[Futhark|Germaans magiese alfabet]], mut ne vagina of nen eikel veurstellen. 't Stiet dus veur vruchtbaarheid. ''-ing'' of ''-ink'' kom iej vake tegen achterop Saksiesen achternämen, wat weer verwes noar ofstamming. Dit gef bliek van dit geleuf.

A'j  de betekkenisse van oons woord  ''ziele'' uutpluust, dan gef die 't idee dat mèènsen vrogger geleuven dat de ziele uut 't water kwam. En dat 'e doar ok weerumme gung. Di 's dus 'n aander bekiek op de krinkloop.

Dit dèènken het in [[Europa]], bi-j 't boerenvolk, nog töt um en noabi-j 1800 't vol eholden. Aans as in de steden, doar as de [[Verlechting (stroming)|Verlichting]] 't dèènken van de mèènsen al eerder te pakken had. Tegenwoordig is de Verlichting bi-jnoa heelmoale deur edrungen. Doarumme dèènkt mèènsen noe zölf heur eigen weg in 't leven te kiezen, en ze ziet zichzölf vri-jer van de natuurlijke gaank van krinkloop.


{{Dialekt|sdz|[[Hardenbarg (gemiente)|older 'n Arnbarregs]]}}

[[Kategorie:Geleuf]]
[[Kategorie:Geschiedenisse]]
[[Kategorie:Natuur]]
