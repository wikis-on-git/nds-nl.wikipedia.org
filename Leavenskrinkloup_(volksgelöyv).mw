't [[Volksgeleuf]], van de '''krinkloop van leven''', höld in dat alles op d' [[Eerde]] in 'n röndtie (krinkloop) löp. 

===Krinkloop===
Nen bome begunt as n'n zöödtie, den gruit, kreg bladern en smet weer zöödties op de grond. Doar begunt 't hele gebeuren weer overni-j. Zo giet alles in de natuur in 'n röndtie in van geboren wörden, gruien, veurtplaanten en starven.

Op dissen maniere bekekken meansen zichzölf ok. Toe as ze [[laandbouw]] begunnen te bedrieven. Woarumme as ze ofhaankelijk waren van de [[joarwissellings]]. Meansen leeft met de natuurlijke gaank, van geboorte, gruien, veurtplaanten en uut de tied kommen, met.

Sommigen dachten dat, as ze de tied uut kommen, heur [[ziele]] d' eerde, ''d' [[onderweerld]]'',  in gung. Doar wacht 'e töt dat 'e d'r uut kon umme verdan te leven in 'n noazoad. Zo har'j 't röndtie ok in 't geestelijken. De veuroldern waren doarumme ok belangriek. Disse luu wörden aait herdacht bi-j de graven. En met belangrieke beslissings wörden ze um road an evroagd. Ok wörden heur an evroagd of as ze 't laand zegenen wollen.

't Leven mos deur egeven wörden. Doarumme deun vrouwluu vake met an vruchtbaarheidsrittuwelen, bi-j [[heilige beume]], stiene of waters. 't Was mooi ewest as 't kindtie nen jongen was, den kon hölpen op 't laand en ok de name deurgeven. A'j gien kinders kregen, har'j de ewenlange krinkloop van oewen veuroldern verbrökken.

===Ewenlange===
Véúr t [[Kristendom]] hebt volker duzenden joaren lange geleuft in [[Modergodinne|Moe Eerde]]. In verskillende vörms en met völle naeme. Hum baren al 't leven op Eerde en zörgen veur vruchtbaarheid. Zien symbool is in völle kulturen de moane. De moane het verskillende staanden, wat weer deanken döt an geboren wörden, kinders kriegen en dood goan. 

Um es èmpies 'n old symbool en tarm, in 't (oale) Nedersaksies gebied, op te numen: De vörm van de [[Germanen|Germaanse]] Ing-[[rune]], uut 't [[Futhark|Germaans magiese alfabet]], mut n'n vagina of n'n eikel veurstellen. 't Stiet dus veur vruchtbaarheid. ''-ing'' of ''-ink'' kom iej vake tegen achterop Saksiese achternaeme, wat weer verwes noar ofstamming. Dit gef bliek van dit geleuf.

A'j  de betekkenisse van oes woord  ''ziele'' uutpluust, dan gef den 't idee dat meansen vrogger geleuven dat de ziele uut 't water kwam. En dat 'e doar ok weerumme gung. Di 's dus 'n aander bekiek op de krinkloop. De ziele zol blieven wachtn in ’t water umme nog es geboorn te wördn.

Dit deanken hef in [[Europa]], bi-j 't boerenvolk, nog töt um en noabi-j 1800 't vol eholden. Aans as in de stede, doar as de [[Verlechting (stroming)|Verlichting]] 't deanken van de meansen al eerder te pakken had. Tegenwoordig is de Verlichting bi-jnoa heelmoale deur edrungen. Doarumme deankt meansen noe zölf heur eagen weg in 't leven te kiezen, en ze ziet zichzölf vri-jer van de natuurlijke gaank van krinkloop.

===Weerldwied===
Dit geleuf ku'w zo bettie overal op de weerld wel vinden. 

n'n Oale Indiaan zol es ezegt hebben:

''Alles op de weerld wörd in rondtes edoane. Den hemel is rond en 'k hebbe me wies loaten maken dat d' Eerde ok rond is as n'n balle en dat de sterren dat ok bint. d'n Wind, as 'e op zien starkst is, dreit rond. Vogels maakt heur de nösten in röndties, waant zi-j hebt etzölfde geleuf asse wi-j. De zunne kump boaven en weer onder in 'n rondte. De moane döt etzölfde, en 'n beeiden bint rond. Zölfs de joarwisselings bint n'n groten rondte en komt aait weerumme woar as ze begunt bint. Et leven van n'n meanse giet ok in nen rondte van jonk noar jonk. Zo giet alles woarin leven zit in n'n rondte.''


{{Dialekt|sdz|[[Hardenbarg (gemiente)|'n Arnbarregs]]}}

[[Kategorie:Geleuf]]
[[Kategorie:Geschiedenisse]]
[[Kategorie:Natuur]]
