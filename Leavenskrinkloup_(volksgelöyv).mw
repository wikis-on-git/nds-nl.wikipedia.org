Et [[Volksgeleuf|volksgelööv]], van de '''krinkloop van leven''', höld in dat alles op de [[Eerde]] in een röndty (krinkloop) löpt.

===Krinkloop===
Een bome begünt as een söädty, den gröyt, kregt blader en smet weer söädtys op de grond. Dår begünt et hele gebören vannys. So gyt alles in de natüür in een röndty in van geboren wörden, gröyen, vöörtplanten en starven.

Op disse wyse bekekken mensen sichsölve ok. Tu as sy [[laandbouw|landbouw]] begünnen te bedryven. Wårümme as sy ovhankelik waren van de [[joarwissellings|jårwisselingen]]. Mensen leevt met de natüürlike gank, van geboorte, gröyen, vöörtplanten en üüt de tyd kommen, med.

Sommigen dachten dat, as sy de tyd üüt kommen, eer [[ziele|syle]] de eerde, ''de [[onderweerld]]'', in güng. Dår wacht he töt dat he der üüt kon ümme verdan te leven in een nåsåd. So haar y et röndty ok in et geysteliken. De vöörolder waren dårümme ok belangryk. Disse lüde wörden ayt herdacht by de graven. En med belangryke beslissingen wörden sy ümme råd an evrågd. Ok wörden eer an evrågd ov as sy et land segenen wolden.

Et leven mos döör egeven wörden. Dårümme döden vrouwlüde vake med an vrüchtbaarheydsrittüwelen, by [[heilige beume|heylige böme]], styne of waters. Et was mooy ewest as de kleynen een jochy was, den kon hölpen op et land en ok de name döörgeven. As y gyn kinder kregen, haar y de ewenlange krinkloop van uwen vöörolder verbröken.

===Ewenlange===
Vöör et [[Kristendom]] hebt volker düsenden jåren lange gelöövt an [[Modergodinne|Muder Eerde]]. In verskillende vörms en met völle namen. Hüm baren al et leven op Eerde en sörgen vöör vrüchtbaarheyd. Syn simbool is in völle kültüren de måne. De måne het verskillende standen, wat weer denken döt an geboren wörden, kinder krygen en dood gån. 

Ümmem ees eavenpys een old simbool en tarm, in et (oalde) Nedersaksiske gebyd, op te nümen: De vörme van de [[Germanen|Germaanse]] Ing-[[rune|rüne]], üüt et [[Futhark|Germaanse alfabet]], müt een kütte ov een ekel vöörstellen. Et styt düs vöör vrüchtbaarheyd. ''-ing'' ov ''-ink'' kom y vake in tegen achterop Saksiske achternamen, wat weer verwest når ovstamming. Dit gevt blyk van dit gelööv.

As y de betekkenisse van ons woord  ''syle'' üütplüüst, dan gevt den et ydee dat lüde vrogger gelöövden dat de syle üüt et water kwamp. En dat he dår ok weerümme günk. Dit is düs weer een ander bekyk op de krinkloop. De syle sol blyven wochten in et water ümme nog es geboren te wörden.

Dit denken hevt in [[Europa|Öropa]], by et burenvolk, nog töt ümme en nåby 1800 et vol ehölden. Ans as in de steden, dår as de [[Verlechting (stroming)|Verlichting]] et denken van de mensen al eerder te pakken had. Tegenwoordig is de Verlichting bynå heelmåle döör edrüngen. Dårümme denkt mensen nuu sölve eer eygen weg in et leven te üüt te setten, en sy syt sichzölve vryer van de natuurlike gank van krinkloop.

===Weerldwied===
Dit geleuf ku'w zo bettie overal op de weerld wel vinden. 

n'n Oale Indiaan zol es ezegt hebben:

''Alles op de weerld wörd in rondtes edoane. Den hemel is rond en 'k hebbe me wies loaten maken dat d' Eerde ok rond is as n'n balle en dat de sterren dat ok bint. d'n Wind, as 'e op zien starkst is, dreit rond. Vogels maakt heur de nösten in röndties, waant zi-j hebt etzölfde geleuf asse wi-j. De zunne kump boaven en weer onder in 'n rondte. De moane döt etzölfde, en 'n beeiden bint rond. Zölfs de joarwisselings bint n'n groten rondte en komt aait weerumme woar as ze begunt bint. Et leven van n'n meanse giet ok in nen rondte van jonk noar jonk. Zo giet alles woarin leven zit in n'n rondte.''


{{Dialekt|sdz|[[Hardenbarg (gemiente)|'n Arnbarregs]]}}

[[Kategorie:Geleuf]]
[[Kategorie:Geschiedenisse]]
[[Kategorie:Natuur]]
