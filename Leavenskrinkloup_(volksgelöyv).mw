Et [[Volksgeleuf|volksgelööv]], van de '''krinkloop van leven''', höld in dat alles op de [[Eerde]] in een röndty (krinkloop) löpt.

===Krinkloop===
Een bome begünt as een söädty, den gröyt, kregt blader en smet weer söädtys op de grond. Dår begünt et hele gebören vannys. So gyt alles in de natüür in een röndty in van geboren wörden, gröyen, vöörtplanten en starven.

Op disse wyse bekekken mensen sichsölve ok. Tu as sy [[laandbouw|landbouw]] begünnen te bedryven. Wårümme as sy ovhankelik waren van de [[joarwissellings|jårwisselingen]]. Mensen leevt met de natüürlike gank, van geboorte, gröyen, vöörtplanten en üüt de tyd kommen, med.

Sommigen dachten dat, as sy de tyd üüt kommen, eer [[ziele|syle]] de eerde, ''de [[onderweerld]]'', in güng. Dår wacht he töt dat he der üüt kon ümme verdan te leven in een nåsåd. So haar y et röndty ok in et geysteliken. De vöörolder waren dårümme ok belangryk. Disse lüde wörden ayt herdacht by de graven. En med belangryke beslissingen wörden sy ümme råd an evrågd. Ok wörden eer an evrågd ov as sy et land segenen wolden.

Et leven mos döör egeven wörden. Dårümme döden vrouwlüde vake med an vrüchtbaarheydsrittüwelen, by [[heilige beume|heylige böme]], styne of waters. Et was mooy ewest as de kleynen een jochy was, den kon hölpen op et land en ok de name döörgeven. As y gyn kinder kregen, haar y de ewenlange krinkloop van uwen vöörolder verbröken.

===Ewenlange===
Véúr t [[Kristendom]] hebt volker duzenden joaren lange geleuft in [[Modergodinne|Moe Eerde]]. In verskillende vörms en met völle naeme. Hum baren al 't leven op Eerde en zörgen veur vruchtbaarheid. Zien symbool is in völle kulturen de moane. De moane het verskillende staanden, wat weer deanken döt an geboren wörden, kinders kriegen en dood goan. 

Um es èmpies 'n old symbool en tarm, in 't (oale) Nedersaksies gebied, op te numen: De vörm van de [[Germanen|Germaanse]] Ing-[[rune]], uut 't [[Futhark|Germaans magiese alfabet]], mut n'n vagina of n'n eikel veurstellen. 't Stiet dus veur vruchtbaarheid. ''-ing'' of ''-ink'' kom iej vake tegen achterop Saksiese achternaeme, wat weer verwes noar ofstamming. Dit gef bliek van dit geleuf.

A'j  de betekkenisse van oes woord  ''ziele'' uutpluust, dan gef den 't idee dat meansen vrogger geleuven dat de ziele uut 't water kwam. En dat 'e doar ok weerumme gung. Di 's dus 'n aander bekiek op de krinkloop. De ziele zol blieven wachtn in ’t water umme nog es geboorn te wördn.

Dit deanken hef in [[Europa]], bi-j 't boerenvolk, nog töt um en noabi-j 1800 't vol eholden. Aans as in de stede, doar as de [[Verlechting (stroming)|Verlichting]] 't deanken van de meansen al eerder te pakken had. Tegenwoordig is de Verlichting bi-jnoa heelmoale deur edrungen. Doarumme deankt meansen noe zölf heur eagen weg in 't leven te kiezen, en ze ziet zichzölf vri-jer van de natuurlijke gaank van krinkloop.

===Weerldwied===
Dit geleuf ku'w zo bettie overal op de weerld wel vinden. 

n'n Oale Indiaan zol es ezegt hebben:

''Alles op de weerld wörd in rondtes edoane. Den hemel is rond en 'k hebbe me wies loaten maken dat d' Eerde ok rond is as n'n balle en dat de sterren dat ok bint. d'n Wind, as 'e op zien starkst is, dreit rond. Vogels maakt heur de nösten in röndties, waant zi-j hebt etzölfde geleuf asse wi-j. De zunne kump boaven en weer onder in 'n rondte. De moane döt etzölfde, en 'n beeiden bint rond. Zölfs de joarwisselings bint n'n groten rondte en komt aait weerumme woar as ze begunt bint. Et leven van n'n meanse giet ok in nen rondte van jonk noar jonk. Zo giet alles woarin leven zit in n'n rondte.''


{{Dialekt|sdz|[[Hardenbarg (gemiente)|'n Arnbarregs]]}}

[[Kategorie:Geleuf]]
[[Kategorie:Geschiedenisse]]
[[Kategorie:Natuur]]
