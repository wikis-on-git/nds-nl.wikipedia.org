't [[Volksgeleuf]], van de '''krinkloop van leven''', höld in dat alles op d [[Eerde]] in n röndtie (krinkloop) verlöp. 

===Krinkloop===
Nen boom begunt as n zöödtie, den gruit, kreg blader en smet weer zöödties op n grond. Doar begunt t hele gebeuren weer oaverni-j. Zo giet alles in de natuur in n röndtie van geboorn wörn, gruien, veurtplaanten en starven.

Op dissen maniere bekekken meansen zichzölf ok. Met dat ze [[laandbouw]] begunnen te bedrieven. Woar as ze ofhaanklijk waren van de [[joarwissellings]]. Meansen leeft noa t eerdse gebeuren, van geboren wörn, gruien, veurtplaanten en uut de tied kommen.

Sommigen  dachten dat, as ze de tied uut kommen, heur [[ziele]] in d eerde gung. De [[onderweerld]] ehieten. Doar zol 'e wachten töt dat 'e dr uut konnen umme verdan te leven in n noazoad. Zo ha'j t röndtie ok in t geestlijken. De veuroolders waren dorumme ok belangriek. Disse luu wörn aait herdacht bi -j heur graven. En met belangrieke beslissings wörn ze umme road evroagd. Effen iens wörn an heur vroagt of as ze t laand zegenen wollen.

't Leven mossen deur egeven wörn. Drumme deun vrouwluu vake met an vruchtbaarheids rittuwelen, bi-j [[heiligen beume]], stiene of waters. 't Was mooi ewest as t kindtie nen jochie was, den konden hölpen op t laand en ok den naam deurgeven.

===Ewenlange===
Véúr t [[Kristendom]] hebt völker duzenden joaren lange geleuft in [[Modergodinne|Moe Eerde]]. In verschillende vörms en völle näme. Hum baren al t leven op Eerde en zörgen veur vruchtbaarheid. 

Bv. de [[Germanen|Germaanse]] Ing-[[rune]] mut n vagina veurstellen. T stiet veur vruchtbaarheid. Umme effen n oold symbool te numen, uut disse buurte, die verwes noar vrouwlike vruchtbaarheid. 

A'j  de betekkenisse van oezen woord  ''ziele'' uutpluust, dan gef die t idee dat meansen vrogger geleuven dat de ziele uut t water kwam. En dat 'e doar ok weerumme gung. Di 's dus n aander bekiek op de krinkloop.

Dit deanken het in [[Europa]] nog töt um en noabi-j 1800 t vol ehoolden. Worumme as de meeste meansen toe nog boeren waren. Aans as tegenwoordig, woar as luu zölf heur eagen weg in t leven kiezen wult, en zichzölf vri-jer ziet van t eerdse gebeuren um heur hen.

{{Dialekt|sdz}}
