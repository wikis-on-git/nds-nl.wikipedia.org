't [[Volksgeleuf]], van de '''krinkloop van leven''', höld in dat alles op d' [[Eerde]] in 'n röndtie (krinkloop) verlöp. 

===Krinkloop===
Nen boom begunt as 'n zöödtie, din gruit, kreg blädder en smet weer zöödties op dn grond. Doar begunt 't hele gebeuren weer oaverni-j. Zo giet alles in de natuur in 'n röndtie van geboren wörden, gruien, veurtplaanten en starven.

Op dissen maniere bekekken meinsen zichzölf ok. Met dat ze [[laandbouw]] begunnen te bedrieven. Woar as ze ofhaanklijk waren van de [[joarwissellings]]. Meinsen leeft voalgens t Eerdse gebeuren, van geboren wörden, gruien, veurtplaanten en uut de tied kommen.

Sommigen  dachten dat, as ze de tied uut kommen, heur [[ziele]] d' eerde in gung. De [[onderweerld]] ehieten. Doar zol 'e wachten töt dat 'e dr uut konnen umme verdan te leven in 'n noazoad. Zo ha'j 't röndtie ok in 't geestlijken. De veuroolders waren dorumme ok belangriek. Disse luu wörden aait herdacht bi-j heur graven. En met belangrieke beslissings wörden ze umme road evroagd. Ok wörden heur an evroagt of as ze 't laand zegenen wollen.

't Leven mossen deur egeven wörden. Dorumme deuden vrouwluu vake met an vruchtbaarheidsrittuwelen, bi-j [[heiligen beume]], stiene of waters. 't Was mooi ewest as 't kindtie nen jochie was, din konden hölpen op 't laand en ok dn naam deurgeven.

===Ewenlange===
Véúr t [[Kristendom]] hebt völker duzenden joaren lange geleuft in [[Modergodinne|Moe Eerde]]. In verschillende vörms en met völle näme. Hum baren al 't leven op Eerde en zörgen veur vruchtbaarheid. Zien symbool is in völle kulturen de moane. De moane het verschillende staanden, wat luu weer döt deinken an geboren wörden, kinders kriegen en dood goan. 

De [[Germanen|Germaanse]] Ing-[[rune]], uut 't Germaans magiese alfabet, mut ne vagina of nen eikel veurstellen. 't Stiet dus veur vruchtbaarheid. -ing of -ink kom iej vake ok tegen bi-j Saksiese achternäme, wat weer verwes noar ofstamming. Umme effen 'n oold symbool te numen, uut 't Nedersaksies gebied te numen, wat bliek gef van dit geleuf.

A'j  de betekkenisse van oezen woord  ''ziele'' uutpluust, dan gef die 't idee dat meinsen vrogger geleuven dat de ziele uut 't water kwam. En dat 'e doar ok weerumme gung. Di 's dus 'n aander bekiek op de krinkloop.

Dit deinken het in [[Europa]] nog töt um en noabi-j 1800 't vol ehoolden. Worumme as de meeste meinsen toe nog boeren waren. Aans as tegenwoordig, woar as luu zölf heur eigen weg in 't leven kiezen wult, en zichzölf vri-jer ziet van 't Eerdse gebeuren um heur hen.


{{Dialekt|sdz|[[Hardenbarg (gemiente)|older Arnbarregs]]}}

[[Kategorie:Geleuf]]
[[Kategorie:Geschiedenisse]]
[[Kategorie:Natuur]]
