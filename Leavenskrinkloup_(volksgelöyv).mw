Et [[Volksgeleuf|volksgelööv]], van de '''krinkloop van leven''', höld in dat alles op de [[Eerde]] in een röndty (krinkloop) löpt.

===Krinkloop===
Een boom begünt as een söädty, den gröyt, kregt blader en smet weer söädtys op de grond. Dår begünt et hele gebören vannys. So gyt alles in de natüür in een röndty in van geboren wörden, gröyen, vöörtplanten en starven.

Op disse wyse bekekken mensen sichsölve ok. Tu as sy [[laandbouw|landbouw]] begünnen te bedryven, so een 6000 töt 8000 jår elidden. Vanov tu kwamen sy jå helemåle an de [[joarwissellings|jårwisselingen]] onderwörpen. Mensen leevt met de natüürlike gank, van geboorte, gröyen, vöörtplanten en üüt de tyd kommen, med.

Sommigen dachten dat, as sy de tyd üüt kommen, eer [[ziele|syle]] de eerde, ''de [[onderweerld]]'', in günk. Dår sol he wachten töt as he der üüt mochten, ümme verdan te leven in yne van syn nåsåten. Noh, so haar y et röndty ok weer in et geysteliken. De vöörolder waren dårümme ok belangryk. Disse lüde wörden ayt herdacht by de graven. En med belangryke beslissingen wörden sy ümme råd an evrågd. Ok wörden eer an evrågd ov as sy et land segenen wolden.

Et leven mos döör egeven wörden. Dårümme döden vrouwlüde vake med an vrüchtbaarheydsrittüwelen, by [[heilige beume|heylige böme]], styne of waters. Et was mooy ewest as de kleynen een jochy was, den kon hölpen op et land en ok de name döörgeven. As y gyn kinder kregen, haar y de ewenlange krinkloop van uwen vöörolder verbröken.

===Ewenlange===
Vöör dat et [[Kristendom]] der was, hebt volker düsenden jåren lange an [[Modergodinne|Muder Eerde]] [''en Vadergy Hemel''] gelöövt. In verskillende vörms en met völle namen. Sy baren al et leven op Eerde en sörgen vöör vrüchtbaarheyd. Höör simbool is in völle kültüren de måne. De måne hevt verskillende standen, wat weer denken döt an geboren wörden, kinder krygen en dood gån. 

Ümme es eavenpys een old simbool en tarm, üüt et (oalde) Saksiske gebyd, op te nümen: De vörme van de [[Germanen|Germaanse]] Ing-[[rune|rüne]], üüt et [[Futhark|Germaanse alfabet]], müt een kütte ov een ekel vöörstellen. Et styt düs vöör vrüchtbaarheyd. ''-ing'' ov ''-ink'' kom y vake in tegen achterop Saksiske achternamen (''Zwerink, Lenfering,..''), wat weer verwest når ovstamming. Dit gevt blyk van dit gelööv.

As y de etymology van ons woord  ''syle'' ([[Tweants|Twents]]: ''sele'') üütplüüst, blekt et verwant te weasen an 
et woord ''see''. Dan gevt dat et ydee dat lüde vrogger gelöövden dat de syle üüt et water kwamp. En dat he dår ok weerümme günk. Dit is düs weer een ander bekyk op de krinkloop. De syle sol blyven wochten in et water ümme nog es geboren te wörden.

Dit denken hevt in [[Europa|Öropa]], by et burenvolk, nog töt ümme en nåby 1800 et vol ehölden. Ans as in de steden, dår as de [[Verlechting (stroming)|Verlichting]] et denken van de mensen al eerder te pakken had. Tegenwoordig is de Verlichting bynå heelmåle döör edrüngen. Dårümme denkt mensen nuu sölve eer eygen weg in et leven te üüt te setten, en sy syt sichsölve vryer van de natuurlike gank van krinkloop.

===Weerldwyd===
Dit gelööv künne wy so betty oaveral op de weerld wel vinden. 

Een oalde Indiaan sol es esegd hebben:

''Alles op de weerld wörd in rondtes edån. Den hemel is rond en ik hebbe my wys låten maken dat de Eerde ok rond is as een balle en dat de sterns dat ok bint. De wind, as he op syn starksten is, dreyt rond. Vögel maakt eer de nösten in röndtys, want sy hebt etsölvde gelööv asse wy. De sünne kümp boaven en weer onder in een rondte. De måne döt etsölvde, en den beyden bint rond. Sölvs de jårwisselings bint een grote rondte en komt ayt weerümme wår as sy begünt bint. Et leven van een mense gyt ok in een rondte van jonk når jonk. So gyt alles wat levt in een rondte.''


{{Dialekt|sdz|[[Hardenbarg (gemiente)|'n Arnbarregs]]}}

[[Kategorie:Geleuf]]
[[Kategorie:Geschiedenisse]]
[[Kategorie:Natuur]]
