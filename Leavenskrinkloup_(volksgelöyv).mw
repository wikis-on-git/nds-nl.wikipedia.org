T volksgeleuf, van de krinkloop van leevn, höld in dat aals op d eerde verlöp in n röndtie. Nen boom begunt as n zöödtie, den gruit, kreg blader en smet weer zöödties op n grond. Doar begunt t hele gebeuren weer oaverni-j. Zo giet aals in n röndtie van geboorn wörn, gruien, veurtplaanten en starven.

Op dissen maniere bekekken meansen zichzölf ok. Met dat ze laandbouw begunnen te bedrieven. Woar at ze ofhaanklijk waren van de joarwissellings. Meansen leeft noa t eerdse gebeuren, van geboren wörn, gruien, veurtplaanten en uut de tied kommen.

Sommigen  dachten dat, at ze de tied uut kommen, heur ziele in d eerde gung. De onderweerld ehieten. Doar zol 'e wachten töt at 'e dr uut konnen umme verdan te leven in n noazoad. Zo ha'j t röndtie ok in t geistlijken.

De veuroolders waren ok belangriek. Disse luu wörn aait herdacht bi -j heur graven. En met belangrieke beslissings wörn ze umme road evroagd. Effen iens wörn an heur vroagt of at ze t laand zegenen wollen.

T leven mossen deur egeven wörn. Drumme deun vrouwluu vake met an vruchtbaarheids rittuwelen, bi-j heiligen beume, stiene of waters. 

T was mooi ewest as t kindtie n jochie was, den konden hölpen op t laand en ok den naam deurgeven konden.

Véúr t Kristendom hebt völker duzenden joaren lange geleuft in Moe Eerde. In verschillende vörms en völle näme. Hum baren al t leven op eerde en zörgen veur vruchtbaarheid. 

Bv. de Germaanse Ing-rune mut n vagina veurstellen. T stiet veur vruchtbaarheid. Umme effen n symbool te numen uut disse buurte.

A'j  de betekkenisse van oezen woord  ''ziele'' uutpluust, dan gef den t idee dat meansen vrogger geleuven dat de ziele uut t water kwamen. En dat 'e doar ok weerumme gung. Di 's dus n aander bekiek op de krinkloop.

Dit deanken het in Europa nog töt um en noabi-j 1800 t vol ehoolden. Wrumme at de meeste meansen toe nog boeren waren.

Aans as tegenwoordig, woar as luu zölf heur weg kiezen wult, en zichzölf lösser ziet van alles wat ter um heur hen an de gaank is.

{{Dialekt|sdz}}
