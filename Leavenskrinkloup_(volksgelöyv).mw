Töt zo bettie 1800 waren de miesten van t volk in Europa laandbouwers. Deurdat ze körtbi-j de natuur leven en ofhaanklijk van de joarwisselings waren, hebt de luu n geleuf ontwikkeld wa'w de levenskrinkloop numen könt. t Bestunnen al in de 6e ewe, maar 't begun giet zeakers wel vanof zo bettie de [[Argrariese Revolutie]]. 

Luu zagen [[Moe Eerde]], en later God n Va, as woar as al t leven vot kump en onderhöld. De veuroalderen waren belangriek en t leven mossen verdan egeaven wörden. Drumme wol men völle kinder, wat ok haandig was umme te hölpen op t laand. Vrouwluu deun met an vruchtbaarheids-rittuwelen bi-j beveurbeeld heiligen beume, stiene of bronnen. Dit wol de Karke ealk nie hebben, maar wat nie wet wat nie deart.

Leven en dood völg mekare op:
 1) Iej wörden geboren, kregen kinders en kommen uut de tied noa n laank of kört leven.
 2) A'j uut de tied kommen, gung oewen ziele d' eerde in ('onderweerld'). Doar wachten 'e töt dat 'e weerumme konnen in t lief van zien kleankinders.
 3) As ne vrouwe bezwangerd wörden, gung de ziele weer d' eerde uut en kwamen in t liefie van t kindtie. Meansen den gien kinders kregen, haren de krinkloop stop ezet en de baand van heur veuroalderen verbrökken.

Dit zagen luu in de natuur, woar as alles in n krinkloop verlöp. Doar as meansen effeniens n onderdeel van t eerdse gebeuren bint, geleuven t volk hier ok an. Doar as tegenwoordig luu veur zichzölf kiezen wult, en zichzölf lös ziet van alles wat ter um heur hen an de gaank is.

{{Dialekt|sdz}}
