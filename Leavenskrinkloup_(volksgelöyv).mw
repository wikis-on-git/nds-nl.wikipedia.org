Et [[Volksgeleuf|volksgelööv]], van de '''krinkloup van leven''', höld in dat alles op de [[Eerde]] in een rundty (krinkloop) löpt.

===Krinkloup===
Een boum begünt as een sådty, den gröäyet, kregt blader en smet wear sådtys op de grund. Dår begünt et heyle gebören vannys. So geet alles in de natüür in een rundty in van geboren wörden, gröäyen, vöärtplanten en starven.

Op disse wyse bekeaken mensen sichsölve ouk. Toon as sy [[laandbouw|landbouw]] begünnen te bedryven, so een 6000 töt 8000 jår eleyden. Vanov toon kwamen sy jå helemåle an de [[joarwissellings|jårwisselingen]] underwörpen. Mensen levet met de natüürlike gang, van geböörte, gröäyen, vöörtplanten en uut de tyd kummen, med.

Sommigen dachten dat, as sy de tyd uut kommen, eer [[ziele|sele]] de eerde, ''de [[onderweerld|underwerld]]'', in güngen. Dår sol he wachten töt as he der uut mochten, ümme verdan te leven in eyne van syn nåsåten. Noh, so had y et rundty ouk wear in et geysteliken. De vöörolder waren dårümme ok belangryk. Disse lüde wörden altyd herdachet by de graven. En med belangryke beslissingen wörden sy ümme råd an evråged. Ouk wördden eer an evråged ov as sy et land segenen wolden.

Et leven most döör egeaven wörden. Dårümme döden vrouwlüde vake med an vrüchtbaarheidsrittuelen, by [[heilige beume|heilige boumen]], steyne of waters. Et was mooy ewest as de kleynen een jochy was, den kon hölpen op et land en ouk de name döörgeaven. As y geyn kinder kreagen, had y de ewenlange krinkloup van uwen vöörolder verbröken.

===Ewenlange===
Vöör dat et [[Kristendom]] der was, hebt volker düsenden jåren länge an [[Modergodinne|Moder Eerde]] [en Vader Heamel] gelöövet. In verskillende vörms en met vöäle namen. Sy baaret al et leven op Eerde en sörgd vöör vrüchtbaarheyd. Höör simbool is in vöäle kültüren de måne. De måne hevt verskillende standen, wat weer denken döt an geboren wörden, kinder krygen en dood gån. 

Ümme eyns evenpys een old symbool en tarm, ut et (olde) Saksiske gebyee, op te nömen: De vörme van de [[Germanen|Germaanse]] Ing-[[rune|rüne]], uut et [[Futhark|Germaanse alfabet]], müt een kütte ov een eykel vöörstellen. Et steet düs vöör vrüchtbaarheid. ''-ing'' ov ''-ink'' kom y vake in tegen achterop Saksiske achternamen (''Zwerink, Lenfering,..''), wat wear verwest når ovstamming. Dit gevt blyk van dit gelööv.

As y de etymology van uns woord ''sele'' uutplüset, blekt et verwant te weasen an 
et woord ''see''. Dan gevt dat et idey dat lüde vrogger gelöövden dat de sele üüt et water kwamt. En dat he dår ok wearümme güng. Dit is düs wear een ander bekyk op de krinkloup. De sele sol blyven wachten in et water ümme nog eyns geboren te wörden.

Dit denken hevt in [[Europa|Europa]], by et burenvolk, nog töt ümme en nåby 1800 et vol ehölden. Anders as in de steden, dår as de [[Verlechting (stroming)|Verlichting]] et denken van de mensen al eerder te pakken had. Teagenwoordig is de Verlichting bynå heelmåle döör edrüngen. Dårümme denkt mensen nu sölve eer eygen weg in et leven uut te künnen setten, en sy seet sichsölve vryer van de natuurlike gang van krinkloup.

===Werldwyd===
Dit gelööv künnet wy so betty overal op de werld wäl vinden. 

Een olde Indiaan sol eyns esegd hebben:

''Alles op de werld wörd in rundes edån. Den hemel is rund en ik hebbe my wys låten maken dat de Eerde ouk rund is as een balle en dat de sterren dat ouk bint. De wind, as he op syn starksten is, dräit rund. Vögel maakt eer de nösten in rundtys, want sy hebbet etsölvde gelööv asset wy. De sünne kümt boven en wear under in een runde. De måne döt etsölvde, en den beyden bint rond. Sölvs de jårwisselings bint een groute runde en komt ayt wearümme wår as sy begünet bint. Et leven van een mense geet ouk in een runde van jung når jung. So geet alles wat levet in een runde.''


{{Dialekt|sdz|NSS2.0?}}

[[Kategorie:Geleuf]]
[[Kategorie:Geschiedenisse]]
[[Kategorie:Natuur]]
