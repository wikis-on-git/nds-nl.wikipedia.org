[[Ofbeelding:Djembe, Ghana.jpg|thumb|right|200px|Djembee oet [[Gana]]]]

ne '''Djembee''' is ne [[Afrika|Afrikaanse]] tromme den at met de haande bespöld mut wordn. n kettel is van hoolt, woeroawer n [[sik]]nvel espönn is. Volgens de Bamalistam, dee at in [[Mali]] leawt, keump n naamn van t gezegde "Anke dje, anke be", wat letterlik "Leu komt es hier en mu'j es heurn" beteeknt, wat direks ook angef woervuur at'e gebroekt wörd.

Ne Djembeetromme is meesttieds 30 cm in duursnee en ongevear 60 cm in de leankte. Ze bestoat ook kleainder, mear dan beent ze meesttieds allene vuur de sier. Duur de kelkvorm, dikte van t hoolt, soort vel, ezw, beent dr nen hoop verskilnde toonn oet ne djembee te haaln.

==Toonn==
Normaal esprökn beent oet ne djembee dree verskilnde toonn te haaln: n "bas", "toon" en "klats"-slag. Hiertusken zitt nog wier verskeaidene aandere toonn. n Klats hef n hoog, kort dreug en skoarp geluud. n Toon dut zinn naamn eare an en zeenkt n betn. n Bas is nen deepn voln klaank.

==Slagmaneern==
De bedolige is um met zo min meugelike inspanning n zo mooi meugelik geluud te kriegn. nen Bastoon wörd emaakt duur met de töppe van de vingers en n haandpälme teegn t midln van t vel te houwn. De aandere twee klaankn wordt emaakt duur bie n raand van de tromme op t vel te houwn, woerbie n "toon" wörd emaakt met de vingers an mekoar, en n "klats" met de vingers espreaidt.

[[Kattegerie:Tweants artikel]]
[[Kattegerie:Meziekinsterment]]

[[bg:Джембе]]
[[ca:Djembé]]
[[cs:Djembe]]
[[de:Djembé]]
[[en:Djembe]]
[[et:Džembe]]
[[es:Yembe]]
[[fr:Djembé]]
[[it:Djembe]]
[[he:דג'מבה]]
[[sw:Ngoma (muziki)]]
[[hu:Djembe]]
[[nl:Djembé]]
[[ja:ジャンベ]]
[[no:Djembe]]
[[pl:Djembe]]
[[pt:Djembê]]
[[ksh:Dschämbe]]
[[ru:Джембе]]
[[sk:Djembe]]
[[fi:Djembe]]
[[sv:Djembe]]
