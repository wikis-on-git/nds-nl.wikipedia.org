'''Deens''' (''Dansk'') is een [[Noord-Germaanse]] tale. Ut wordt esprokken deur umsgeveer 5,5 miljoen mensen. Het is de tale van bi-jnoa alle [[Denen]] en de enige officiële landstaal van [[Denemarken]]. In de [[Deense]] gebiedsdelen [[Gruinlaand]] en de [[Fareurailanden]] wordt ut Deens deur moar een kleine minderheid van de bevolking esprokken. Ok op [[Iesland]] een vroggere kolonie van [[Denemarken]] wordt deur een enkeling nog [[Deens]] esprokken. In [[Sleeswiek-Holstein]] is der nog een kleine bevolkingsgroep dèn [[Deens]] proat. Het Deens hef ut [[Latiense]] alfabet, dat noa de Z an-evuld wordt met dri-j [[Deense]] letters, de Æ of æ (uutesprokken as è of èè), de Å of å (uut-esprokken as de [[Nedersaksische]] oa) en de Ø of ø (uut-esprokken as eu). In ut [[Deens]] wordt de letters q, w, x en z noagenoeg niet ebruukt. Een kenmerk van de Deense uutspraak is de glottisslag oftewal de Deense [[stød]]. In sommige woorden sloat de stembanden noa een lange klinker effen dichte. In de [[Germaanse]] talen is dat een uutzondering. Ut Deens is heel nauw verbonden met ut Noors, wat umsgeveer ut zelfde eschreven wordt, moar wal een andere uutspraak hef. Noorwegen hef een tiedlang deel uut-maakt van ut Koninkriek Denemarken. Vanuut taalkundig opzicht zol het Noors as een Deens [[dialect]] ezien kunnen worden. Vanuut dat standpunt zollen 10 miljoen mensen Deens sprekken.


== Dialecten ==

In [[Denemarken]] wordt verschillende dialecten esprokken. In [[Zuud-Jytlaand]] wordt een vorm van het [[Nedersaksisch]] esprokken, ut ''Sønderjyllandsk'', moar wordt in [[Denemarken]] niet as officiële streektale erkend. Wieters wordt der Østdansk (''Oostdeens'') en Emål (op de eilanden [[Seeland]] en [[Funnen]]) esprokken. Het ''Nørrejysk'' ([[Noord-Jytlaand]]) kan op-edeeld worden in Østjysk en Vestjysk.

''Bronnen: Nederlandse, Deense en Noorse Wikipedia''
[[Categorie:Achterhooks_artikel]]
