[[Ofbeelding:Danishdialectmap.png|thumb|right|Dialecten in Denemarken]]
'''Deens''' (''Dansk'') is een [[Noord-Germaans]]e tale. 't Wordt esprokken deur umsgeveer 5,5 miljoen mensen. Het is de tale van bi-jnoa alle [[Denen]] en de enige officiële landstaal van [[Denemarken]]. In de [[Denmaark|Deense]] gebiedsdelen [[Gruunlaand|Gruinlaand]] en de [[Fareurailanden]] wordt 't Deens deur moar een kleine minderheid van de bevolking esprokken. Ok op [[Ieslaand]] een vroggere kolonie van [[Denemarken]] wordt deur een enkeling nog Deens esprokken. In [[Sleeswiek-Holstein]] (in [[Zuud-Sleeswiek]]) is der nog een kleine bevolkingsgroep dèn Deens proat. Het Deens hef 't [[Latien]]se alfabet, dat noa de Z an-evuld wordt met dri-j Deense letters, de Æ of æ (uutesprokken as èè of ae, zoas in ''peer''), de Å of å (uut-esprokken as de [[Nedersaksisch]]e ao of zoas in t Engelse ''thought'') en de Ø of ø (uut-esprokken as eu zoas in ''neut''). De v wordt uutesprokken as w. In 't Deens wordt de letters q, w, x en z noagenoeg niet ebruukt. Een kenmerk van de Deense uutspraak is de glottisslag oftewal de Deense [[stød]]. In sommige woorden sloat de stembanden noa een lange klinker effen dichte. In de Nedersaksische dialecten gebeurt dat ok in bi-jveurbeeld ut woord "lopen"; ut wordt dan uut-esprokken as "loo'm" (of "maken" - maa'ng} In de [[Germaanse]] talen bunt dat wieters uutzonderingen. Maor in 't Deens he'j woorden die wordt onderscheiden van mekare deur of ze wal of gin stoot hebt, 't is verwant met 't toon-inderscheid in beveurbeld 't Zweeds en Noors en ook in 't Limburgs. 't Deens is heel nauw verbonden met 't Noors, wat umsgeveer 'tzelfde eschreven wordt, moar wal een andere uutspraak hef. Noorwegen hef een tiedlang deel uut-emaakt van 't Koninkriek Denemarken. Vanuut taalkundig opzicht zol het Noors as een Deens [[dialect]] ezien kunnen worden. Vanuut dat standpunt zollen 10 miljoen mensen Deens sprekken.

== Dialecten ==
In [[Denemarken]] wordt verschillende dialecten esprokken. In Jytlaand wordt [[Jytlaands]] esprokken. [[Jytlaands]] kan op-edeeld worden in ''Nørrejysk'' en ''Sønderjysk'' (in [[Zuud-Jytlaand]] / [[Sleeswiek]]). Het ''Nørrejysk'' ([[Noord-Jytlaand]]) kan op-edeeld worden in Østjysk en Vestjysk. Wieters wordt der ''Østdansk'' (''Oostdeens'', op [[Bornholm]] en in [[Skåne]]) en ''Ødansk'' (Emål, op de eilanden [[Seeland]] en [[Funnen]]) esprokken. Dizze dialecte moar wordt in Denemarken niet as officiële streektale erkend. In [[Zuud-Jytlaand]] (in [[Noord-Sleeswiek]]) is der nog een kleine bevolkingsgroep dèn ook [[Nedersaksisch]] ([[Sleeswieks]]) proat.

{{Germoans}}

[[Kategorie:Achterhooks artikel]]
[[Kategorie:Germaanse taol]]
