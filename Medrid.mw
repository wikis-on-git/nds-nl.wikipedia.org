{{Zie dv|Dit artikel giet oaver de heufdstad van Spanje. Aandere betiekenissen van ''Medrid'' / ''Madrid'' viej op [[Madrid (verdudeliken)]]}}

'''Medrid''' of '''Madrid''' is de [[heufdstad]] van [[Spanje]],<ref>Spaanse grondwet, art. 5: 'De heufdstad van de Staot is de ''villa'' Medrid.'</ref> van de ''[[Comunidad de Madrid]]'' en van de [[pervincie]] mit dezölfde name. De stad, ok wal ''La Villa y Corte'' enuumd (ongeveer ''De Stad en 't Hof''), hef 't grootste oppervlak en de mieste inwoners van alle Spaanse steden, mit officieel 3.132.463 inwoners in de gemiente<ref name = "ine">[http://www.ine.es/jaxi/menu.do?type=pcaxis&path=%2Ft20%2Fe260%2Fa2007%2F&file=pcaxis&N=&L=0 Instituto nacional de Estadística], ezien op 28/12/2007</ref><ref>3.238.208 volgens de börgerlijke staand van de gemiente in 2008: [http://www.munimadrid.es/portal/site/munimadrid/menuitem.199479e61b01b0aa7d245f019fc08a0c/?vgnextoid=067e3188a0589110VgnVCM2000000c205a0aRCRD&vgnextchannel=8db7566813946010VgnVCM100000dc0ca8c0RCRD Padrón Municipal de Habitantes a 1 de enero de 2008]</ref> en 5.843.031<ref name="AUDES">De getallen koomt van 't preject [http://alarcos.inf-cr.uclm.es/per/fruiz/audes5/ AUDES5], det de metropolitaone gebieden van Spanje wil vaststellen, in 2005. Aandere tellings geeft verskillende inwonerantallen.</ref> in de metropool, waordeur 't op de darde plek kump van stedelijke gebieden mit de grootste bevolking in de [[Europese Unie]].

As heufdstad van de staot huusvest Medrid de gebouwen van de oaverheid, 't parlement (''las Cortes'') en veuranstaonde oaverheidsinstellings. Ok de keuning van Spanje hef er zien officiële residentie.<ref>'t Keuninklijk Paleis van Medrid op de Plaza de Oriente. De privé-woning van de Keuning is La Zarzuela, op 't end van 't gemientelijke district Fuencarral-El Pardo: [http://www.turismomadrid.es/ESPA/NATU/pagina/NATUespaciosNatusMontepardo.htm Comunidad de Madrid oaver El Monte de El Pardo]</ref> Medrid is een belangriek financieel, industrieel en cultureel centrum. Een bulte laandelijk opererende bedrieven en een köppel van de grootste corporaoties ter wereld hebt d'r heur stee.<ref>Banco de Santander, BBVA, Telefónica, Repsol YPF, Iberia, Endesa, FCC... onder de 200 eersten volgens Forbes in 2007: [http://www.forbes.com/lists/2007/18/biz_07forbes2000_The-Global-2000-Spain_10Rank.html webstee van Forbes (Engels)]</ref> In Medrid viej de heufdvestiging van de [[Wereld Toerisme Orgenisaotie]]. Ok orgeniseert ze er de toerismebeurs [[FITUR]]. D'r bint internationaol bekende musea zoas 't [[Museo del Prado|Prado]], 't [[Museo Thyssen-Bornemisza|Thyssen-Bornemisza]] en 't [[Museo Nacional Centro de Arte Reina Sofía|Reina Sofía]].

Medrid begunden as een verstarkte [[vesten|vesting]] van de [[Moren]] (''Mayrīt'', مجريط; in old [[Kasteljaons]] ''Magrit'', ''Magerit'' of ''Matrit''). Verskeiden skrievers mient op basis van archeologische vondsten det dizze vesting ebouwd wördden op de plek van een [[7e eeuw|zeuvende-ieuwse]] [[Visigoten|Visigotische]] nederzetting mit de name ''Matrice'' of 'revierbedde'.<ref>[http://elmadridmedieval.jmcastellanos.com/Pagina%20Historia/Precristiano.htm El Madrid precristiano]</ref><ref>[http://www.madridhistorico.com/seccion5_historia/index_crecimiento_medieval.php?idmapa=15&id=1 Madrid Histórico]</ref> De plaatse wördden in 1083 veroaverd deur [[Alfons VI van Castilië]]. De Spaanse keuning [[Filips II van Spanje|Filips II]] keus de stad in 1561 veur zien hof, daormit 't de eerste permanente heufdstad van de Spaanse monarchie wördden. Van die tied of - behalve van 1601 töt 1606, toe as [[Valladolid]] veur een tiedtien de heufdstad was - hef Medrid de heufdstad van Spanje ewest. Ok van die tied of hef 't de regeringszetel ewest, behalve in de [[Spaanse börgeroorlog]], toe as de regering van de Rippebliek tussen november 1936 en jannewaori 1939 in [[Valencia (stad)|Valencia]] en [[Barcelona]] zat.

== Rifferenties ==
''De rifferenties bint Spaanstalig as ter niet aanders bi'j stiet.''
<references />

[[Kategorie:Drèents artikel]]
[[Kategorie:Plaatse in Spanje]]

{{Link FA|arz}}
{{Link FA|eo}}
