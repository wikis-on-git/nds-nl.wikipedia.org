[[Ofbeelding:Aalten_voestbielen_scharven.jpg|thumb|160px|Voestbielen en pötscharven uut den Bronstied en Iezertied, in Museum Frerikshuus Aalten]]
Een ovverzicht van de '''geskiedenis van Gelderlaand''':

==Steentied==
Et gebeed dat teggenwoordig as den proveensie [[Gelderlaand]] an-emarkt wödt, hef nen meanselijken geskiednis dee tröggeet tot et [[Neolithicum]]. Mit noame resten van [[neaderzetting]]en lengs den [[Maas]], [[Waal (revier)|Waal]] en [[Rijn]] leaveren vandage den dag nog altied veul underzooks materiaal, woarunder [[voestbiele]]n en pötscharven.

==Bronstied - iezertied==
Mit noame in den umgeaving van [[Nimwaege]] en [[Arnem]] bunt resten van bewonning evonden uut zowal den [[bronstied]] as den [[iezertied]].

==Romiensen tied== 
Den oldsten Romiensen reste bunt dee van nen groten [[Castrum]] op den [[Hunnerbarg]] uut 15 v.C. Dizzen is moar enkele joaren in gebruuk ewest. Tussen 10 n.C. en 69 n.C. untwekkelden [[Oppidum Batavorum]] zich tot nen neaderzetting van Gallo-Romiensen handwarksleu, handeloaren, ambtenoaren en magistroaten. Den Batoafsen neaderzettingen waren noordelek van den Waal bi-j Lent en Oosterholt, woar veule vondsten uut den Romiensen tied bunt edoan. Belangriek is in dit verbaand den zogeneumden ''godenpieler'', dee deur den Maastrichtsen stadsarcheoloog Titus Panhuysen op 17 noa [[Jezus_Christus|Christus]] wödt datierd, wat oaverenkump mit et eindigen van de stried van [[Germanicus]] teggen de [[Cherusken]]. Uut dizzen zuul en den vöndsten op den [[Kopsen Höf]] kan wödden steld dat doar in Romiens Nimwaege nen belangrieken Romiensen centroale van kriegsleu was. Tiedens den [[Batoafsen opstaand]] under [[Julius Civilis]] wöd den neaderzetting soamen mit den ''praetorium'' op den [[Kopsen Höf]] verneetigd.

Noa den [[Opstaand van den Batoaven]] wöd op den [[Hunnerbarg]] ''[[Legio X Gemina|Legio X Gemina pia fidelis]]'' vestigd, dat uut veule vöndsten bekand is. Lengs den [[Waal (revier)|Waal]] untstoand nen ni-jen neaderzetting dee van den Romiensen keizer [[Trajanus]] tussen [[98]] en [[102]] under den name [[Ulpia Noviomagus Batavorum]] [[stadsrechten]] kreg dit zol et lateren [[Nimwaege]] wödden.

[[Ofbeelding:Nijmegen_oud.jpg|thumb|160px|Nimwaege]]
==Middeleeuwn==

Nimwaege was ok veur den [[Frankischen Riek|Franken]] anvankelek nen grenze neaderzetting, en ditmoal waren den [[Saksen (volk)|Saksen]] en den [[Freezen (volk)]] den noabers. Et [[fort]] kwam, zoas alle Romiense leagerplaetsen, later in haende van den Frankischen könningen, en [[Karel de Grote]] nam in [[770]] de geleagenheid um op et [[Valkhöf]] nen ''[[palts (verbliefploatse)|palts]]'' (paleis) te bouwen. Et wierd doarmet nen anzeenlek centrum van et Frankischen Riek. In [[830]] vond doar bieveurbeeld et oaverleg tussen [[Lodewiek den Vrome]] en den tegfen him opstaandigen zünnen plaetse. Den [[Vikingen|Wiekingen]] namen echter den palts rundumme [[880]] in. Dit leidden tot den verneetiging doarvan. Den stad steet inmiddels bekand under den noam '''Numaga'''. Keizer [[Frederik Barbarossa]] van et [[Heiligen Roomsen Riek]] verving den palts umstreaks [[1150]] deur nen groten [[burcht]]. Hiervan bunt vandage nog 2 kapellen oaver, de reste van deb burcht wierd in [[1796]] sloopt.

Under den Roomsen könning [[Keizer Hendrik VII|Hendrik VII]] wöd [[Nimwaege]] in [[1230]] [[Rieksstad]], deur den verlening van [[stadsrechten]] op groand van den rechten van den stad [[Aken (stad)|Aken]]. Dit betekkenden dat den stad nen eigen stadsbestuur en eigen rechtsproake kreg. Kort doarop, op [[8 oktober]] [[1247]], kwam den Rieksstad mit et [[Riek van Nimwaege]] wier in [[Gelre|Geldersen]] hende. Grave [[Otto II van Gelre]] en [[Zutfent]], kreg den stad as underpand van den armlestigen Roomsen könning [[grave Willem II|Willem II]] (dee ok [[grave van Hollaand]] was), en an-ezien den lening nooit wöd ofbetaald, blef Nimwaege veur altied Gelders. 

Et wöd ene van den Geldersen heufdsteedn, den veurnoamsten van de veer. Kort noa [[1250]] wöd under grave Otto II den 7den-eeuwsen [[Groten of Sint-Stevenskarke]] op et Kelfkensbos of-ebrokken en begun den bouw van den ni-jen Stevenskarke op den ploatse van vandage. Op [[7 september]] [[1274]] wöd et ni-jen godshuus deur [[Albertus Magnus]] gewi-jd. In [[1402]] wöd Nimwaege nen [[hanzestad]].

{{heufdartikel|Geskiedenis van Nimwaege}}
[[Ofbeelding:Hartogdomme_gelre.jpg|thumb|160px|Hartogdomme Gelre]]
==Hartogdom Gelre==
Den eursprong van dizzen [[heerlijkheid]] ligt in dree ploatsen. Twee doarvan ligt bi-j den riveer den [[Niers]], noamelek [[Geldern]] en [[Pont (Geldern)|Pont]]. Nen darden, meer zuudelek, is den stad [[Wassenbarg]] an den riveer den [[Roer (rivier)|Roer]]. Hier ontving den eersten here, [[Gerard van Antoing]] uut [[Henegouwen]], in [[1021]] van keizer Hendrik II et '''laand van Gelre'''. 
Den eersten graveis [[Gerard I van Gelre|Gerard III van Wassenbarg]] (1060-1129). Deens kleinzünne, [[Hendrik I van Gelre|Hendrik I]] (1131-1182) trouwt Ermgard, dochter van Grave [[Otto I van Zutfent]], en verwarft zo et [[groafschap Zutfent]] (vanof 1179). Zünne [[Otto I van Gelre|Otto I]] (1182-1206) is den eersten [[grave van Gelre en Zutfent]]. Hi-j nemt deel an den darden [[kruustochte]]. Langzoam an breidt et Geldersen gebeed zich uut en in [[1248]] verwarft grave [[Otto II van Gelre|Otto II]] weagens zien hulp an  den Roomsen Könning Willem II den [[Vri-jen Rieksstad|rieksstad]] [[Nimwaege]]. 

Gelre bestoand dee tied uut veer kwarteeren: 
*[[Kwarteer van Nimweage|Nimweage]], mit den [[Betuwe]], [[Tielerweerd]], [[Bommelerweerd]] en [[Laand van Maas en Waal]], 
*et [[Groafschap Zutfent]],
*et [[Kwarteer van den Veluwe]], en 
*et [[Oaverkwarteer]] of [[Opper-Gelre]] (den streke rundumme [[Venlo (stad)|Venlo]], [[Roermond (stad)|Roermond]] en [[Geldern]]). 
An den Geldersen gebeedsuutbreiding kwam under [[Reinald I van Gelre|Reinald I]] nen ende mit den [[Slag bi-j Woeringen]] in [[1288]]. [[Reinald II van Gelre|Reinald II]] trouwden echter den zuster van [[Edward III]], den könning van Engelaand. Deur zien bemiddeling wödt Gelre in [[1339]] deur keizer [[Lodewiek van Beieren]] tot [[hartogdom]] verheaven.

{{heufdartikel|Gelre}}

==Republeek der Zeaven Vereanigden Nederlaanden==
Vanof [[1543]] mek Gelderlaand as [[Stoaten van Gelderlaand]] dele uut van den [[Republeek der Zeaven Vereanigden Nederlaanden]]. Den Stoaten van Gelderlaand wödden deur nen [[stadholder]] en later deur nen [[raadpensionaris]] verteggenweurdigd bi-j den [[Stoaten-Generoal van den Nederlaanden|Stoaten-Generoal]].

{{heufdartikel|Republeek der Zeaven Vereanigden Nederlaanden}}

==Bataafse republiek==

{{heufdartikel|Batoafsen Republeek}}

Den Republeek der Zeaven Vereanigden Nederlaanden wödden in [[1795]] vervängen deur den [[Batoafsen Republeek]].

== Batoafsen Gemenebest==

{{heufdartikel|Batoafsen Gemenebest}}

Den Batoafsen Republeek wödden in [[1801]] vervangen deur et [[Batoafsen Gemenebest]].

==Könninkriek Hollaand==

{{heufdartikel|Könninkriek Hollaand}}

Den [[Frankriek|Fransen]] keizer [[Napoleon Bonaparte|Napoleon]] beslot in [[1806]] nen end te maken an et [[Batoafsen Gemenebest]], umdat hi-j nen stark gezag wol in den strategiesen eleagen Nederlaanden. Hi-j plaetsten doarumme zien jungeren breurtjen [[Lodewiek Napoleon]] op den trone: deur nen familielid tot vörst te beneumen kon Napoleon toch invlood uutoefenen. 
Under [[könning]] [[Lodewiek Napoleon]], van [[1806]] tot [[1810]], mek Gelderlaand as [[departement]] (ofdealing) deele uut van et [[Könninkriek Hollaand]]. Dit was allenig et dele noordelek van den [[Rijn]], et gebeed under den Rijn, mit under andere [[Venlo (stad)|Venlo]] en [[Roermond (stad)|Roermond]] wödden bi-j den proveensie [[Limburg (Nederlaand)|Limburg]] edoan.

{{heufdartikel|Departementen van den Nederlaanden}}

==Könninkriek der Nederlaanden==
Vanof [[1814]] mek Gelderlaand as proveensie dele uut van et [[Könninkriek der Nederlaanden]].

Den Proveensie Stoaten bestuurt den proveensie vanuut et [[Proveensiehuus]] te [[Arnem]], woarbij et doageleks bestuur wödt evormd deur den Gedeputierden Stoaten under leiding van den [[Commissaris van de Koningin]],

==Tweeden Wealdkrieg==
Oaver den geskiednis in den proveensie Gelderlaand in den [[Tweede Wereldoorlog|Twweden wealdkrieg]] is veul te vertellen, moar den mest indrökwekkenden is wal den [[Slag um Arnhem]].

{{heufdartikel|Market Garden}}


[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Gelderlaand]]

[[nl:Geschiedenis van Gelderland]]
