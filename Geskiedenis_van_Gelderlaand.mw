[[Ofbeelding:Aalten vuistbijlen pottem.jpg|thumb|Voestbielen en potscharven uut de Bronstied en Iezertied, in Museum Frerikshuus Aalten]]
Een ovverzicht van de '''geskiedenis van Gelderlaand''':

==Steentied==
Et gebeed dat teggenwoordig as de previnsie [[Gelderlaand]] an-emarkt wödt, hef nen maenseleken geskiednis dee tröggeet tot et [[Neolithicum]]. Met name resten van [[naederzetting]]en langs den [[Maas]], [[Waal (revier)|Waal]] en [[Rijn]] laevert vandage den dag nog altied veul underzeuksmateriaal, woarunder [[voestbiele]]n en potscharven.

==Bronstied - iezertied==
Met name in de umgaeving van [[Nimwaege]] en [[Arnem]] bunt resten van bewonning evonden uut zowal de [[bronstied]] as de [[iezertied]].

==Romeinse tied== 
De oldste Romeinse reste bunt dee van nen groten [[Castrum]] op den [[Hunnerbarg]] uut 15 v.C. Dizzen is moar enkele joaren in gebruuk ewest. Tussen 10 n.C. en 69 n.C. untwikkelden [[Oppidum Batavorum]] zich tot ne naederzetting van Gallo-Romeinse handwarksleu, handeloaren, ambtenoaren en magistroaten. De Batoafse naederzettingen waren noordelek van den Waal bi-j Lent en Oosterholt, woar veule vondsten uut de Romeinse tied bunt edoan. Belangriek is in dit verbaand den zogeneumden ''godenpieler'', den deur den Maastrichtsen stadsarcheoloog Titus Panhuysen op 17 noa [[Jezus_Christus|Christus]] wödt datierd, wat oaverenkump mit et endegen van de stried van [[Germanicus]] teggen de [[Cherusken]]. Uut dizzen zuul en de vöndsten op den [[Kopsen Höf]] kan wödden steld dat doar in Romeins Nimwaege ne belangrieke Romeinse centroale van kriegsleu was. Tiedens den [[Batoafsen opstaand]] under [[Julius Civilis]] wöd de naederzetting samen met den ''praetorium'' op den [[Kopsen Höf]] verneetigd.

Noa den [[Opstaand van den Batoaven]] wöd op den [[Hunnerbarg]] ''[[Legio X Gemina|Legio X Gemina pia fidelis]]'' vestigd, dat uut veule vöndsten bekend is. Langs den [[Waal (revier)|Waal]] untstoand ne ni-je naederzetting dee van den Romeinsen keizer [[Trajanus]] tussen [[98]] en [[102]] under den name [[Ulpia Noviomagus Batavorum]] [[stadsrechten]] kreg, dit zol et latere [[Nimwaege]] wödden.

[[Ofbeelding:Nijmegen_oud.jpg|thumb|160px|Nimwaege]]
==Middeleeuwn==

Nimwaege was ok veur de [[Frankiese Riek|Franken]] anvankelek ne grensnaederzetting, en ditmoal waren de [[Saksen (volk)|Saksen]] en de [[Freezen (volk)]] de noabers. Et [[fort]] kwam, zoas alle Romeinse laegerplaetse, later in haende van de Frankiese könningen, en [[Karel de Grote]] nam in [[770]] de gelaegenheid um op et [[Valkhöf]] nen ''[[palts (verbliefploatse)|palts]]'' (paleis) te bouwen. Et wierd doarmet n anzeenlek centrum van et Frankiese Riek. In [[830]] vond doar bieveurbeeld et oaverleg tussen [[Lodewiek den Vrommen]] en de teggen um opstandige zönnen plaetse. De [[Vikingen|Wiekingen]] nammen echter den palts rundumme [[880]] in. Dit leidden tot de verneetiging doarvan. De stad steet inmiddels bekend under den name '''Numaga'''. Keizer [[Frederik Barbarossa]] van et [[Heilige Roomse Riek]] verving den palts umstraeks [[1150]] deur nen groten [[burcht]]. Hiervan bunt vandage nog 2 kapellen oaver, de rest van den burcht wodden in [[1796]] sloopt.

Under den Roomsen könning [[Keizer Hendrik VII|Hendrik VII]] wodden [[Nimwaege]] in [[1230]] [[Rieksstad]], deur de verlening van [[stadsrechten]] op groand van de rechten van de stad [[Aken (stad)|Aken]]. Dit betekkenden dat de stad n eigen stadsbestuur en eigen rechtsproake kreg. Kort doarop, op [[8 oktober]] [[1247]], kwam de Rieksstad met et [[Riek van Nimwaege]] wier in [[Gelre|Gelderse]] hende. Graaf [[Otto II van Gelre]] en [[Zutfent]], kreg de stad as underpand van den armlestigen Roomsen könning [[graaf Willem II|Willem II]] (den ok [[graaf van Hollaand]] was), en an-ezien de lening nooit  ofbetaald wodden, blef Nimwaege veur altied Gelders. 

Et wodden ene van de Gelderse heufdsteedn, den veurnoamsten van de veer. Kort noa [[1250]] wodden under graaf Otto II de 7de-eeuwse [[Grote of Sint-Stevenskarke]] op et Kelfkensbos of-ebrokken en begun den bouw van de ni-je Stevenskarke op de plaatse van vandage. Op [[7 september]] [[1274]] wodden et ni-je godshuus deur [[Albertus Magnus]] ewi-jd. In [[1402]] wodden Nimwaege ne [[hanzestad]].

{{heufdartikel|Geskiedenis van Nimwaege|act}}
[[Ofbeelding:Hartogdomme_gelre.jpg|thumb|160px|Hartogdom Gelre]]
==Hartogdom Gelre==
Den eursprong van dizze [[heerlekheid]] ligt in dree plaetse. Twee doarvan ligt bi-j den riveer den [[Niers]], noamelek [[Geldern]] en [[Pont (Geldern)|Pont]]. Nen darden, meer zudelek, is de stad [[Wassenbarg]] an de revier den [[Roer (rivier)|Roer]]. Hier ontving den eersten heere [[Gerard van Antoing]] uut [[Henegouwen]], in [[1021]] van keizer Hendrik II et '''laand van Gelre'''. 
Den eersten graaf is [[Gerard I van Gelre|Gerard III van Wassenbarg]] (1060-1129). Zienen kleinzönne, [[Hendrik I van Gelre|Hendrik I]] (1131-1182) trouwden Ermgard, dochter van Grave [[Otto I van Zutfent]], en verweerf zo et [[groafschap Zutfent]] (vanof 1179). Zönne [[Otto I van Gelre|Otto I]] (1182-1206) wass den eersten [[graaf van Gelre en Zutfent]]. Hi-j namp dael an den darden [[kruustocht]]. Langzoam an breidden et Gelderse gebeed zich uut en in [[1248]] verweerf grave [[Otto II van Gelre|Otto II]] waegens ziene hulpe an den Roomsen Könning Willem II de [[Vri-je Rieksstad|rieksstad]] [[Nimwaege]]. 

Gelre bestoand dee tied uut veer kwarteren: 
*[[Kwarteer van Nimwaege|Nimwaege]], met de [[Betuwe]], [[Tielerweerd]], [[Bommelerweerd]] en [[Laand van Maas en Waal]], 
*et [[Groafschap Zutfent]],
*et [[Kwarteer van den Veluwe]], en 
*et [[Oaverkwarteer]] of [[Opper-Gelre]] (de straeke rundumme [[Venlo (stad)|Venlo]], [[Roermond (stad)|Roermond]] en [[Geldern]]). 
An de Gelderse gebeedsuutbreiding kwam under [[Reinald I van Gelre|Reinald I]] n ende met den [[Slag bi-j Woeringen]] in [[1288]]. [[Reinald II van Gelre|Reinald II]] trouwden echter de zuster van [[Edward III]], den könning van Engelaand. Deur ziene bemiddeling wödt Gelre in [[1339]] deur keizer [[Lodewiek van Beieren]] tot [[hartogdom]] verhaeven.

{{heufdartikel|Gelre|act}}

==Republiek der Zeuven Veraenigde Nederlaanden==
Vanof [[1543]] mek Gelderlaand as [[Stoaten van Gelderlaand]] dele uut van de [[Republiek der Zeuven Veraenigde Nederlaanden]]. De Stoaten van Gelderlaand wodden deur nen [[stadholder]] en later deur nen [[raadpensionaris]] verteggenweurdigd bi-j de [[Stoaten-Generoal van de Nederlaanden|Stoaten-Generoal]].

==Bataafse republiek==

De Republiek der Zaeven Veraenigden Nederlaanden wodden in [[1795]] vervongen deur de [[Batoafsen Republiek]].

== Batoafsen Gemenebest==

De Batoafse Republiek wödden in [[1801]] vervangen deur et [[Batoafse Gemenebest]].

==Könninkriek Hollaand==

Den [[Frankriek|Fransen]] keizer [[Napoleon Bonaparte|Napoleon]] beslot in [[1806]] n ende te maken an et [[Batoafse Gemenebest]], umdat hi-j n stark gezag wol in de strategies elaegen Nederlaanden. Hi-j plaetsten doarumme zien jungere breurtjen [[Lodewiek Napoleon]] op den troon: deur n familielid tot vörst te beneumen kon Napoleon toch invlood uutoefenen. 
Under [[Könning (titel)|könning]] [[Lodewiek Napoleon]], van [[1806]] tot [[1810]], mek Gelderlaand as [[departement]] (ofdaeling) deele uut van et [[Könninkriek Hollaand]]. Dit was alleneg et dele noordelek van den [[Rien]], et gebeed under den Rien, mit under andere [[Venlo (stad)|Venlo]] en [[Roermond (stad)|Roermond]] wodden bi-j de previnsie [[Limburg (Nederlaand)|Limburg]] edoan.

==Könninkriek der Nederlaanden==
Vanof [[1814]] mek Gelderlaand as previnsie dele uut van et [[Könninkriek der Nederlaanden]].

De Provinsiale Stoaten bestuurt de previnsie vanuut et [[Previnsiehuus]] in [[Arnem]], woarbij et dageleks bestuur wödt evormd deur de Gedeputierde Stoaten under leiding van den [[Commissaris van de Könninginne]],

==Tweeden Waeldkrieg==
Oaver de geskiednis van de previnsie Gelderlaand in den [[Tweede Wereldoorlog|Tweeden waeldoorlog]] is veul te vertellen, moar et meest indrökwekkende is wal den [[Slag um Arnhem]].

[[Kattegerie:Achterhooks_artikel]]
[[Kattegerie:Geschiedenis van Gelderlaand]]

[[nl:Geschiedenis van Gelderland]]
