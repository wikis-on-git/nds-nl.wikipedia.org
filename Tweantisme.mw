[[Ofbeelding:IndelingTweants.png|thumb|300px|Tweantismes koomt duur Tweants duur t Hollaands te doon]]
n '''Tweantisme''' is n sproakfout den at duur [[Tukker]]s emaakt wördt, duur recht [[Tweants|Tweantse]] oetdrukkings en zinsnees direkt oawer te zetn in t [[Nederlaands|Hollaands]], in plaatse van de gooe Hollaandse oawerzetting te gebroekn.

t Tweants steet bekeand um de völle oetdrukkings dee at völle ofwiekt van öare Hollaandse teegnhangers. Hierduur keump t regelmoatig vuur det ene of meardere van disse oetdrukkings direkt noar t Hollaands wordt oawer ezat, zodet t vuur Hollaanders nog neet begriepelik, of mangs zelfs komies is, terwiel at n Tweantsn sprekker zik dan van ginnen fout gewoar is en meant at hee good Hollaands dut.

Eankele bekeande vuurbeeldn beent:
*''Doe de deur los!'' (Zet de deur open!) - Tweants: ''Doot dee dure lös!'' t Tweantse woard vuur ''open'' is ''lös''. De leste joarn komt hier n verbasterd ''oopn'' vuur in stea.

*''Ik ga me andersom aantrekken'' (Ik ga me omkleden) - Tweants: ''Ik doo mie aandersum antrekn''.

*''Ik doe Nederlands'' (Ik spreek Nederlands) - Tweants: ''Ik doo Hollaands (köjern)''

*''Hij igt op het ziekenhuis'' (Hij ligt in het ziekenhuis)
Tweantismes beent te oontdekn met de hulpe van de zegswiezn in t [[Tweants weurdnbook|Tweants wöardebook]] op disse Wiki.

==Aandere sproakn==
Vanzelf keump dit soart fouten, 'riffereantiefouten', neet allene in Tweante vuur. Sprekkers loatt vake öare eegne sproake duurskemmern in ne aandere sproake. Det doot bevuurbeeld Hollaanders ook in t [[Engels]]. De Engelsen neumt det dan ''Dutchisms'' ([[hollandisme|hollandismes]]).

Aandersumme, as dus n Engelse oetdrukking wörd umme zat noar t Hollaands, wördt det n [[anglicisme]] neumd. n Vuurbeeld hiervan is "Hij was de eerste om op de maan te landen" (van ''He was the first person to land on the moon''), in plaatse van "Hij was de eerste die op de maan landde".

[[Kategorie: Tweants artikel]]
[[Kategorie: Sproakleer]]
