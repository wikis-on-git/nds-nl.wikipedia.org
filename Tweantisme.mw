ne '''Tweantisme''' is n sproakfout den at duur [[Tukker]]s emaakt wördt, duur recht [[Tweants|Tweantse]] oetdrukkings en zinsnees direkt oawer te zetn in t [[Hollaands]], in plaatse van de gooe Hollaandse oawerzetting te gebroekn.

t Tweants steet bekeand um de völle oetdrukkings dee at völle ofwiekt van öare Hollaandse teegnhangers. Hierduur keump t regelmoatig vuur det ene of meardere van disse oetdrukkings direkt noar t Hollaands wordt oawer ezat, zodet t vuur Hollaanders nog neet begriepelik, of mangs zelfs komies is, terwiel at n Tweantsn sprekker zik dan van ginnen fout gewoar is en meant at hee good Hollaands dut.

Eankele bekeande vuurbeeldn beent:
*''Doe de deur los!'' (Zet de deur open!) - Tweants: ''Doot dee dure lös!'' t Tweants keant gin woard vuur ''open'', zodet alles wat ''open'' mut wean, ''lös'' wördt eneumd. De leste joarn komt hier n verbasterd ''oopn'' vuur in stea.

*''Ik ga me andersom aantrekken'' (Ik ga me omkleden) - Tweants: ''Ik doo mie aandersum antrekn''.

*''Ik doe Nederlands'' (Ik spreek Nederlands) - Tweants: ''Ik doo Hollaands (köjern)''
