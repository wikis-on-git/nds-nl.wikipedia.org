[[Ofbeelding:Markt Sittard.jpg|thumb|De mart van Sittard]]
[[Ofbeelding:Trööte-concour.jpg|thumb|right|Trööte-konkoer mit [[karnevaal|karneval]] in Sittard]]
'''Sittard''' ([[Limburgs]]: ''Zittert'' of ''Zitterd'') is n [[stad (woonstee)|stad]] in de [[gemiente (bestuur)|gemeente]] [[Sittard-Geleen]] in [[Limburg (Nederlaand)|Nederlands-Limburg]], n gemeente die in 2001 evormd is bie n samenvoeging van de gemeentes Sittard en [[Geleen]]. t Antal inwoeners wort eschat op zo'n 36.960 (per 1 jannewaori [[2005]]). Over de schriefwieze van de Limburgse naam bestaot wat onenigheid; op de plaotsnaamborden an de stadsgrenzen staot ''Zitterd'' (mit n <d>), terwiel de plaotsnameliest van de dialektvereniging [[Veldeke]] ''Zittert'' veurschrieft (mit n <t>).

==Kernen==
* ''Broeksittard'' (Broukzittert)
* ''Haagsittard-Park'' (Haagzittert-Park)
* ''Kollenberg'' (Kolleberg)
* ''Lahrhof'' (Laarhof)
* ''Leijenbroek'' (Leiebrouk)
* ''Limbrichterveld'' (Lömmericherveld)
* ''Sanderbout''
* ''Spaarkolonie'' (Sjpaorkollenie)
* ''Ophoven'' (Ophaove)
* ''Overhoven'' (Euverhaove)
* ''Stadbroek'' (Sjtadbrouk)
* ''Vrangendael''
* ''Hoogveld'' (Hoogveldj)

==Geschiedenis==
[[Ofbeelding:Sittard1538.jpg|thumb|Kaort van de vestingstad Sittard uut 1538]]
De stad Sittard mot argens in de regeringsperiode van [[Kaorel de Grote]] ([[700]]-[[1100]]) esticht wezen. De eerste vermelding van Sittard dateert uut [[1157]]. De plaots wort hier vermeld as ''Siter'' (van t [[Oudhoogduuts]]e ''sîte''), dat warschienlik n vruchtbaor stuk groend tussen de [[Geleenbeek]] en de [[Rooie Beek]] was. t Gebied was toe al wel veul langer bewoend; roend [[5300 v. Chr.]] hen zich hier de [[bandkeramieker]]s evestigd.<ref>W.A. van Es et al (1988), Archeologie in Nederland, blz. 134, Meulenhoff Informatief, Amsterdam, ISBN 9029099178</ref> 

Tussen 1400 en [[1794]] heurde Sittard bie t [[hartogdom Gulik]]. In [[1243]] kreeg Sittard [[stadsrechten]]. In t jaor [[1677]] wort oek wel t Sittardse rampjaor eneumd, umdat de stad toe in drie keer (22 augustus, 2 september, 12 september) grotendeels vertestewierd worde deur de [[Frankriek|Fransen]]. De stad is eerst in dat jaor n [[vestingstad]] eworren.

In [[1839]], bie de verdeling van [[Limburg]] in n [[België|Belgiese]] en n [[Nederland]]se provinsie, kwam Sittard definitief bie Nederland.

==Oenderwies en kultuur==
Sittard het oek altied n sentrum van oenderwies en spiritualiteit eweest. Veul instellingen die mit t geleuf van doen hen, hen zich hier evestigd. Der is n [[kapittel]] en der bin verscheiene [[klooster]]s. t Middelbaor oenderwies wort somstieds nog egeuven deur [[Jezuïet]]en en [[Fransiskanen]] en t hogere oenderwies deur [[Dominikaan|Dominikanen]] en [[Ursulinen]]. De grootste middelbaore school is de ''Trevianum Scholengroep'' (kortweg: ''Trevianum'') dat is ontstaon uut n fusie tussen t ''Serviam Sittard'' en t ''College Sittard''.   

De ''Hogeschool Zuyd'' het n ''HEAO''-ofdeling in Sittard. Der is oek n grote vestiging van ''Fontys Hogescholen''.

==Dialekt==
t [[Dialekt]] van Sittard is t [[Sittards]] (plaotselik ''Zittesj'' eneumd).

==Stadsbeeld==
[[Ofbeelding:Sittard Petruskerk Domein.jpg|thumb|De Sunt-Petruskark]]
De bekendste beziensweerdighejen in Sittard bin de [[Sunt-Petruskark]] in [[maasgotiek]] uut de elfde eeuw, mit zien tachtig meter hoge toren en vuuftig klokken. Binnen staot n [[rokoko]]preekstoel uut 1774, die emaakt is in [[Maastricht]]. De [[Sunt-Michielskark]] is in [[barok]]stiel ebouwd. In t ouwe sentrum, mit as middenpunt de mart, bin nog n paor ouwe panden te vienen, sommige in [[vakwark]], mar t grootste deel is sinds de vuuftiger jaoren van de twintigste eeuw helemaol op-eknapt. De [[Maria|O.L. Vrouw van t Heilig Hart]] is n [[neogotiek|neogotiese]] kark, die ontwörpen is deur [[Johannes Kayser]]. Disse kark was de eerste Nederlandse kark die de titel ''[[basiliek|Basilica Minor]]'' het ekregen.

An de rand van de stad leit t bedrieveterrein Fortuna, mit t [[voetbal]]stadion van [[Fortuna Sittard]].

==Bekend volk uut Sittard==
*[[Charles Beltjens]], dichter
*[[Guus van Eck]] (1958), kunstschilder
*[[Jo Erens]], zanger en liedjesschriever
*[[Frits Rademacher]], (1928) zanger en liedjesschriever
*[[Toon Hermans]], grappemaker
*[[Emile Mastenbroek]], politikus, gouverneur van 1990 tot 1993
*[[Danny Nelissen]], wielrunner
*[[Huub Stevens]], voetballer en voetbaltrener
*[[Arnold Vanderlyde]], boxer
*[[Joost Zweegers (Novastar, 1971)]], zanger en liedjesschriever

==Foto-uutstalling==
<gallery>
Ofbeelding:Petrus Stoel van Antiochekerk Sittard1.jpg|Petrus Stoel van Antochiëkark te Sittard
Ofbeelding:Sint Michaelskerk Sittard.jpg|Sunt-Michaëlskark te Sittard
Ofbeelding:Sittard Panorama 4.JPG|Mart
Ofbeelding:Sittard, monumentale panden op centraal plein foto1 2007-07-15 10.45.JPG|Sittard, monumentaole panden
Ofbeelding:Rosa kapel Sittard.jpg|Sunt-Rosa is de patroenheilige van Sittard
Ofbeelding:Sittard 040.JPG|Stadsmuur
</gallery>

==Referensies==
<references/>

==Uutgaonde verwiezing==
*[http://www.historiesittard.nl/ Stichting Historie Sittard]

{{Commonscat|Sittard}}
{{Dialekt|wvel|Putten|Algemene Nedersaksiese Schriefwieze}}
{{Coordinate|NS=50/59/52.71/N|EW=5/52/13.31/E|region=NL|type=city}}

[[Kategorie:Ploatse in Limburg (Nederlaand)]]
[[Kategorie:Vroggere gemainte in Nederlaands Limbörg]]
[[Kategorie:Stad in Nederlaand]]
