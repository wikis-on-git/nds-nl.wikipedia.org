'''Warven''' ([[Nederlaans|Nederlands]]: ''Werven'') is n [[buurtschap]] in de gemeente [[Heerde]], in de [[Nederlaand|Nederlandse]] provinsie [[Gelderlaand|Gelderland]]). t Ligt an de rivier de [[Iessel]], 3 kilometer ten oosten van [[Waopenvelde]].

Vanof umtrent 1340 vunnen hier, op onregelmaotige tieden, de zogeneumde schependagen plaatse.<ref name="Henk Slechte p.113-114">Henk Slechte, Geschiedenis van Deventer (Deel 1, p.113-114)</ref> Hier voerden de staedenbond van [[Daeventer]], [[Kampen (Overiessel)|Kampen]] en [[Zwolle]] aoverleg aover de [[Hanze]] en vun uutwisseling van deskundigen plaatse, bieveurbeeld op juridies vlak.<ref>M.Stein-Wilkeshuis, 'Petrus van Aerssen, Deventer stadsschrijver in de 15e eeuw'</ref> Töt halverwege de 14e eeuw was ok de bisschop hierbie anwaezig. De zörg veur dieken en ofwatering wordden tiedens disse bie-eenkomsten ekoördineerd. Partie historisi vermoeden dat disse staedenvergadering dienden as veurbereiding op de landdagen die jaorliks e holden wordden op de Spoolderbarg bie Zwolle.<ref>Enklaar, Uit de Geschiedenis van Overijssel, 1953 (p.65-66)</ref> Mar volgens anderen wordden de schependagen, die behalven in Warven ok in t [[klooster van Windesheim]] plaatsvunnen, juust eholden um de bisschop dudelik te mäken dat heur schependagen en zien landdagen geliekweerdig waren en lös van mekare stonnen.<ref name="Henk Slechte p.113-114"/>

==Referensies==
<references/>

{{Heerde}}
{{Dialekt|ovel|Heerde|Algemene Nedersaksiese Schriefwieze}}

[[Kategorie:Plaotse in Gelderlaand]]
