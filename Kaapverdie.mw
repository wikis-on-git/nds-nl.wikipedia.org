{{Laandtabel-twd
| naaminlaandssproak=República de Cabo Verde <small>(portugeesk)</small><br>''Repúblika di Kabu Verdi''<small>(kaapverdisk kreool)</small>
| naam-nds=Kaapverdie
| vlagge=Flag_of_Cape_Verde.svg
| naam=Kenia
| woapn=Coat_of_arms_of_Cape_Verde.svg
| lokasie=LocationCapeVerde.svg
| sproaken=[[portugeesk]], [[kaapverdisk kreool]]
| heufdstad=[[Praia]]
| regeringsvörm=republik
| religie=Christendom (85,3%), Ateisme (10,8%), andere gelöyve (3,9%)
| pctwater=<small>Neet nömenswaerd</small>
| km2=4.033
| dichtheid=123,7
| inwonners=483.628 |region=CV
| breedtegroad=14/55//N 
| lengtegroad= 23/31//W
| volksleed="Cântico da Liberdade" (Leed van de Vryheid)
| munteenheid=Kaapverdisken escudo
| valutakode=CVE|tiedzone=UTC–1 (CVT)
| feestdag= |tld=cv
| laandkode=CV
| tel=+238
| webstea=
| ofbeelding2=
| umskrieving2=
}}

'''Kaapverdie''' of de '''Kaapverdiske Eilanden''' (Portugeysk: ''Cabo Verde'', letterlik ümmesat: ''Gröönkaap'') is nen eilandenståt in den [[atlantisken oceaan]], vöär de westküste van [[Afrika]]. Et besteyt uut teen vulkaniske eilanden, dee as med mekander ungeveyr 4033 kilometer in et veerkant beslåt. De eilanden ligget tüsken 600 en 850 kilometer up et westen van [[Cap-Vert]], up den meyst westeliken tip van et afrikaanske vasteland. De kaapverdiske eilanden sint tehoupe med [[de Acoren]], [[Kanariske Eilanden]], [[Madeira]] en de [[Wilde Eilanden]] deyl van et natuurgebeed [[makaronesie]].

Töt den 15. eywe woanden der nüms up de kaapverdiske eilanden, töt at de [[Portugeyske Ryk|portugeysen]] en untdekkeden en [[kolonisme|koloniseerden]]. Dårmed wör et de eyrste europeeske neadersetting in de tropen. Ümdat Kaapverdie makkelik leade vöär de [[Atlantiske Slavendryverye]], güng et de eilanden mirakels good in de 16. en 17. eywen. De eilanden tröäken handelslüde, [[kaapvårt|kapers]] en [[piraterye|piraten]]. Do as in de 19. eywe de slavenhandel verböäden wör, rakeden de eilanden in verval en vöäle inwoaners tröäken vord. Toch krabbelden de eilanden weader up en wörden en vöärnaam handelscentrum en handigen tüskenstop vöär groute skeypvårt. In [[1951]] wör Kaapverdie en oaverseysk departement van Portugal. Toch bleaven de inwoaners stryden vöär unafhangelikheid, wat se kreagen in [[1975]].

Seyd de jåren '90 van den 20. eywe is Kaapverdie ne stabile [[demokraty]]. Et is eyne van de meyst untwikkelde en demokratiske landen van Afrika. Ümdat et selv nauweliks natuurlike brunnen hevt, müt de ekonomy et vöäral hebben van deensten, [[turisme]] en butenlandske investeringen. In 2021 woanden der ungeväär 483.628 lüde, vöärnamelik van emengd afrikaansk en europeesk blood. De meyste lüde sint [[Rooms-Katholieke Karke|roumsk-katolik]], en oaverblyvsel van de portugeyske oaverheyrsking. Der is ne groute [[kaapverdiske diaspora]]. Vöäle lüde woanet in de [[Vereynigde Ståten]] en [[Portugal]]. In [[Rotterdam]] in [[Neaderland]] is ouk ne groute gemeynskap. et antal uutvlegers is behöyrlik grötter as de inwoaners van de eilanden selv.

De officiele språke van Kaapverdie is portugeesk. Dat is de språke van underwys en de regeyring. Ouk vöär de radio, televisy en in kranten wördt et gebruked. [[Kaapverdisk Kreool]] is ne andere officieel registreerde språke, wat de meyste lüde spreaket.

[[Kategorie: Tweants artikel]]
[[Kategorie: Laand]]
[[Kategorie: Afrika]]
