[[Bestaand:LocatiePutten.png|thumb|250px|Kaort van t Putterse dialektgebied]] 
t '''Putters''' is n [[West-Veluws]] en [[Nedersaksies]] [[dialekt]] dat espreuken wort in de gemeente [[Putten]], in de [[Nederlaand|Nederlandse]] provinsie [[Gelderlaand|Gelderland]]. t Putters is stark verwant an dialekten as t [[Armeloos]], [[Harderwieks]], [[Niekarks]] en t [[Barrevelds]]. t Putters ku'j beschrieven as n Nedersaksies dialekt mar wel mit n bonk [[Nederfrankies]]e invleujen, net zo as de meeste are [[West-Veluws]]e dialekten.

==Variasie in t Putters==
Binnen Putten he'j, wat t dialekt angaot, n paor kleine verschillen. De uutspraak van bieveurbeeld de Nederlandse woorden ''riep; geroepen'' en ''liep; gelopen'' is in t grootste gedeelte van Putten ''reup; ereupen'' en ''leup; eleupen'', mar in [[Diermen]], dat stark op [[Niekark]] ericht is, is dat ''riep; eroepen'' en ''liep; elopen''. Oek in de lengte van de a/aa kan wat variasie zitten, bv. ''varken''-''vaarken'' en ''warken''-''waarken''. 

n Ander veurbeeld is [[Diermen]], daor zegen ze: ''duun'', ''doenker'', ''leig'' en ''greig'' in de rest van Putten zegen ze: ''doen'', ''donker''/''duuster'', ''leeg'' en ''greeg''. Deurdat t Putters de leste tientallen jaoren stark vernederlandst is, binnen der noen oek verschillen tussen de taol van de darpskern en de taol van buten. Zo is de Oud-Veluwse klank ''sj-'', op plekken waor ze in t Nederlands ''sch-'' zegen, amper meer te heuren op t darp mar wel nog in t butengebied, bieveurbeeld in [[Steenenkamer (Putten)|Steenenkamer]].

Ten noorden van Putten loopt de [[isoglosse]] ''gaot/staot-geet/steet'', in t zujen dervan zegen ze ''hie staot/gaot'' en ten noorden dervan, vanof [[Armelo]], is t ''hie steet/geet''. n Ander verschil in uutspraak tussen t Putters en t Armeloos is dat ze in Putten ''want'' zegen en in Armelo ''went''. Oek bin der nog verschillen waor je lastiger n bepaolde plek an toewiezen kunnen, bv. ''hie dee/deu/dui'', ''drie/dree'' en ''gien/geen''.

==Schrieverie==
Der is oek n dialektboek uutebrocht over t Putters: ''Putters Praoten'', hierin staot n lange alfabetiese woordeliest mit typies Putterse dialektwoorden en spreekwoorden, wat verhaoltjes, ouwe resepten en beschrievingen van typies Putterse spelletjes. t Putterse dialekt wort oek gebruukt in t [[Woordenboek van de Gelderse Dialecten]] (WGD) uutebrocht deur de [[IJsselacademie|Iesselakademie]], oek in t [[Barnevelds Woordenboek]] staon wat Putterse woorden van de angrenzende buurtschappen.

Veur n liest mit Putterse dialektwoorden en uutdrukkingen ku'j t best effen kieken bie t artikel [[West-Veluws]] of [[Veluwse taalwiezer]]. 

==Ossemart==
Wie t Putters greeg wil heuren, kan n bezeukjen brengen an de [[Ossemart]] n tradisionele naojaorsmart mit van alles en nog wat. Je heuren der waorschienlik zoveul Putters umdat t van oorsprong n echte beestemart is, je zien der nog altied [[landbouw]]warktugen ([[dorskast]]en bieveurbeeld) en der worren oek tentoonstellingen ehouwen.

==Putters tellen==
{|
! Siefer
! Putters
|-
| 1
| een
|-
| 2
| twee
|-
| 3
| drie{{Info|Of 'dree', geldt noen as ouwerwets}}
|-
| 4
| vier
|-
| 5
| vuuf
|-
| 6
| zes
|-
| 7
| zeuven
|-
| 8
| acht
|-
| 9
| negen
|-
| 10
| tien
|}

{{Dialekt|wvel|Putten|Algemene Nedersaksiese Schriefwieze}}

[[Kategorie:Veluws]]
