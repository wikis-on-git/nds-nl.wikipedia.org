[[Ofbeelding:LocatiePutters.png|thumb|250px|Kaort van 't Putterse dialectgebied]] 
't '''Putters''' is een [[West-Veluws]] en [[Nedersaksisch]] [[dialekt|dialect]] dat espreuken wort in de [[Gelderlaand|Gelderse]] gemeente [[Putten]]. 't Putters is staark verwant an dialecten as 't [[Armeloos]], [[Harderwieks]], [[Niekarks]] en 't [[Barrevelds]]. 't Putters ku-j beschrieven as een Nedersaksisch dialect mar wel mit een bonk [[Nederfrankisch]]e invleujen, net zoas de meeste are [[West-Veluws]]e dialecten.

==Verschillende vormen van 't Putters==
Binnen Putten he-j wat 't dialect angaot, vaak al wat verschillen, bieveurd de uutspraak van 't Nederlanse woord ''geroepen'', in 't overgrote deel van Putten is dat ''ereupen'' mar in [[Voorthuzen]] is dat ''eroepen''. Kort bie [[Armelo]] en in Armelo zelf zegen ze: ''went'', ''steet'' en ''geet'' veur 't Putterse: ''want'', ''staot'' en ''gaot''. Een van de are veurbeelden is [[Diermen]], daor zegen ze: ''duun'', ''doenker'', ''leig'' en ''greig'' in de rest van Putten zegen ze: ''doen'', ''donker''/''duuster'', ''leeg'' en ''greeg''.

==Literetuur==
Der is oek een dialectboek uut-ebrocht over 't Putters: ''Putters Praoten'', hierin staot een lange alfebetische woordeliest mit typisch Putterse dialectwoorden en spreekwoorden, een antal verhaolen, ouwe recepten en typisch Putterse spelletjes. 't Putterse dialect wort oek gebruukt in 't [[Woordenboek van de Gelderse Dialecten]] (WGD) uut-ebrocht deur de [[IJsselacademie|Iesselakkedemie]], oek in 't [[Barnevelds Woordenboek]] staon wat Putterse woorden van de angrenzende buurtschappen.

Veur een koppel Putterse dialectwoorden en uutdrukkingen ku-j 't best effen kieken bie 't artikel [[West-Veluws]] of [[West-Veluws woordenboek|West-Veluws woordeboek]]. 

==Ossemart==
Wie 't Putters greeg wil heuren, kan een bezeukjen brengen an de [[Ossemart]] een tredisionele naojaorsmart mit van alles en nog wat. Je heuren der werschienlijk zoveul Putters umdat 't van oorsprong een echt boers iets is, je zien der nog altied [[landbouw]]warktugen (bieveurbeeld: [[dorskast]]en) en der worren oek tentoonstellingen ehouwen.

==Zie oek==
*[[West-Veluws]]
*[[Nunspeets]]

{{Dia|Disse pagina is eschreven in 't '''Putters'''.}}

[[Kattegerie:West-Veluws artikel]]
[[Kattegerie:Veluws]]

[[nl:Putters]]
