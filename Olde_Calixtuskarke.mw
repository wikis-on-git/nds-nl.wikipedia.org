[[Ofbeelding:Oude Calixtuskerk te Groenlo.jpg|thumb|right|250px|Olde Calixtuskarke met karkhof in [[Grolle]]]]
De '''Olde Calixtuskarke''' is ne van oorsprong [[katteliek]]e [[karke]] den noo dienst doot as [[protestant]]se karke in [[Grolle]]. Zee bunt met den karke an et bouwen ewes van [[1275]] tot et joar [[1520]], toen was hee af. De karke hef zien naam gekreegen van [[Paus Calixtus I|Calixtus]], de slaaf dee zich opwarkte tot [[Paus]].

Sinds 1406 was Grolle onderdeel van et leengebied van de [[biskop van Münster]], en den keerl hef opdracht egeven veur de bouw van dizze karke. In den [[Tachtigjoarigen Oorlog]] is Grolle meerdere keren veroverd ewodn deur [[Spanje]] (kattelieken) en deur de Nederlandse Republiek (protestanten), en iedere keer veranderde het geleuf met. De letste kere was toen [[Frederik Hendrik]] Grolle hadden [[Beleg van Grol|belegerd in 1627]]. Moar in 1672 kwam [[Bommen Berend]] oet Münster langs met zien onmeunige leger en hef Grol na een beleg veroverd en bezet eholden tot 1674. Dat was de letste keer dat de karke deenst hef doan as kattelieke karke. De leu mozzen toen boeten de stad in '[[schuulkarken]]' het kattelieke geleuf praktizeren, totdat in [[Zwillbrock]] ne karke wodden neerezet deur de leu oet Münster.

In et begin van den twintigsten eeuw is er een ni'je karke veur de kattelieken binnen de grachten van Grolle ebouwd, de [[Ni'je Calixtuskarke]].

[[Kattegerie:Achterhooks artikel]]
[[Kattegerie:Christendom]]
[[Kattegerie:kark]]

[[nl:Oude Calixtuskerk]]
