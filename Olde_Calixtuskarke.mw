[[Ofbeelding:Oude Calixtuskerk te Groenlo.jpg|thumb|right|250px|Olde Calixtuskarke met karkhof in [[Grolle]]]]
[[Ofbeelding:Oude Calixtuskerk Groenlo - raam Beleg van Grol 1627 (2007).jpg|thumb|right|200px|Et nieje raam met et beleg van Grol.]]
De '''Olde Calixtuskarke''', of kort ezegd de '''Olde Karke''', is ne van eursprong [[katteliek]]e [[Kaark (gebouw)|karke]] dee noo dienst döt as [[prottestant]]se karke in [[Grolle]]. Zee bunt met de karke an et bouwen ewes van [[1275]] tot et joar [[1520]], toen was zee af. De karke hef euren name ekreggen van [[Paus Calixtus I|Calixtus]], den slaaf den zich opwarken tot [[Paus]].

Sinds 1406 was Grolle onderdeel van et leengebied van den [[biskop van Münster]], en den keerl hef opdracht egeven veur de bouw van dizze karke. In den [[Tachtigjoarigen Oorlog]] is Grolle meermoals veroverd ewodn deur [[Spanje]] (kattelieken) en deur de Nederlandse Republiek (prottestanten), en iedere kere veranderden et geleuf met. De leste kere was toon [[Frederik Hendrik]] Grolle had [[Beleg van Grol (1627)|belegerd in 1627]]. Moar in 1672 kwam [[Bernhard van Galen|Bommen Berend]] oet Münster langs met zien onmeundege leager en hef Grol na een beleg verovverd en bezet eholden tot 1674. Dat was de letste kere dat de karke deenst hef doan as kattelieke karke. De leu mozzen toon boeten de stad in '[[schuulkarken]]' et kattelieke geleuf praktizeren, totdat in [[Zwillbrock]] ne karke wodden neerezat deur de leu oet Münster.

In et begin van de twintigste eeuwe is der ne ni'je karke veur de kattelieken binnen de grachten van Grolle ebouwd, de [[Ni'je Calixtuskarke]].

In 2006 en 2007 is de karke restaureerd ewodden, woarbi-j zee ok 'n niej glas in lood raam eplaatst hebt, woarop et [[Beleg van Grol (1627)|Beleg van Grolle oet 1627]] afebeeld steet.

[[Kattegerie:Achterhooks artikel]]
[[Kattegerie:Christendom]]
[[Kattegerie:Kark_in_Gelderland]]

[[de:Oude Calixtuskerk (Groenlo)]]
[[nl:Oude Calixtuskerk]]
