[[Ofbeelding:Locator map Münsterland in Germany.svg|thumb|'t Mönsterlaand in Duutslaand]]
't [[Mönsterlaand]] bint de contreien rondumme de [[Duutslaand|Duutse]] stad [[Mönster]]. De regio lig in 't noordwesten van de streek [[Westfaolen]], in 't ''[[Bundesland]]'' [[Noordrien-Westfaolen]]. 't Mönsterlaand wördt roegweg begrèensd deur 't [[Teutobörger Wold]] in 't noordoosten, de revier de [[Lippe (revier)|Lippe]] in 't zuden en de [[Nederlaand]]se staotsgrèenze in 't westen.

In de oorsprunkelijke betiekenis stiet 't Mönsterlaand geliek an 't [[Prinsbisdom Mönster]], 't vroggere wereldlijke domein van de bisschop van Mönster. Vanof de bestuurlijke herindieling van 1975 bakent ze 't gebied ok naor de ni'je regiogrèenzen of. 't Begrip wis now vake op de samenwarking tussen de ''[[Landkreise]]'' [[Buorken]], [[Koosfeld]], [[Stemmert]], [[Warnduorp]] en 't kreisvri'je Mönster.

't Mönsterlaand is greuts op zien rieke geschiedenis. De bewoners bint heur stark bewust van 't eigen kerakter van de strèke. Dizze is ontstaon deur de lange gemienschoppelijke geschiedenis van kattelieke gezindheid, de [[Leegduuts]]e streektaal ([[Westmönsterlaands]] en [[Mönsterlaands]]), de laandelijke aord van de plaatsen, en de betiekenis van Mönster as cultureel, economisch en giestelijk centrum.

[[Kattegerie:Drèents artikel]]
[[Kattegerie:Streek in Duutslaand]]

[[ar:بلاد مونستر]]
[[de:Münsterland]]
[[eo:Monastera Lando]]
[[es:Münsterland]]
[[he:מינסטרלנד]]
[[it:Münsterland]]
[[ja:ミュンスター行政管区]]
[[nds:Mönsterland]]
[[nl:Münsterland]]
[[ro:Münsterland]]
[[sv:Münsterland]]
[[tr:Münsterland]]
