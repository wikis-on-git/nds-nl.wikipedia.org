'''Kasteel Doornenburg''' is een [[kasteel]] uut de [[13e eeuw]]e.

Et kasteel ligt in et oosten van [[Gelderlaand]], naobi-j et darp [[Doornenburg]]. Et besteet uut een [[veurburcht]] en een heufdburcht, dee verbunden bunt deur ne smallen holten [[Brogge (bouwwark)|brugge]]. 't Is ene van de grootste en bestbewaorde kastelen in Nederlaand.

Op de plaatse van et kasteel was in de [[9e eeuw|9de eeuwe]] al n verstarkt [[huus]], daor bekand as 'Villa Dorenburc'. Hieruut is in de 13e eeuwe n kasteel ontstaon. Wieter in de tied is et steeds wier uut ebreid tot den hoofdburcht zoas dee vandage nog te zeen is. In de [[15e eeuw|15de eeuwe]] wierd den veurburcht ebouwd. Den [[veurburcht]] besteet uut wonruumte, ne [[kapelle]], en een [[boerderieje|boerderi-je]]. Dit leste is uniek veur een Nederlaands kasteel.

'Kasteel Doornenburg' blef tot in de 19de eeuwe bewond. Daornao raakten 't in verval. In 1936 wierd de ''Stichting tot Behoud van den Doornenburg'' op ericht, dee 't kasteel vanof 1937 leet restaureren. In 1941 was de restaurasie klaor. An et ende van den [[Tweede Wereldoorlog|Tweeden Waeldkriege]] wierd et kasteel vri-jwal helemaol verwoost. Lange tied dachten zi-j dat et was op eblaozen deur de Duutsers, maor blek in meert 1945 etroffen te waen, deur 'n Brits bombardement. Van 1947 tot 1968 wodden 't kasteel wier helemaol in olden staot ebracht.

In [[1968]] wierd onder andere op et kasteel de tillevisieriege 'Floris' efilmd.

==Uutgoande verwiezingen==
*[http://www.kasteeldoornenburg.nl/ Webstae ovver kasteel Den Doornenburg]

==Galleri-je==
<gallery>
Ofbeelding:Doornenburg-anzicht.jpg|Anzicht op Doornenburg
Ofbeelding:Doornenburg-toogangspoorte.jpg|De toogangspoorte noar Doornenburg
Ofbeelding:Doornenburg-veurburcht.jpg|Den veurburcht, uutzicht op het kasteel
</gallery>

{{Commons|Castle Doornenburg}}

[[Kattegerie:Achterhooks_artikel]]
[[Kattegerie:Kastele in Nederlaand ]]

[[bg:Замък Дорненбург]]
[[cs:Hrad Doornenburg]]
[[en:Doornenburg Castle]]
[[nl:Kasteel Doornenburg]]
