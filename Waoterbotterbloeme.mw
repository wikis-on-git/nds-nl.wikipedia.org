[[Ofbeelding:Ranunculus aquatilis plant.jpg|thumb|300px|Waoterbotterbloeme]]
De '''waoterbotterbloeme''' ([[Latien]]: ''Ranunculus aquatilis'') is een [[vaste plaante|vaste]] [[Waoterplaante (algemeen)|waoterplaante]] uut de [[renonkel]]femilie (''Ranunculaceae''). De waoterbotterbloeme greuit in een groot part van [[Europa (continent)|Europa]], [[Midden-Azië|Midden-]] en [[Oost-Azië]], tropisch- en [[Zuud-Afrika]] mar oek in [[Noord-Amerika]].

De bleuiperiode is van [[april]] tot [[augustus]]. De [[kelk]]blaojen kunnen der ofvallen.

==Variëteiten==
Der bin tweje variëteiten bekend:
* ''Ranunculus aquatilis'' var. ''aquatilis''
* ''Ranunculus aquatilis'' var. ''diffusus'' syn. ''Ranunculus trichophyllus''.

=== ''Ranunculus aquatilis'' var. ''aquatilis'' ===
De [[blaojen]] vallen uut mekaar in dreje soorten: de blaojen boven 't waoter bin stevig en rond- tot niervormig, de blaojen onder 't waoter bin langwarpig en dun, twee- of dreespletig en ze bin vertak in dunne [[gavel]]vormige slippen. De plaante kan oek overgangsblaojen hemmen dee deels in draodvormige slippen edeeld bin en ze bin deels bladachtig en lopen uut in vrie spitse tanen. 't Kan oek zo ween dat ze gien onderwaoterblaojen hemmen. De drievende blaojen bin vake in dreje tot zeuven delen in-esnejen. An de punte kunnen ze etaand ween. Disse blaojen hef de plaante oek as 't op sliek greuit, 't hef dan gien onderwaoterblaojen. De onderwaoterstengel kan tot tweje meter lange ween.

De zeuven tot 20 millimeter grote [[bloeme]]n hemmen vuuf witte kroonblaojen, dee mit mekaar de ranen van 't gele harte bedekken. De kroonblaojen hemmen an de voot een gele [[negel]]. Der bin vuuf tot 20 meeldraojen. De [[hoening|hoeniggroeve]] is meestentieds rond. De vruchsteel is zwat nooit langer as vuve centimeter. 

De vruch is een ovale [[dopvruch]].

=== ''Ranunculus aquatilis'' var. ''diffusus'' ===
Disse variëteit hef allinnig fienverdelen onder-edeuken blaojen. Ze bin telkens in drejen edeeld en hemmen fiene slippen dee neet in een vlakke liggen. 't Hef meestentieds gien overgangsblaojen. 

De bloeme is iets kleiner, zeuven tot 12 millimeter, en de ranen van de bloemdekblaojen bedekken mekaar neet. Der bin vuuf tot 15 meeldraojen. Oek is de hoeniggroeve neet rond mar hef de vorm van een halve [[maone]]. De 2,5 tot 3,5 mm lange [[kelk]]blaojen bin ofstaond en zwat nooit blauw an-eleupen. De vruchjes bin in 't jonge stadium behaord. De [[steunblaojen]] bin an de voot veur tweedarde of meer mit de bladsteel vergreuid. De vruchsteel is hooguut vier centimeter lange.

== Waor 't veurkump ==
De plaante kump veur in helder, zeut of zwak [[brakwaoter|brak]], meestentieds vrie voedselriek, stilstaond of zeutjes an streumend waoter dat hooguut een meter diep is. Bestuving wonnen edaon deur verschillende insekken. Oek kan [[zelfbevruchting]] plaosevienen bie onder-edeuken bloemen.

== Ekelogie ==
[[Kikkers]] legen grege der drille op of bie de blaojen van de waoterbotterbloeme.
De plaante hef een veurkeur veur lich verzuurd waoter.

== Gebruuk ==
De boven- én de onderwaoterblaojen kunnen vars of edreug as ''toekruud'' gebruuk wonnen.

== Tune ==
De plaante kan stark uutbreien, en zal soms beteugeld mutten wonnen. Een grote [[viever]] is daorumme veur disse plaante gewunst. De plaante steet derum bekend goed zuurstof an 't waoter toe te voegen, een veurdeel a-j vissen hemmen.

De blaojen bedekken de oppervlakte, wat dieren as [[vissen]] en [[kikkers]] schuulplaosen biejt en [[algen]]greui tegengeet.

==Foto-uutstalling==
<gallery>
Image:Ranunculus aquatilis bloem.jpg|''Ranunculus aquatilis'' var. ''diffusus''
Image:Ranunculus aquatilis overzicht.jpg|''Ranunculus aquatilis'' var. ''diffusus''
Image:Ranunculus aquatilis blad.jpg|''Ranunculus aquatilis'' var. ''diffusus''
</gallery>
<gallery>
Image:Fijne waterranonkel Ranunculus aquatilis var. diffusus.jpg|''Ranunculus aquatilis'' var. ''diffusus''
Image:Fijne waterranonkel stengel Ranunculus aquatilis var. diffusus.jpg|''Ranunculus aquatilis'' var. ''diffusus''
Image:Kleine groene kikker (Rana lessonae) bij fijne waterranonkel.jpg|Kleine greune kikker bie de waoterbotterbloeme
</gallery>

==Uutgaonde verwiezingen==
* [http://www.soortenbank.nl/soorten.php?soortengroep=flora_nl&record=Ranunculus+aquatilis SoortenBank.nl - beschrieving en ofbeeldingen]

{{Commons|Ranunculus aquatilis}}

[[Kategorie:West-Veluws_artikel]]
[[Kategorie:Plaante]]
