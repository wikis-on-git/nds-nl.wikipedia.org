[[Ofbeelding:Ranunculus aquatilis plant.jpg|thumb|300px|Waoterbotterbloeme]]
De '''waoterbotterbloeme''' ([[Latien]]: ''Ranunculus aquatilis'') is een overblievende [[waoterplaante]] in de femilie [[Ranunculaceae]]. De waoterbotterbloeme is over een groot deel van [[Europa]] verspreid; oek in Midden- en Oost-Azië, tropisch en [[Zuud-Afrika]] en Noord-Amerika bin ze te vienen.

De bleuiperiode is van [[april]] tot [[augustus]]. De [[kelk]]blaojen kunnen ofvallen.

==Variëteiten==
Der wonnen twee variëteiten onderscheiden:
* ''Ranunculus aquatilis'' var. ''aquatilis''
* ''Ranunculus aquatilis'' var. ''diffusus'' syn. ''Ranunculus trichophyllus''.

=== Beschrieving ''Ranunculus aquatilis'' var. ''aquatilis'' ===
De [[blaojen]] vallen uutmekaar in dree soorten: de blaojen boven waoter bin stevig en rond tot niervormig, de blaojen onder waoter langwarpig en dun, twee of dreespletig en in dunne slippen gavelvormig vertak. Daornaos kunnen der overgangsblaojen anwezig wezen, dee deels in draodvormige slippen edeeld en deels bladachtig en in vrie spitse tanen uutlopend bin. De onderwaoterblaojen kunnen oek ontbreken. De drievende blaojen bin vake in dreje tot zeuven delen in-esnejen. An de punt kunnen disse etaand wezen. Disse blaojen hef de plaante oek as e op sliek greui, de onderwaoterblaojen ontbreken dan. De onderwaoterstengel kan tot 2 meter lange wezen.

De 7 tot 20 mm grote [[bloeme]]n hem 5 witte kroonblaojen mit mekaar bedekkende ranen rondumme een geel haart. De kroonblaojen hem an de voot een gele negel. Der bin 5 - 20 meeldraojen. De hoeniggroeve is meestentieds rond. De vruchsteel is zwat nooit langer as 5 cm. 

De vruch is een ovale [[dopvruch]].

=== Beschrieving ''Ranunculus aquatilis'' var. ''diffusus'' ===
Disse variëteit hef allinnig fienverdelen onder-edeuken blaojen. Ze bin telkens in drejen edeeld en hem fiene slippen dee neet in een vlakke liggen. De overgangsblaojen ontbreken meestentieds. 

De bloeme is iets kleiner, 7 tot 12 mm, en de ranen van de bloemdekblaojen bedekken mekaar neet. Der bin 5 tot 15 meeldraojen. Oek is de hoeniggroeve neet rond mar halvemaonvormig. De 2,5 tot 3,5 mm lange [[kelk]]blaojen bin ofstaond en zwat nooit blauw an-eleupen. De vruchjes bin in 't jonge staodium behaord. De [[steunblaojen]] bin an de voot veur tweedarde of meer mit de bladsteel vergreuid. De vruchsteel is maximaal 4 cm lange.

== Verspreiding ==
De plaante kump veur in helder, zeut of zwak [[brakwaoter|brak]], meestentieds vrie voedselriek, stilstaond of langzaam streumend waoter van maximaal een meter diep. Bestuving vien plaose deur diverse insekken. Oek kan [[zelfbevruchting]] plaose vienen bie onder-edeuken bloemen.

== Ekelogie ==
[[Kikkers]] leggen grege d'r dril op of bie de blaojen van de waoterbotterbloeme.
De plaante hef een veurkeur veur lich verzuurd waoter.

== Gebruuk ==
Zowel de boven- as de onderwaoterblaojen kunnen vars of edreug as ''toekruud'' gebruuk wonnen.

== Tune ==
De plaante kan stark uutbreiden, en zal soms beteugeld mutten wonnen. Een grote [[viever]] is daorumme veur disse plaante gewoonst. De plaante steet derum bekend goed zuurstof an 't waoter toe te voegen, een veurdeel a-j vissen hem.

De blaojen bedekken de oppervlakte, wat dieren as [[vissen]] en [[kikkers]] schuulplaotsen bied en [[algen]]greui tegengeet.

==Gallerieje==
<gallery>
Image:Ranunculus aquatilis bloem.jpg|''Ranunculus aquatilis'' var. ''diffusus''
Image:Ranunculus aquatilis overzicht.jpg|''Ranunculus aquatilis'' var. ''diffusus''
Image:Ranunculus aquatilis blad.jpg|''Ranunculus aquatilis'' var. ''diffusus''
</gallery>
<gallery>
Image:Fijne waterranonkel Ranunculus aquatilis var. diffusus.jpg|''Ranunculus aquatilis'' var. ''diffusus''
Image:Fijne waterranonkel stengel Ranunculus aquatilis var. diffusus.jpg|''Ranunculus aquatilis'' var. ''diffusus''
Image:Kleine groene kikker (Rana lessonae) bij fijne waterranonkel.jpg|Kleine greune kikker bie de waoterbotterbloeme
</gallery>

==Externe verwiezingen==
* [http://www.soortenbank.nl/soorten.php?soortengroep=flora_nl&record=Ranunculus+aquatilis SoortenBank.nl - beschrieving en ofbeeldingen]

{{Commons|Ranunculus aquatilis}}

[[Kattegerie:West-Veluws_artikel]]
[[Kattegerie:Plaante]]

[[de:Gewöhnlicher Wasserhahnenfuß]]
[[en:Ranunculus aquatilis]]
[[fr:Renoncule aquatique]]
[[nl:Fijne waterranonkel]]
