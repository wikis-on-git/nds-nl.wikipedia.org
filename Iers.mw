[[Ofbeelding:Cainteoirí Gaeilge - Irish Speakers.svg|thumb|400px|Sprekkers van t Iers per preveensie (Noord-Ierlaand erèknd as één preveensie)]]
'''Yrsk''' of '''yrsk-gallisk''' (yrsk: ''Gaeilge'') is ne [[Goideliske språken|keltiske språke]] wat in [[Ierlaand (laand)|Yrland]] en up [[Newfoundland]] in [[Kanada]] esprökken wördt. De språke heurt by de [[Indo-Uropese taolen|indo-europeeske]] en keltiske språkenfamilys.

== Gebruuk ==
Et yrsk wördt vöärnamelik sprökken an de westküste van Yrland, in de sou nöömde ''gaeltacht'': gebeden wår as et noch de eyrste ümmegangsspråke is. In vroger tyden was dat gebeed vöäle grötter. Yrske olden keset vake lever vöär et [[engelsk]], ümdat dat volgens öär meyr möägelikheiden gevt in et leaven, al is dat sounöömde [[hibernoengelsk]] vake slim beinvloded döär et keltisk. Toch blikt uut undersöök dat et yrsk ne vöärname identiteitsgeaver is, al sprekket de lüde et in den alledag nauliks.

Et yrsk is de eyrste officiele språke van Yrland en müt in alle bestüürlike saken verteagenwoordigd weasen. Stråt- en plaatsnames sint altyd in twey språken en der is en yrsktalig televisystation: TG4. Ouk is et en verplicht vak up de skolen, al likt dat vöäral de andere kante uut te warken. Vöäle jungelüde vindet et ne fråi lastige språke. Ouk is et underwys vöärnamelik erichted up olde yrske mytology en literäre warken, in steade van up de dagelikse sprekkerye. Dårdöär seet vöäle jungelüde der et nüt neet van.

Döär de yrsk-amerikaanske diaspora sint der vöäle amerikanen med yrske wörtel dee yrsk proberet te leyren. Med de kumst van internet en språkleyr-[[App|apps]] as DuoLingo en Memrise nemt internationale interesse in de språke to.

== Verwante Språken ==
Yrsk is verwant an de andere keltiske språken:

* [[Schots-Gaols|Schots-Goals]] (oet [[Schotlaand]])
* [[Kumries]] (oet [[Kumrië]] of ''Wales'')
* [[Manx]] (de sproake van t [[eilaand]] [[Man (eilaand)|Man]])
* [[Kornies]] (oet [[Cornwall]], oet estörvn)
* [[Bretonsk|Bretons]] (oet [[Bretanje]], [[Fraankriek]])

== Oetgoande verbeendings ==
* [http://www.tg4.ie/ www.tg4.ie] Webstea van n Iers TV-stasjon

{{Dia|Disse pagina is eskreewn in t [[Riesns]]}}

[[Kategorie:Tweants artikel]]
[[Kategorie:Keltische taal]]
