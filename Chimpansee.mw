De '''chimpansee''' (''Pan troglodytes'') is n Afrikaase meensaap. Zien nauwste verwant is de dwargchimpansee of bonobo (''Pan paniscus''). Beiden chimpansees wörd beschowd as t nauwst nog levende verwanten van de meense. Sömmige wetenschappers beschowt de relatie tussen meense en chimpansee op basis van DNA-onderzuuk as nauw genog um de chimpansee en de bonobo net as de meense in t geslacht Homo te plasen.

==Relasie met n meense==

Wegens hun evolutionair nauwe verwantschap met meensen wörd zi'j vake gebruukt veur medische en gedragsproeven, hoewel dit de leste tied stieds minder gebeurt en verbeuden is in verscheidene laanden, waoronder Nederlaand. De maote waorin chimpansees en meensen genetisch an mekare geliek bint is n onderwarp van geschil. Opgaven van t percentage identiek DNA loopt uutiene van 94,6% tot 99,4%. De verwantschap tussen n chimpansee en n meense, is echter wel groter dan de verwantschap tussen n chimpansee en n gorilla. Sunds t genoom van de chimpansee, net as dat van n meense, in kaart is ebrach is hier echter veul meer over te zeggen. n Meniere um t uut te drokken is dat de genetische verschillen tussen n meense en n chimpansee ongeveer tien keer zo groot bint as die tussen twee niet-verwante meensen. Grote delen van t DNA bint nagenog identiek. Chimpansees hebt n chromosoom meer, umdat zi'j t chromosoom dat bi'j n meense nummer 2 is in twee apatte delen hebt.

Ok t gedrag van n chimpansee lek zeer op dat van n meense. Chimpansees bint zeer sociale dieren, die veul mut leren en dus ok n lange opgreuiperiode hebt. Daornaos vörmt chimpansees coalities en vrienden. Chimpansees in t wild tonen ok culturen, waor t gedrag van n iene gruup verschilt van n aander. Bovendien hebt onderzuken bewezen dat chimpansees ook empathie bezitten en zich töt op n zeker hoogte kunt inleven in n aander. Ze adopteert ok söms verweesde jongs van niet-verwante gruupsleden, wat wes op altruïstisch gedrag. Dit gedrag is zowel bi'j mannegies as vrouwgies observeerd. Waorschienlijk kenne zi'j ok verdriet bi'j t starven van verwanten.

Binnen grupen chimpansees speult zich zeer complexe gedragspatronen of saomenhangend met de veurtdurende stried um dominantie, en daormet weer saomenhangend t recht um zich veurt te plaanten en de verdeling van etten. Primatologen as Jane Goodall en Frans de Waal hebt op dit gebied deur langdurige observaties verbazingwekkende waornemmings op-edaone. De verdienste van disse onderzukers is ewest dat zi'j hebt an-eteund dat zeer veul chimpanseegedragings heel goed te beschrieven en te duden bint met tarms en mechanismen die ok uut de meenslijke psychologie bekend bint. Familiebaanden en coalities speult in t spel um de macht n grote rol in de chimpanseesaomenleving.

Tussen chimpansees en bonobo's bestiet overigens grote gedragsverschillen. Bi'j bonobo's wörd veul potentiële conflicten op-elös deur seksueel gedrag, bi'j gewone chimpansees veul vaker deur agressie.

{{Dialekt|sdz}}
