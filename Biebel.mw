[[Bestaand:Bibel-1.jpg|duumnegel|250px|Biebel]]
[[Bestaand:Wulfila bibel.jpg|duumnegel|250px|Bladziede uut de Biebel in et Gotisch]]
De '''Biebel''' is et heilige boek van de [[christendom|kristenen]]. Et woord 'Biebel' stamt of van et [[Grieks]]e woord βιβλια biblia (boeken), et meervoold van βιβλιον biblion (wat oorspronkelik papyrus betekent en laeter bruukt wodde as anduding van pepier, geschrift, boek(rolle)). Dit woord is op zien beurt te herleiden tot de Fenicische haevenstad Byblos.

De Biebel bevat twie verschillende verzaemelings boeken:
* Et [[Oolde Testement]], ok wel de [[Hebreeuwse Biebel]] nuumd. Disse wodde schreven over een periode van vule ieuwen, veur et grootste diel in et [[Hebreeuws]] mit een peer stokkies in et [[Aramees]].
* Et [[Ni'je Testement]], schreven tiedens de [[1e eeuw|1e]] en [[2e eeuw|2e ieuw]] nao [[Jezus Christus|Kristus]], in alledaegs-[[Grieks]] (Koinè-Grieks).

== Invloed van de Biebel ==
Vanwegen de dominante rolle van et [[christendom|kristendom]] in [[Europa (continent)|Europa]] vanof de laete [[Romeinse tied]] tot an de Verlochting het de (kristelike) Biebel niet allienig [[religie|godsdienst]] beïnvloed. Veural tael en wetgeving en ok de [[keunst]] en [[filesefie]] over de hiele wereld bin d'r-op baseerd, wat veurnaemelik in de [[Westerse beschaeving]] tot utering kommen is.

Mit de Verlochting, de scheiding van karke en staot nao de [[Fraanse revolusie]], en de [[wetenschop]]pelijke revolusie in Europa en de [[Verienigde Staoten van Amerika|Verienigde Staoten van Amerike]] is de invloed van et kristendom en daormit van de Biebel op et eupenbaore leven ofneumen. D'r ontston ok bi'j veul meensken twiefel an de goddelike oorsprong van de Biebel.

Pattie wetenschoppers, waoronder pattie archeologen, nemen de Biebel as uutgaangspunt. De meeste wetenschoppers zien de Biebel as een kultureel, literair en religieus dokement.

{{Heufdartikel|De Verlochting|stl}}

== Et Oolde Testement ==
=== Deutero-canonieke boeken ===
De koncilies van [[Florence]] ([[1441]]) en [[Concilie van Trente|Trente]] ([[1546]]) bevestigden de plak van de zogenaemde deutero-kanonieke boeken in de [[kanon van de Biebel]], die ze ommes al in de [[Septuagint]] hadden, en ok in de [[Vulgaat]] behullen. Et bin de toevoegings op [[Ester]], [[Judit]], [[Tobit]], [[I Makkabeeën]], [[II Makkabeeën]], de [[wieshied van Salomo]], de [[wieshied van Jezus Sirach]], [[Baruch]] en de toevoegings bi'j [[Toevoegings bi'j Daniël]]. Disse wodden onder invloed van [[Luther]] deur de [[protestantisme|protestaanten]] as [[apokrief]] zien.

=== Apokriefen van et Oolde Testement ===
Deur liekegoed [[Rooms-Katholieke Karke|kattelieken]], [[Oosters-Orthodoxe Karke|oosters-orthodoxen]] as protestaanten wodden [[Ezra III]] en [[Ezra IV|IV]], [[Makkabeeën III]] en [[Makkabeeën IV|IV]] en [[Psalm 151]] as [[apokrief]]en zien.

== Et Ni'je Testement ==
=== Apokriefen van et Ni'je Testement ===
Disse [[Apokriefen van et Ni'je Testement|apokriefen]] buuke niet in 't Ni'je Testement opnömmen. Heur gezag wöd deur de karken niet erkend. t bestaon van pattie apokriefen was altied bekend (zoas et [[Epistel van Barnabas]]), aandere bin bekend raekt deur tekstvoonsten zoas die bi'j [[Nag Hammadi]], of aanders bin ze te rekonstreweren uut verwiezingen die vrogge karkvaders geven. De [[Apokriefen]] bi'j et Ni'je Testement bin: [[Haandelings van Petrus]], [[Haandelings van Paulus]], [[Haandelings van Johannes]], [[Haandelings van Tomas]], [[Haandelings van Andreas]], [[Evangelie van Tomas]], [[Evangelie van de Hebreeën]], [[Evangelie van de Ebionieten]], [[Evangelie van de Nazareners]], [[Evangelie van de Egypteners]], [[Evangelie van de Naäsenen]], [[Evangelie van Petrus]], [[Eupenbaoring van Petrus]], [[Verkondiging van Petrus]], [[Evangelie van Maria Magdalena]], [[Epistel van Barnabas]] en et [[Evangelie naor Judas]].
De mieste van dizze boeken beheurt töt 'n vrog christelijke streuming, wulke vandage de dag de [[Gnostiek]] of Gnosticisme enuumd wöd.

== Nedersaksische Biebelvertaelings ==
In Nederlaand bin der verschillende [[Nedersaksisch]]e Biebelvertaelings en vertaelings van ofzunderlike Biebelboeken maekt. Der bin vertaelings maekt (of ze bin doende mit et opzetten dervan) in et Achterhoeks, Drèents, [[Biebel (Grunnegers)|Grunnings]], Stellingwarfs en [[Biebel in de Twentse sproake|Twents]].

== Uutgaonde verwiezing ==
* [http://www.stellingwerfs-eigen.nl/Biebel/index.htm De Biebel in et Stellingwarfs]
* [http://www.liudger.org/gn/ De Biebel in et Grunnings]
* [http://www.biblija.net/biblija.cgi?lang=nl De Biebel in et Nederlaans]

{{commons|Bible}}

[[Kategorie:Stellingwarfs artikel]]
[[Kategorie:Christendom]]
