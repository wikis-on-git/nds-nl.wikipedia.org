{{Spraoke
| kop = Esties
| spraoke = eesti keel
| laand = [[Estlaand]]
| sprekkers = 1,1 miljoen
| klassifikatie = [[Oeraalse talen|Oeraals]]
* [[Finoegriese talen|Finoegries]]
** [[Fins-Permiese talen|Fins-Permies]]
*** [[Fins-Wolgaïsche talen|Fins-Wolgaïsch]]
**** [[Fins-Samiese talen|Fins-Samies]]
***** [[Oostzeefinse talen|Oostzeefins]]
****** '''Esties'''
| dialekte = 
* [[Zuudesties]]:
** [[Võro]]
** [[Seto (taal)|Seto]]
** [[Mulgi]]
** [[Tartu]]
| skrift = [[Latiens alfabet|Latiens]]
| staotus = offisiële staotus in [[Estlaand]] en de [[Europese Unie]]
| spraokinstituut = Eesti Keele Instituut
| iso1 = et
| iso2 = est
| iso3 = est
}}
t '''Esties''' (''eesti keel''; uutsprake: {{Audio|et-eesti keel.ogg|{{IPA|[ˈeːsti ˈkeːl]}} }}) is de offisiële [[taal]] van de republiek [[Estlaand]]. De taal, die oek wel '''Estlaands''', '''Estnies''' of '''Ests''' eneumd wörden, hef ongeveer 1 miljoen sprekers. Daormee is t, nao t [[Ieslaans|Ieslaands]] en t [[Maltees]], de op twee nao kleinste taal in Europa die op alle nivo's (wetgeving, rechtsprake, wetenschap, literatuur) gebruukt wörden.

t Esties beheurt tot de [[Finoegriese talen]] en daorbinnen weer tot de [[Oostzeefinse talen]]. Tot die groep talen, die rond de [[Finse Golf]] espreuken wörden, beheurt oek t [[Fins]], n taal die de meeste Esten mit n minne meuite verstaon kunnen. Ummekeerd geldt dat wat minder: behalve de verwaantschap tussen de talen speult oek t feit dat de Esten vertrouwd bin mit t Fins n rolle. Zo konnen ze bieveurbeeld altied Finse televisie ontvangen en wörden Estlaand nog altied drok bezöcht deur Finse toeristen.

t Esties is niet verwaant an t [[Lets]] of t [[Litouws]] - dit bin [[Baltiese talen|Baltiese]], of nog beter, [[Oost-Baltiese talen]]  - oek an t [[Slaviese]] [[Russies]] is t niet verwaant.

t Esties gebruukt t [[Latains alfabet|Latiense alfabet]], an-evuld mit de klinkertekens ä, ö, ü en õ. Dat leste teken steet veur n typies Estiese klinker, die evormp wörden deur de tong te plaotsen as of je n /o/ uutspreken en daorbie de lippen spreien. De klinkers en de medeklinkers kunnen kort, lank en overlank ween. In de spelling he'j zwat allinnig mer de tegenstelling kort-lank, en dat wörden an-egeven deur de letter dubbel te schrieven: ''sada'' 'honderd' vs. ''saada'' 'kriegen' en ''kana'' 'kip' vs. ''kanna'' 'draag!'.

t Esties is beïnvleud deur talen uut de umliggende laanden, en hef dus n bulte Germaanse, Baltiese en Slaviese leenwoorden. 

Van de 12e tot de 16e eeuw hef t Esties oek onder invleud van t [[Nedersaksies]] estaon, mer disse invleud hef niet zo stark ewest as bieveurbeeld op t Zweeds en t Noors. Toch wörden t antal woorden van [[Nedersaksies]]e aofkomst eschat op zo'n 15 persent<ref>Bron: [[:en:Estonian_language#Vocabulary|Engelse Wikipedie]]</ref>. Van de 16e tot de 20e eeuw kwam daor oek nog es n bulte [[Hoogduuts]]e leenwoorden bie, waordeur sommige woorden nog goed herkenbaor bin. In totaal is zo'n 22-25 persent van de Estiese woordeschat van Nedersaksiese en Hoogduutse aofkomst. Deurdat de Estiese spellingsregels op sommige punten op die van t [[Nederlaands]] en de Nedersaksiese dialekten lieken, bin der n bulte woorden die liek alleens bin, bieveurbeeld: ''klooster'', ''kaart'', ''kroon'', ''kraan''. Aandere woorden verschillen n pietsjen, mer bin toch heel herkenbaor: ''hoov'' (hof), ''triikima'' (strieken), ''pott ''(pot) en ''pann ''(pan). t Antal Russiese leenwoorden uut de veurbieje eeuw is aordig beteund ebleven. Wel is de invleud van t [[Engels]] tegenswoordig groot. t Esties hef minder as t Fins de neiging um eigen, puristiese woorden te gebruken veur nieje zaken (telefon, instituut, mer wel ''arvuti'' veur komputer).

== Karakteristiek veur t Esties ==
* t Esties gebruukt vake [[naamval]]len, waor [[Indo-Europese talen|Indo-Europese]] talen liever [[veurzetsel]]s gebruken: ''käes'' 'in de haand', ''Eestisse'' 'naor Estlaand'.
* der is gien verschil tussen woorden die naor n mannelik of vrouwelik iets verwiezen; ''tema'' betekent zowel 'hij' as 'zee'.
* nao n [[telwoord]] volgt t [[enkelvoud]]. De biebeheurende naamval is de [[partitief]], n naamval die oorspronkelik n deel van iets uutdrokt (vergeliekbaor mit t [[delend lidwoord]] in t Frans en Italiaans).
* [[medeklinker]]s in woorden ondergaon [[lenisie]] (i.e. veraanderen, verkorten of verdwienen) as ze deel uutmaken van n esleuten (of: oorspronkelik esleuten) [[lettergrepe]]: ''tiib'' 'vleugel' vs. ''tiival'' 'an de vleugel'.
* t hef gien [[lidwoord]]en.
* t Esties geet [[medeklinkerkluster]]s an t begin van woorden uut de weg : ''straand'' wörden dus ''rand''

Bovenstaonde eigenschappen deelt t Esties mit t Fins en mit de meeste aandere Finoegriese talen.

=== Verschillen tussen Esties en Fins ===
* Esties hef gien [[klinkerharmonie]]. Wel kunnen nao de eerste lettergrepe mer vier klinkers veurkoemen: a, e, i en u (as variaant soms o).
* t Esties hef meer tweeklanken as t Fins, zo as ''äe'' en ''ea''. Mer t hef niet de typiese Finse openende tweeklanken ''ie'', ''yö'' en ''uo'', dit is in t Esties nog behölden as ''ee'', ''öö'' en ''oo''. Vergeliek Fins ''kieli'', ''syödä'' en ''juoda'' mit t Estiese ''keel'', ''sööma'' en ''jooma''.
* Klinkers kunnen in verbeugen vormen veraanderingen ondergaon: ''madu'' 'slang' vs. ''mao'' 'van de slang' (u wörden o, vergeliek Fins ''mato'' en ''madon''), ''rida'' 'armoe' vs. ''rea'' 'van de armoe' (i wörden e, vergeliek Fins ''riita'' en ''riidan'').
* Waor in t Fins bezit uutedrokt wörden deur n uutgang achter t woord, gebruukt t Esties n vorm van t [[persoonlik veurnaamwoord]]: Fins ''käteni'' = Esties ''mu käsi'' 'mien haand'. Mer in de Finse spreektaal gebruken ze oek wel ''mun käsi''.
* Der bin n bulte warkwoordsveurvoegsels, vergeliekbaor mit die in t Nedersaksies: ''kandma'' 'dragen': ''ette kandma'' 'veurdragen'.
* Der bin twee vormen veur de [[infinitief]], de da-infinitief en de ma-infinitief: ''ma tahan saada'' 'ik wil kriegen' vs. ''ma pean saama'' 'ik mut kriegen' (''saama/saada'' = kriegen). Dit is t zelfde as t Finse eerste en darde infinitief, mer je hebben gien onverbeugen Finse darde infinitief en t Esties hef dat wel. In tegenstelling tot t Fins wörden de ma-infinitief gebruukt as opzeukvorm in woordenboeken.

De getallen van 1 tot 10 in t Esties:
1 - üks | 2 - kaks | 3 - kolm | 4 - neli | 5 - viis | 6 - kuus | 7 - seitse |
8 - kaheksa | 9 - üheksa | 10- kümme.

== Referensies ==
<references/>

== Uutgaonde verwiezingen ==
* [http://www.panglosskool.eu/index.php?id=23 *Eesti keel ja meel* ("Estlaand: taal en kultuur"). - n audiovisuele kursus in t Esties mit Nederlaands as een van de negen onderwiestalen (ISBN 978-9985-9794-5-7).]
* [http://en.eki.ee/index.php Eesti Keele Instituut - taalorganisasie veur t Esties]

{{Interwiki|kode=et}}

[[Kategorie:West-Veluws artikel]]
[[Kategorie:Taol]]
