'''Fransiscus Bernardus Maria (Frans) de Waal''' ('s-Hertogenbosch, 29 oktober 1948) is 'n Nederlaanse biolooge. Hi'j is specialiseerd in de primatologie en de ethologie. Op zien vakgebied geldt e as veuranstaond.

===Levensloop===
De waal studeren in Nijmegen en Groningen en promoveerden in 1977 an de Universiteite Utrecht.

Van 1975 töt 1981 deud e onderzuuk an de chimpanseekolonie van Burgers Zoo te Arnhem. Sinds 1981 dut e weetschappelik onderzuuk in de V.S.. Momteel is e as hoogleraar pschygologie vebönden en de Emory universiteit te Atlanta en is e directeur van 't Living Links Center van 't Yerkes National Researche Center.

in 2007 wed De Waal deur 't Amerikaanse tiedschrift Time eplaotst onder de 'TIME 100: The People Who Shape Our World', 'n lieste van de honderd miest invluudriekse kunstnaars. weetschappers, politici, ondernemers e.d. van 't moment.

De Waal wed in 1993 benuumd töt corresponderend lid van de Koninklikke Nederlaanse Akdemie van Weetschappen. Ok is hi'j lid van de National Academy of Sciences en de American Academy of Arts and Sciences. In 2009 ontvung e in Nederland de Ariëns Kappers Pries. Op 29 januari 2009 ontvung e 'n eredoctoraot van de Universiteite veur Humanistiek. Ter gelegenheid van Keuninginnedag 2010 is hi'j onderscheiden met de versierselen van de Orde van de Nederlaanse Leeuwe.

===Wark===
Frans de waal trök veur 't eerst internasjnaale de andacht met zoen boek 'Chimpansee-politiek', waorin e 't gedrag van disse mèènsapen as intligent en emosjoneel gedreven veurstellen. De intresse in primatencognitie in dierlik saomwarking is veur 'n blangriek diel veurt-evleuid uut dit vrogge wark van De Waal.

Daornaost trök De Waal andacht met onderzuuk binnen de primatengemienschoppen naor conflictoplössing, verzeuning, empathie en de evolutie van de moraliteit. Zien vergliekingen tussen 't gedrag van mèènsen en andere diersoorten hebt 'm weer'ldberuumd emaakt.

In 2006 publiceren Frans de Waal saomen met twi'je aandre weetschappers 'n artikeltie in 't Amerikaanse tiedschrift PNAS waorin zi'j anteunden dat olifanten over zelfbewuszien beschikken. Nao 't slaogen veur de spiegelteste könden de olifanten in 't reegie mèènse, mèènsaape en dolfien wödden eplaotst.

== Publicaties ==
Boeken, een selectie:
* 1981. ''Sociobiologie ter discussie. Evolutionaire wortels van menselijk gedrag?'' 
* 1982. ''Chimpansee-politiek. Macht en seks bij mensapen''. (voorwoord [[Desmond Morris]])
* 1988. ''Verzoening. Vrede stichten onder apen en mensen''. (vertaling [[Midas Dekkers]])
* 1996. ''Van nature goed. Over de oorsprong van goed en kwaad in mensen en andere dieren''
* 1997. ''Bonobo, De vergeten mensaap''. (met [[Frans Lanting]]); Eng. vert. ''Bonobo. The Forgotten Ape''
* 2001. ''De aap en de sushimeester, Culturele bespiegelingen van een primatoloog'' 
* 2003. ''Mijn familiealbum'' 
* 2005. ''De aap in ons. Waarom we zijn wie we zijn''
* 2009. ''De aap en de filosoof. Hoe de moraal is ontstaan'' ; Engelse vert. ''Primates and philosphers - how morality evolved'', 
* 2009. ''[[Een tijd voor empathie]]. Wat de natuur ons leert over een betere samenleving''. Uitgeverij Contact. ISBN 9789025432119 (originele Engelse titel: ''The Age of Empathy: Nature's Lessons for a Kinder Society'')

;Artikelen
* 2006, ''[http://www.pnas.org/cgi/content/abstract/103/45/17053?maxtoshow=&HITS=10&hits=10&RESULTFORMAT=&fulltext=Frans+waal&searchid=1&FIRSTINDEX=0&resourcetype=HWCIT Self-recognition in an Asian elephant]'', [[PNAS]], vol 103, no 45, 17053-17057.
* 2006, ''[http://www.elsevier.nl/nieuws/wetenschap/artikel/asp/artnr/123573/index.html De olifant is geslaagd!]'', [[Elsevier (opinieweekblad)|Elsevier]], 62ste jaargang, nummer 44.
