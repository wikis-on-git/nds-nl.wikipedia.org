'''Uddel''' is een [[daarp|darp]] in de [[Nederlaand|Nederlaanse]] [[pervincie|previnsie]] [[Gelderlaand]]. 't Leit midden op de [[Veluwe]], in de gemeente [[Apeldoorne (gemeente)|Apeldoorne]]. 't Daarp en de drekte umgeving hen 2.830 inwoeners (2004). De eerste vermelding van Uddel dateert uut 792, as 't darp ''Uttiloch'' en laoter as Utteld waornaor uuteindlijk de naam Uddel uut vortkwam.

't Darp is elegen an de N310, de weg van de N302, via [[Elspeet]] naor [[Nunspeet]]. In 't zuudwesten van Uddel leit 't historische [[Uddelermeer]], wat waarschijnlijk beter bekend is bie 't publiek dan 't darpje zelf.

De inwoeners van Uddel hen deur de eeuwen heen altied hard ewarkt om iets te bereiken waor ze trots op kunnen wezen. Veul [[mense|mesen]] hen lange tied hun inkommen had deur te warken in de naobie elegen Kroondomeinen.

Mer in de loop van de jaoren is er veul veraanderd. De tied steed ok hier niet stil. Ouwe gebouwen moeten plaots maken veur nieuwen. Helaas bin de huzepriezen an de hoge kaant dus veul jonge mesen vertrekken uut 't darpje. Veul [[butermeensken|import]] (mesen uut 't Westen) is der kommen woenen, hierdeur veraandert 't darp, 't dialect en de mesen.

[[Categorie:West-Veluws artikel]]
[[Categorie:Veluwe]]

[[nl:Uddel]]
