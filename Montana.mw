'''Montana''' is nen [[Verenigde Staoten|amerikaansken]] ståt. Wat uppervlakte angeyt is et den veerdegrötsten ståt van de VS. Up söäven ståten nå hevt et et minste antal inwoaners (1.068.778 in [[2019]]). Den ståt hevt verskillende (neetofficiäle) bynamen, sou as "Land van den grouten lucht" en "Den Skattenståt". In et noorden grenset et an de [[Kanada|Kanadeeske]] provincys [[Britsk Kolumbie]], [[Alberta (Kanada)|Alberta]] en [[Saskatchewan]]. Up et ousten deylt et ne grense med [[Noorddakota|Noord-]] en [[Süüddakota]]. Up et süden ligt [[Wyoming]] en up et westen [[Idaho]]. De höyvdstad is [[Helena (Montana)|Helena]] en de grötste stad is [[Billings]].

Et westen van Montana hevt verskillende houge bargkeatens, mär kleinere keatens ligget döär den heylen ståt. By mekander 77 dårvan höyrt by de gröttere [[Rocky Mountains]]. In et ousten van Montana strekket westelike prairie sik uut, afwesseld med sou nöömde ''badlands'', dröyge bargstreaken wår souwat niks wassen wil.

Inkomsten haalt den ståt vöärnamelik uut [[boeren|buren]], med name fokvey en [[Graon|grån]]. Wydere inkomsten kryget se uut [[mynbouw]], [[öäly]], [[gaswinning]] en [[holtbouw]]. Ouk belangryk sint gesundheidssorg, deensten en regeyringssektoren. De sektor wat et härdste groit is [[toerisme|turisme]]. Jårliks besöket souwat 13 miljoon turisten under meyr et Nationale Gletsjerpark, [[Nationaal Park Yellowstone]], [[Beartooth Highway]], [[Flathead Lake]] [[Big Sky Resort]].

{{Verenigde Staoten}}

[[Kategorie: Tweants artikel]]
[[Kategorie: Verenigde Staoten]]
