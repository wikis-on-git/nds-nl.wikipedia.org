Nen '''stadsumroper''' verköndegden vrögger et ni-js in de [[Stad (woonstee)|stad]], toon doar nog ginne [[krante]] bestoand. Hi-j brach de bevölking op de heugte van ni-js van et [[bestuur|stadsbestuur]] en van anbedingen van [[middenstaand]]ers.

==Nederlaand==
Der bunt in Nederlaand rundumme 26 stadsumropers en darpsumropers dee bunt an-eslotten bi-j et umropersgilde "Eerste Vereaneging Stads- en Darpsumropers Nederlaand"

Een deel van dizze umropers kump mekare reagelmoatig teggen op wedstrieden in et land. Den umroper den eersten is ewödden krig 1 punte, nummer twee krig doar 2 punten veur enzowieter. De punten van alle wedstrieden wodt an et ende van n seizoen bi-j mekare eteld. Wee noa et seizoen de minste punten hef, mag zich Nederlaands Kampioen neumen. Nederlaands Kampioen van [[2007]] is  Hein den Rooper (Henk van den Nieuwenhuizen) uut [[Oisterwiek|Oosterwiek]]. In [[2008]] wodden den Nederlaandsen Kampioen op [[13 december]] op de mirrewinterfeesten in [[Den Riep]] bekend emaakt.

In de Grunniger stad [[Winschoot]] is der et hele joar nen stadsumroper anwezzig, Geert Veen. Bi-j under anderen de Greunmarkt in et Rosarium en bi-j [[Open Monumentendag]] is hi-j van de parti-j.

In et Drentse [[Möppelt]] is, tiedens de 6 [[Donderdag Meppeldag]]e in de zommervakantie, stadsumroper Egon Zwikker in de binnenstad beazig. 

In de Twentse stad [[Oatmörsken]] is tweemoal in et joar nog nen stadsumroper gangs. Op [[Poaszoaterdag]], as den stadsumroper et halen van et poasholt veur et [[poasvuur]] anköndegt, en in [[Oldejoarsoavond|Oldjoarsnachte]], as den stadsumrooper zingend mit nen trop inwonners de leu völle heil en zeagen wunst.

Ok et Braobantse [[Ravenstein]] hef zienen eigen stadsumroper, Gerard van Gelder. Bi-j verskillenden geleagenheden en feesten vervult hi-j ne rolle. Joarleks is in Ravenstein tiedens de broaderie "Samen op de koffie" nen groten stadsumroperswedstried woaran ne meerderheid van de Nederlandse umropers an metdoot. Ook de lokale krante "den Omroper" is verneumd noar de boodschappers van vrögger.

In [[Alphen an den Maas]] (Gemeente [[West Maas en Waal]]) is Peer Witzel den darpsumroper. Geregeld geet hi-j op tocht um feesten, verjoardage of andere tiedingen in et darp bekend te maken. 


Darja van Caluwé uut [[Dordrecht]] is de enige vrouweleke stadsumroper van Nederlaand.



[[Kategorie:Geschiedenis]]
[[Kategorie:Beroep]]
[[Kategorie:Stad]]
[[Kategorie:Achterhooks_artikel]]
