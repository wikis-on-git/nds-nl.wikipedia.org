Nen '''stadsumrooper''' verkundigden vrögger et ni-js in den [[stad]], toon doar nog geen [[krante]] bestoand. Hi-j breg de bevölking op de heugte van ni-js van het [[bestuur|stadsbestuur]] en van anbiedingen van [[middenstaand]]ers.

==Nederlaand==
Doar bunt in Nederlaand rundumme 26 stadsumroopers en darpsumroopers dee bunt an-eslotten bi-j et umroopersgilde "Eersten Vereaniging Stads- en Darps Umroopers Nederlaand"

Nen dele van dizze umroopers komt reagelmoatig mekaar teggen op wedstrieden in den laande. Den umrooper dee eersten is ewödden kreg 1 punte, nummer twee kreg doar 2 punte veur enzowieter. Alle wedstrieden wödden an et ende van nen seizoen bi-j mekare teld. Wie noa et seizoen den minsten punte hef, mag zich Nederlaands Kampioen neumen. Nederlaands Kampioen van [[2007]] is  Hein den Rooper (Henk van den Nieuwenhuizen) uut [[Oosterwiek]]. In [[2008]] wödt den Nederlaandsen Kampioen op [[13 december]] op den mirrewinterfeasten in [[Den Riep]] bekand emaakt.

In den Grunniger stad [[Winschoot]] is doar et helen joar nen stadsumrooper anwezzig, Geert Veen. Bi-j under anderen den Grönmarkte in et Rosarium en bi-j [[Open Monumentendag]] is hi-j van de parti-j.

In et Drentsen [[Möppelt]] is, tiedens de 6 [[Donderdag Meppeldag]]en in den zommervakantie, stadsumrooper Egon Zwikker in den binnenstad beazig. 

In den Twentsen stad [[Oatmörsken]] is twee moal in et joar nog nen stadsumrooper actief. Op [[Poaszoaterdag]], as den stadsumrooper et hoalen van et poasholt veur et [[poasvuur]] ankundigt, en in [[Oldejoarsoavond|Oldejoarsnachte]], as den stadsumrooper zingend mit nen tröppe inwonners de leu völ heil en zeagen wunst.

Ok et Braobantsen [[Ravenstein]] hef zien eigen stadsumrooper, Gerard van Gelder. Bi-j verskillenden geleagenheden en feaste vervult hi-j nen rolle. Joarlijks is in Ravenstein tiedens den broaderie "Samen op de koffie" nen groot stadsumroopers wedstried woaran nen meerderheid van de Nederlaandsen umroopers an met düt. Ook de lokoalen krante "den Omrooper" is verneumt noar den boodschappers van vrögger.

In [[Alphen an den Maas]] (Gemeente [[West Maas en Waal]]) is Peer Witzel den darpsumrooper. Reggelmoatig geet hi-j op tocht um feaste, verjoardagen of andere tiedingen in et darp bekand te maken. 


Darja van Caluwé uut [[Dordrecht]] is den enige vrouweleken stadsumrooper van Nederlaand.



[[Kattegerie:Geschiedenis]]
[[Kattegerie:Beroep]]
[[Kattegerie:Stad]]
[[Kattegerie:Achterhooks_artikel]]

[[en:Town crier]]
[[fr:Crieur public]]
[[he:כרוז עירוני]]
[[nl:Stadsomroeper]]
[[pl:Krzykacz miejski]]
[[simple:Town crier]]
