{{Titel kleine letter}}
'''t Vjenne''', '''t Venne''', '''t Vreeznven''' of '''Vreeinvenne''' ([[Nederlaands]]: ''Vriezenveen'') is n doarp in de [[Tweante|Tweantse]] gemeente [[Tweanteraand]] in de [[Nederlaand]]se proveensie [[Oaveriessel]]. t Lig ten noordn van [[Almelo]]. Vrogger was t ne zölfstaandige gemeente; now steet der t gemeentehoes van de gemeente Tweanteraand. Op n eerstn januari [[2005]] weunn der 13.371 leu in t Vjenne.

==Geschiedenis==
t Vjenne is ontstoan noa [[1364]] in de tied dat der in disse regio völle venne wördn wonn. Tusken [[1720]] en [[1917]] dreavn de inwonners van t Vjenne nen leabendign haandel met t [[Roslaand|Russiese]] [[Seent-Petersborg]]. In [[1905]] braandn n groot deel van t Vjenne plat. Now kenmearkt t doarp zik duur ne 6,2 kilometer laanke doarpsstroat. 

==Taal==
In t Vjenne wördt n ampart Neersassies dialekt sprökn, t [[Vjens]] of Vreeznvens, dat weinig oavereen oetkömp met t [[Tweants]] dat in umlignde plaatsn sprökn wördt. t Vjens verdreeit bepoalde klaankn woar in andere soortn Tweants nen eankelklaank wörd broekt. Dit kan n oawerbliefsel wean van t [[Westfaals]] of invlood van t [[Freesk]]: 

* t Tweantse ''oo'' wördt ''wè'' (''Koning'' is ''Kwenning'')
*''oa'' wördt ''wa'' (''oaveral oaverhen'' is ''waveral waverhen''), 
*''ea'' wördt ''ja'' (''Earpel etn'' is ''Jappel jatn'') 
*''ee'' wördt ''jè'' (''Kettel'' is ''Kjettel'' en ''Veene'' is ''Vjenne'')

Disse maneere van proatn wördt hoaste neet mear broekt, en t gebroek van dialekt geet de leste joarn slim op [[Sallaands]] an.

==Bekeande leu oet t Vjenne==
*[[Robert Langeler]] (18 juli 1974), zwemmer
*[[Gerben Löwik]] (29 juni 1977), beroopsfietser
*[[Johan Kenkhuis]] (7 mei 1980), zwemmer 

{{Tweanteraand}}
{{DEFAULTSORT:Vjenne, t}}
[[Kattegerie:Tweants artikel]]
[[Kattegerie:Plaatse in Oaveriessel]]
[[Kattegerie:Vroggere gemiente in Oaveriessel]]
[[Kattegerie:Tweante]]

[[en:Vriezenveen]]
[[fr:Vriezenveen]]
[[it:Vriezenveen]]
[[nl:Vriezenveen]]
