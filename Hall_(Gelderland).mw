[[Bestaand:Hall5.jpg|thumb|Karke van Hall]]
[[Bestaand:Monument Cornelis van Doorn.jpg|thumb|Monument veur Knelis van Doorn]]
'''Hall''' is n darp in de gemeente [[Brummen]], in de [[Nederlaand|Nederlandse]] provinsie  [[Gelderlaand|Gelderland]]. Der wonen ongeveer 850 mensen. t Ligt kortbie de grotere kern [[Eerbeek]], iets ten oosten van t [[Apeldoorns Kanaal]], dat ongeveer op de grens ligt van de [[Veluwe|Veluwse]] [[stuwwalle]] en de [[Iesselvallei]]. De oorsprong van de plaatsname 'Hall' is niet helemaole wisse, n meugelike verklaoring is t [[Oldsaksies]]e (of [[Oldnederlands]]e) ''Halle'', ''Halla'' of ''Hallo'', dat bocht in/van hoogland betekent, mer de uutgang ''-lo'' kan daorbie ok verwiezen naor de bos. n Andere verklaoring is dat t uut t [[Proto-Kelties]] kömp, dat dan weer ''zolt'' betekent.

In meerdere plaatsnamen in West- en Midden-Europa vi'j 'Hall' of 'Halle' terugge. In Nederland löp n zoltlaoge vanof Noord-Holland naor Oost-Nederland, waorop zowel t 'Hall' bie Brummen as t '[[Halle]]' in de gemeente [[Bronkhorst]] liggen.

==Beschrieving van Hall==
t Fietspad Hallsepad vörmp n verbinding mit t darp Brummen. De Darpsstraote en Hallseweg vörmen t harte van Hall. An disse wegen liggen onder andere de monumentale Hervörmde Karke mit de biebeheurende begraafplaatse, t verenigingsgebouw De Wheme, openbare basisschole ''De Vossestaart'' en de sportvelden van de plaatselike voetbalvereniging SHE.

==Karke==
In Hall lag n hof van de [[abdieje van Werden]]. De karke van Hall was vrogger ewied an de stichter van die abdieje, [[Liudger]]. In 1981 bint de fundamenten van disse merakels olde karke op-egraven.

De protestantse karke die noe op disse plekke steet, stamt uut de veertiende eeuw, en delen dervan uut de zestiende eeuw. Disse karke is bekend vanwaegen de biezundere gewelfschilderingen.

==Knelis Johannes van Doorn==
In 1837 is Knelis (Cornelis) Johannes van Doorn in Hall geboren. Hie hef as waterbouwkundig ingenieur in de umgeving van de Japanse stad [[Koriyama]] belangrieke waterbouwkundige warken uutevoerd. Op grond van dit historiese feit is der n vrendschappelike band tussen de gemeente Brummen en disse Japanse stad. In oktober 1998 wier in Hall in t plantsoen op de hoek Hallseweg - Domineeskamp n Japanse karse (''Somei Yoshina'') eplant ter gelegenheid van t tienjaorig bestaon van de vrendschappelike band. In september 2001 is kortbie de Hervörmde Karke n herdenkingsteken onthuld dat an de ene kante de banden van t darp Hall en Van Doorn symboliseert en an de andere kante de betrekkingen tussen de gemeente Brummen en Koriyama.

== Uutgaonde verwiezing ==
* [https://www.brummen.nl/over-de-gemeente/dorpen-en-buurtschappen/#c45034 Hall op de webstee van de gemeente Brummen]

{{Brummen}}
{{Dialekt|ovel|Brummen|Algemene Nedersaksiese Schriefwieze}}

[[Kategorie:Plaotse in Gelderlaand]]
