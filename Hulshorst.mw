'''Hulshorst''' is een darp in de [[gemiente (bestuur)|gemeente]] [[Nunspeet]], in de [[Nederlaand|Nederlanse]] [[pervincie|previnsie]] [[Gelderlaand|Gelderland]]. 't Darp had op [[1 jannewaori]] [[2006]] 1.988 inwoeners.

't Darp ligt in 't zujen van [[Nunspeet]] en in 't noorden van [[Harderwiek]] en [[Hierden]] an de Harderwiekerweg, vrogger stung de weg bekend onder de naam de Zujerzeestraotweg. 't Het een [[meul]] en een eigen [[voetbal]]vereniging (''V.V. Hulshorst'') en tennisvereniging.

== Hulshorsterzand ==
Hulshorst steet ok bekend um de grote [[zaandverstuving|zandverstuving]]. Disse zandverstuving beheurt samen mit die van [[Kodek|Kootwiek]] tot de grootste zandverstuving van heel [[Europa (continent)|Europa]].

== Stesjon Hulshorst ==
Hulshorst ligt an 't oudste stesjon van Nederland. Dit stesjon is niet meer in gebruuk en wort noen bewoend. 't Stesjon werd op [[20 augustus]] [[1863]] eopend en is 't oudste stesjon van [[Nederland]] dat nog in zien oorspronkelijk staot is. 't Steet daorum ok op de [[Rieksmonument|Rieksmonementenlieste]]. In 1876 kreeg 't de uutstraoling die 't noen het, deurdat der een nieje verdieping op-ebouwd werd.

Op [[31 meie|31 mei]] [[1987]] het de NS 't stesjon veurgoed esleuten, ondanks een ouwe akte uut de beginjaoren van 't stesjon, die garandeerde dat 't, zolang as de spoorlien besteet, 't stesjon los mos blieven. Bie de anleg van de spoorlien naor [[Zwolle]] werd namelijk deur een landeigenaar, as veurweerde veur verkoop van grond, bepaold dat der ter plekke een halte mos kommen.

== Gedicht ==
De dichter Gerrit Achterberg maakte der 't volgende gedicht over:

<poem style="margin-left:2em; font-style:italic">
Hulshorst, als vergeten ijzer
is uw naam, binnen de dennen
en de bittere coniferen,
roest uw station;
waar de spoortrein naar het noorden
met een godverlaten knars
stilhoudt, niemand uitlaat
niemand inlaat, o minuten,
dat ik hoor het weinig waaien
als een oeroude legende
uit uw bossen: barse bende
rovers, rans en ruw
uit het witte veluwhart.
</poem>

{{Nunspeet}}

[[Kategorie:West-Veluws artikel]]
[[Kategorie:Plaotse in Gelderlaand]]
[[Kategorie:Veluwe]]
