'''Hulshorst''' is een darp in de [[gemeente]] [[Nunspeet]], in de [[Nederlaand|Nederlanse]] [[pervincie|previnsie]] [[Gelderlaand|Gelderland]]. 't Darp had op [[1 jannewaori]] [[2006]] 1.988 inwoeners.

't Darp ligt in 't zujen van [[Nunspeet]] en in 't noorden van [[Harderwiek]] en [[Hierden]] an de Harderwiekerweg, vrogger stung de weg bekend onder de naam de Zujerzeestraotweg. 't Hef een [[meul]] en een eigen [[voetbal]]vereniging (''V.V. Hulshorst'') en tennisvereniging.

== Hulshorsterzand ==
[[Hulshorst]] steet ok bekend um de grote [[zaandverstuving|zandvestuving]], die daorbie ligt. Disse zandverstuving beheurt samen mit die van [[Kodek|Kootwiek]] tot de grootste zandverstuving van heel [[Europa]].

== Stesjon Hulshorst ==
Hulshorst ligt an 't oudste stesjon van Nederland. Dit stesjon is niet meer in gebruuk en wort noen bewoend. 't Stesjon werd op [[20 augustus]] [[1863]] eopend en is 't oudste, nog in de oorspronkelijke staot verkerende, stesjon van [[Nederland]]. 't Steet daorum ok op de [[Rieksmonumentenliest]]. In 1876 kreeg 't de uutstraoling die 't noen hef, deurdat der een nieje verdieping op-ebouwd werd.

Op [[31 mei]] [[1987]] hef de NS 't stesjon veurgoed esleuten, ondanks een ouwe akte uut de beginjaoren van 't stesjon, die garandeerde dat 't, zolang de spoorlien bestaot, 't stesjon open mos blieven. Bie de anleg van de spoorlien naor [[Zwolle]] werd namelijk deur een landeigenaar, as veurweerde veur verkoop van grond, bedungen dat der ter plekke een halte eopend zou worden.

==Gedicht==
De dichter Gerrit Achterberg maakte der 't volgende gedicht over:

:''Hulshorst, als vergeten ijzer''
:''is uw naam, binnen de dennen''
:''en de bittere coniferen,'' 
:''roest uw station;''
:''waar de spoortrein naar het noorden'' 
:''met een godverlaten knars'' 
:''stilhoudt, niemand uitlaat'' 
:''niemand inlaat, o minuten,'' 
:''dat ik hoor het weinig waaien'' 
:''als een oeroude legende'' 
:''uit uw bossen: barse bende'' 
:''rovers, rans en ruw'' 
:''uit het witte veluwhart.''

[[Kattegerie:West-Veluws_artikel]]
[[Kattegerie:Veluwe]]

[[nl:Hulshorst]]
