'''Kadoelen''' is een [[buurtschop]] en [[laandgoed]] in de gemiente [[Steenwiekerlaand]], in de Nederlaandse perveensie [[Overiessel]]. Et lig tussen [[Veno]] en [[Et Klooster]] en heurden oorspronkelik bi'j de [[havezate]] [[Oldenhof (Vollenhove)|Oldenhof]].

De naemen van de stokken van et laandgoed bin achterienvolgens et Rondebos, Huttenbossien, Carolinakaamp en -bos en Engelenburgbos. In 1894 bin de [[beuk (boom)|beuken]] op de [[holtwal|singels]] eveld en bin d'r [[eek (boom)|ieken]] in-epoot. Disse naemen staon op kaorten uut die tied.

Teugen de Kadoelerweg is de Ketelkaamp, waorin vrogger een doolhof, et Braandbos en de boerderi'je Kampererve laggen. Teugen et Sniedersweggien lig et Middelbos. Hierachter liggen et Berend Lucasbos en de Lege Rommelhagen an de Halligersteeg mit de Hoge Rommelhagen en de boerderi'je de Halle. Ten noorden hiervan lig et Tabaksbos an et Krommesteegien. VÃ©ur de tingwoordige dam naor et veurplein lig et Engelse bossien of Engelse wark. In de Peerdeweide staot een doeventil.

Iene boerderi'je die vrogger in Kadoelen stund, kuj tingwoordig in et [[Nederlaands Openlochtmuseum]] bekieken.

In de buurte van Kadoelen lig et [[Kadoelermeer]].

==Uutgaonde verwiezing==
* [http://www.henkvanheerde.nl/vollenhove/Oldenhof/oldenhof.htm Ziede over de havezate Oldenhof]

{{Dia|Dit stok is eschreven in et [[Stellingwarfs]] van [[Stienwiekerlaand]].}}

[[Kategorie:Stellingwarfs artikel]]
[[Kategorie:Plaatse in Oaveriessel]]
