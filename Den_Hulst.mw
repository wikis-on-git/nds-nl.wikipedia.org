[[Image:Nulst.jpg|thumb|right|310px|De Dedemsvaort bi'j Den Hulst]]'''Den Hulst''', ok wal De Hulst (gebrukeleke uutspraok: ''Nulst'') was een [[Oaveriessel]]se [[buurtschop]] an de [[Dedemsvaort (kenaol)|Dedemsvaort]], die töt 't noordeleke diel van 't dörp [[Ni'jlusen]] uutegreuid is. Boaven Den Hulst lig de [[Punthorst]] in de gemiente [[Stappest]]; een endtien op 't oosten an lig [[De Balk]] ien de [[Hardenbarg (gemiente)|gemiente Hardenbarg]]; en naor 't westen ligt de Ni'jluseger buurtschop [[De Meele]] en 't kruuspunt van de N377 en de A28, de [[Lichtmis (Oaveriessel)|Lichtmis]].

In de eerste helfte van de neengtiende eeuw wördden veur 't vervoer van [[turf]] de Dedemsvaort egraven tussen [[Asselt]] en de Oaveriesselse [[Vechte]] bi'j [[Grambarge]]. 't Kenaal had acht [[sluus|sluzen]], en rond de sluzen en [[brugge]]n ontstunden dörpen en buurtschoppen, daoras Den Hulst er ien van was. Dizze buurtschop ontstund bi'j sluus drie en d'Ommerdiekerbrugge. Ter hoogte van Den Hulst volgen de Dedemsvaort 't vervallen tracé van 't ofwateringskenaal de Beentjesgraven ("d'olde grachte").

Langes de vaort kwaamp d'r aordig wat verkeer. Zo volgen de op 't end van de neengtiende eeuw anelegde tramweg van de [[Dedemsvaartsche Stoomtramweg-Maatschappij]] 't kenaal tussen de Lichtmis en [[Lutten]].

In 1904 openden an de vaort de breurs Van de Berg de fietsenfebriek Union, die belaangriek veur de warkveurziening wördden. In meert 2006, nao een lange tied van perblemen veur 't bedrief, was 't ofeleupen mit Union op Den Hulst: de fabricage wördden deur 't Sociale Warkveurzieningsschop Larcom verplaotst naor een leegstaonde hal van dit bedrief in [[Omm]].

Nao de [[Tweide Wereldoorlog]] verleur de Dedemsvaort zien betekenis veur de scheepvaort. In de jaoren zestig bint grote dielen edempt en wördden daor wegen anelegd. Sinds 1969 is bi'j Den Hulst 't kenaol vut. Ter hoogte van Den Hulst löp de vierbaansweg de N377, of "de Den Hulst", diels op 't trejek van de olde vaorweg.

Den Hulst stund deur d'Ommerdiek (now de Burg. J.P. Backxlaan) in verbinding met 't zudeleke Ni'jlusen. De buurtschop greui'en uut töt Ni'jlusen-Noord, terwijl ze 't olde Ni'jlusen Ni'jlusen-Zuud bint gaon nuumen. Tussen dizze kernen ligt sportvelden. In Ni'jlusen-Noord bint de [[Ni'jlusen|Olde en Ni'je Hulsterplas]] uutebaggerd daoras vrogger [[grös]]laand lag. Ok 't Hulsterpad en 't bejaordenhuus de Hulstkampen erinnert an de name van de buurtschop.

[[Kattegerie:Drèents artikel]]
[[Kattegerie:Oaveriessel]]
