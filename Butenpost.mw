[[Ofbeelding:Map NL Achtkarspelen Bûtenpost.png|250px|thumb|Lekaose Butenpost]]
'''Butenpost''' ([[Fries]]: ''Bûtenpost'', [[Nederlaands|Nederlaans]]: ''Buitenpost'') is een dörp en de heufdplak van de gemiente [[Achtkarspelen]], perveensie [[Frieslaand]] ([[Nederlaand]]). Et dörp is mit 5.800 inwoners et grootste dörp van de gemiente Achtkarspelen.

'''Antal inwoners deur de jaoren henne per [[1 jannewaori]]:'''

*'''2006''' - 5.762
*'''2004''' - 5.719
*'''2002''' - 5.650
*'''2000''' - 5.639
*'''1998''' - 5.632
*'''1996''' - 5.625
*'''1994''' - 5.605
*'''1992''' - 5.552
*'''1990''' - 5.498

Butenpost leit in et noorden van Achtkarspelen tussen [[Grunnen (stad)|Grunningen]] en [[Liwwadden (stad)|Liwwadden]] en die ligging is vanoolds van belang west veur dit (greens-) dörp. In vroggere tieden het Butenpost veul te lieden had van de stried tussen de [[Friezen]] en de Grunningers. 

De naeme Butenpost verwiest naor butenste waacht of voetbrogge, die destieds post nuumd wodden. Staorigan vestigden der leden van veurnaemelik Friese femilies; rouwbodden in de [[Nederlaanse Hervormde Karke]] herinneren daoran. In de [[19e eeuw|19e ieuw]] begon Butenpost veurdiel te trekken uut de ligging tussen twie heufdsteden. Dit dörp wodde pleisterplak veur de postwaegens. De peerden verdwenen naodat in [[1866]] de spoorliende tussen Grunningen en Liwwadden eupend wodde en der auto's kwammen.

Butenpost leit an de spoorliende Grunningen-Liwwadden. In beidend richtingen ku'j drie keer per ure op de trein stappen. Twie daorvan bin stoptreinen en ien is een sneltrein.

Spoorliende en rieksweg hebben in belangrieke maote biedregen tot de ontwikkeling van Butenpost en de ligging daoran is nog de hieltied van groot belang. In Butenpost is et [[gemientehuus]] vestigd. Et veurzieningsnivo bi'jveurbeeld deur schoelen en de ligging dregen der toe bi'j, dat der spraoke is van een nog steeds greuiende woonfunctie van Butenpost. 

Op [[30 augustus]] [[2005]] kwam Butenpost in et ni'js, doe der een wichien van [[Ethiopië|Etiopische]] ofkomst bekoegeld wodde mit bliekwaeter. De daoder dee dit uut racistische motieven. Dit bliek uut uutspraoken die hi'j naoderhaand dee. 
De daoder kwam uut Surhuustervene, een groot dörp op zoe'n 10 kilometer ofstaand van Butenpost.

Ok is Butenpost vaeke in et ni'js kommen deur et [[voetbal]]. Profclubs zoas [[SC Heerenveen]], [[Ajax]], [[Cambuur Leeuwarden]], [[Valencia CF|Valencia]], [[FC Groningen]] en vule aandere clubs kwammen in Butenpost op vesite.

Butenpost bevat daornaost nog de grootste botanische krudetuun van Nederlaand.

[[Kattegerie:Stellingwarfs_artikel]]
[[Kattegerie:Plak in Frieslaand]]

[[fy:Bûtenpost]]
[[en:Buitenpost]]
[[nl:Buitenpost]]
