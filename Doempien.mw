[[Bestaand:Troglodyte-sylvain haye.jpg|thumb|Et doempien]]
[[Bestaand:Wren.JPG|thumb|Een schets van et doempien]]
[[Bestaand:Troglodytes troglodytes(loz).jpg|thumb|Een ofbeelding van et doempien]]
[[Bestaand:Zaunkoenig.jpg|thumb|Schets van een nust van et doempien]]
[[Bestaand:Troglodytes troglodytes kabylorum Hartert, E, 1910 Tébessa MHNT ZOO 2010 11 232.jpg|thumb|''Troglodytes troglodytes '']]
[[Bestaand:Cuculus canorus canorus MHNT.ZOO.2010.11.149.17.jpg|thumb| ''Cuculus canorus canorus'' +  ''Troglodytes troglodytes'']]
Et '''doempien''' ([[Latien]]: ''Troglodytes troglodytes'') is de ienigste [[Europa (continent)|Europese]] [[Troglodytidae|winterkeuningsoorte]]. Et is een klein drongen [[voegel]]tien van omdebi'j tien centimeter mit een opwipt stattien. Hi'j beheurt tot een femilie waorvan alle aandere soorten uutslutend in [[Ni'je Wereld|Amerike]] veurkommen, mar disse soorte is over et grootste diel van [[Eurazië]] verspreid. Et doempien is now iene van de meerst algemiene voegelsoorten, omdat hi'j him anpast het an liekegoed bosrieke as eupen gebieden. 

Doempies eten veurnaemelik [[insektn|insekten]] en [[spinnen]], mar ze eten altemet ok wel [[zaod (plaante)|zaoden]] van kleine plaanties. Zien zanggeluud is helder, en het vibrerende scharpe trillers. Et Doempien is ien van de kleinste voegelsoorten van [[Europa (continent)|Europa]] en kan vanwegen zien kotte vleugels niet zo best vliegen. Hi'j is zoe'n 9,5 centimeter laank en weegt omdebi'j 10 gram. Liekegoed et mannetien as et wiefien hebben brune veren. De opvalende stat staot recht omhoge.

== Aandere benaemings ==
In et [[Stellingwarfs]] wodt et doempien ok wel een ''moskeuning'', ''ossekeuning'', ''otskeuninkien'', ''winterkeuninkien'' of een ''tuunkroeper'' nuumd, mar de meerstbruukte benaeming is toch wel ''doempien'', dat weer wat weg het van de [[Westlaauwers Frais|Friese]] benaeming ''tomke''. 

== Verspreiding ==
Et Doempien is meerstal te vienen in dichte struken veural in de buurte van [[woater|waeter]]. Hi'j komt op et [[noordelijk halfroend|noordelike halfrond]] haost overal veur. In Eurazië kommen zoe'n 27 ondersoorten veur en in Amerike bin d'r nog zoe'n 12 ondersoorten.

== Votplaanting ==
Et mannegien begint al in de winter mit et bouwen van een tal nusten die hi'j an et wiefien anbiedt. Disse ronde nusten, mit ien ingaang an de ziedkaante, wodden in de [[leinte|meitied]] deur et mannegien maekt, in [[hegge|heden]], [[struke]]n en takkenbossen op een hoogte van omdebi'j ien meter boven de grond. De nusten wodden maekt van mos, blaoden en gaste. An et aende van april leit et wiefien vuuf tot acht witte eier mit roodbrune stippen. Nao zoe'n 14 tot 16 daegen bruden kommen de eier uut, waornao de beiden oolden de jongen nog twie weken voeren veurdat de jongen uutvliegen. Et doempien brödt meerstal twie tot drie keer per jaor.

== Nedersaksisch ==
* [[Achterhooks]]: 
** ''nettelkönninksken'' ([[Breevoort]]) 
** ''nettelkeuninksken'' ([[Wenters]])
* [[Drèents]]: 
** ''tuunkroepertien'' ([[Ni'jlusen]], [[Zuudwolde]])
** ''tuunkroepertie'' ([['t Oogeveine]])
** ''tuunkruperie'' ([[Nörg]])
** ''tuunkrupertien'' ([[Ni'jlusen]])
* [[Graafschopper Platt]]: ''Nettelkönnink''
* [[Grunnegs]]: 
**''keuteldoemke'' ([[Veendaam]])
**''toenkroeper''
**''eddelkeuninkje''
**''heegsnitter''
**''scheertje''
**''knuutje''
*[[Sallaands]]
**''kleinjäntien'' ([[Zwolle]], gebruukt in een uutdrukking)
**''winterkeunekien''
* [[Stellingwarfs]]:
** ''doempien''
** ''winterkeuninkien''
** ''moskeuning''
** ''ossekeuning''
** ''otsekeuninkien''
** ''tuunkroeper''
* [[Tweants]]: 
** ''duumke''
** ''Toenkruuperken'' (Oold-[[Riesns]])
** ''nettelkonink'', ''-keunik'', ''-könning'', ''-könnig''
*** ''njettelkwennegie'' ([[Vjens]])
** ''kadolstermenneke'' ([[Oldnzel]])
* [[Veluws]]: 
** ''tunekrupertje{{small()|n}}''
** ''tunekrupertie{{small()|n}}''
** ''tunekruper'' ([[Barreveld (daarp)|Barreveld]])
** ''piepekoppie'' ([[Bunsjoten]])
** ''klein jantje{{small()|n}}'' ([[Barreveld (daarp)|Barreveld]], [[Armelo]])
** ''wi{{small()|e}}nterkoninkjen'', ''wi{{small()|e}}nterkoninkien''{{Info|...en nog een bulte aandere uutspraakvarianten}}

== Uutgaonde verwiezings ==
* [http://www.lowlands-l.net/anniversary/contents.php#lowsaxon Een oold volksverhael over et doempien in verschillende Nedersaksische dialekten] <ref>Ie kunnen zels jow eigen Nedersaksische dialekt toevoegen.</ref>
* [http://www.soortenbank.nl/soorten.php?soortengroep=vogels&record=Troglodytes+troglodytes SoortenBank.nl - beschrieving, ofbeeldingen en geluud]

== Referenties ==
<references/>

{{commons|Troglodytes troglodytes}}

[[Kategorie:Stellingwarfs artikel]]
[[Kategorie:Voegel]]
