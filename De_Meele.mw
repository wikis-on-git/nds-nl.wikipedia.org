'''De Meele''' is een [[buurtschop|buurtskop]] an de noordwestkaante van 't dörp [[Ni'jlusen]] in de [[Oaveriessel]]se [[gemiente (bestuur)|gemiente]] [[Dalsen]]. De buurtskop lig in de dreihoek [[Zwolle]]-[[Ni'jlusen]]-[[Stappest]].

De Meele is een uutestrekte, agrarische streke an de gelieknamige weg 'De Meele'. De streke löp min of meer parallel an de [[Previnciaole weg 377|N377]]. Ze strekt heur uut van de snelweg [[Rieksweg 28|A28]] in 't westen töt an de buurtskop [[Den Hulst]] in 't noorden van Ni'jlusen.

An de Meele viej nog een riege olde boerderi'jen, een vroggere legere skoele daoras ze een woonhuus van hebt emeuken, een [[Rehoboth]]-karkien en een köppel bedrieven. De bedrieven ligt bename op 't industrieterrein De Meele / De Grift in 't oosten van de buurtskop. Dit industrieterrein breidt ze aal wieder uut hen de A28 en [[De Lichtmis]]. Bewoners hebt heur in een buurtcomité verienigd um 't verlies van 't laandelijke karakter van De Meele tegen te gaon.

De spoorliende Zwolle-[[Möppelt]] deurkruust de streke.

==Bronnen==
* [http://www.dalfsen.nl/ Webstee van de gemiente Dalsen]
* [http://www.nieuwleusen.info/ Infostee oaver Ni'jlusen]
* Sterken Rzn, H. (1976), ''Ni'j luusen mien dörpien'', Ni'jlusen: eigen beheer
* Weerd, Jakob de (red.) (2007), ''Fotoboek Nieuwleusen'', Ni'jlusen: Ni'jluusn van vrogger

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Plaatse in Oaveriessel]]
[[Kategorie:Neilusen]]
