'''De Nieje Tied''' (ondertitel: ''Blad in t plat'') is een in 1994 op-ericht [[Tweante|Twèents]] literair-cultureel tiedskrift, eskreven in 't [[Tweants|Twèents]] en naobernde [[Nedersaksisch]]e taalvariaanten ([[Sallaans]], [[Achterhooks|Achterhoeks]] en 't [[Platduuts]] van krek oaver de gröppe).

==Uutgave==
't Blad wördt vanuut [[Eanske]] uutegeven deur De Oare útjouwerij. In de redactie zit [[Gerrit Klaassen]] en mit-oprichter [[Goaitsen van der Vliet]]. Töt e in febrewaori 2009 uut de tied kwaamp, zat d'r ok de mit-oprichter [[Frank Löwik]] in. De Nieje Tied kump onregelmaotig en mit roeme tussenpozen uut.

==Inhold==
In De Nieje Tied staot literaire bi'jdragen in allerhaand genres; prakkezaosies oaver literaire angelegenheden en wiedere keunst; taalkundige stokkies; een rubriek veur körte berichten, in-ezunden brieven en stiekelstokkies; en een oaverzichte van ni'j wark in en oaver 't plat. Goaitsen van der Vliet zien [[Standaard Schriefwieze]] veur 't Twèents wördt in 't blad anholden.

==Stiel==
De Nieje Tied wil ni'jmòeds weden en biedt gien stee veur 'folklore en kritiekloze ophemmeling van anneke-bestemoorstied'.<ref>[http://members.home.nl/goaitsen/dnt/01tgeeta.htm Webstee van De Nieje Tied; eciteerd uut nommer 1]</ref> Seins röp de redactie vrevel op deur hellige besprekings van skriefwark (en spelwark, zetwark en vörmgeving) van in heur ogen lege kwaliteit, daoras 't Twèents niet mit verdan kump; deur heur 'knooiboksnweark' enuumd.

Al vanof 't begun leup 't daorumme niet best tussen 't skaarpe ni'je blad en de treditioneler ekleurde streektaalbladen. De Twentsche Courant skreef: '' 'Organisaties die zich met het oostelijk dialect bezighouden [...] zwijgen in alle en zelfs de streektalen. Noch in Stad en Land van de Twente Academie, noch in de Bodbreef van de Kreenk vuur de Twentse Sproak of De Moespot van t Verbond van Neersasse Dialectkringen een woord over het nieuwe blad in t plat.' ''<ref>Gerard Vaanholt, ''Het botert nog niet tussen De Nieje Tied en dialectclubs'', De Twentsche Courant, 2 augustus 1994</ref>

't Vasteholden deur Twèentse schrievers en lezers an nostalgische skrieveri'je oaver vrogger is volgens Frank Löwik in zien pruufskrift oaver de '[[Tweantse Beweging|Twentse Beweging]]' de reden det De Nieje Tied slim kleinskalig blif, intied det aandere streektaalskrieveri'je merakel goed löp, hoge oplages hef en herdrokt wördt.<ref>[http://dissertations.ub.rug.nl/faculties/arts/2003/f.g.h.loewik/ F.G.W. Löwik (2003). ''De Twentse Beweging : strijd voor modersproake en eigenheid.'' Grunning: Rieksuniversiteit Grunning. Heufdstok negen]</ref>

==Uutgaonde verwiezing==
*[http://members.home.nl/goaitsen/dnt/ Webstee van De Nieje Tied]

== Rifferenties ==
<references />

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Tweante]]
[[Kategorie:Nedersaksies tiedschrift]]

[[fy:De Nieje Tied]]
