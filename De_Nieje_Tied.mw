'''De Nieje Tied''' (ondertitel: ''Blad in t plat'') is een [[Tweante|Twèents]] literair-cultureel tiedskrift, eskreven in 't [[Tweants|Twèents]] en naobernde [[Nedersaksisch]]e taalvariaanten ([[Sallaans]], [[Achterhooks|Achterhoeks]] en 't [[Platduuts]] van krek oaver de gröppe). 't Blad wil ni'jmoods weden en biedt gien stee veur 'folklore en kritiekloze ophemmeling van anneke-bestemoorstied'.<ref>[http://members.home.nl/goaitsen/dnt/01tgeeta.htm Webstee van De Nieje Tied; eciteerd uut nommer 1]</ref> Seins röp de redactie vrevel op deur hellige besprekings van skriefwark (en spelwark, zetwark en vörmgeving) van in heur ogen lege kwaliteit. De Nieje Tied kump onregelmaotig uut.

In 't blad staot literaire bi'jdragen in allerhaand genres; prakkezeerderi'je oaver literaire angelegenheden en wiedere keunst; taalkundige stokkies; een rubriek veur körte berichten, in-ezunden brieven en stiekelstokkies; en een oaverzichte van ni'j wark in en oaver 't plat.

De Nieje Tied wördt vanuut [[Eanske]] uutegeven deur De Oare útjouwerij. In de redactie zit Gerrit Klaassen, Frank Löwik en Goaitsen van der Vliet.

==Uutgaonde verwiezing==
*[http://members.home.nl/goaitsen/dnt/ Webstee van De Nieje Tied]

== Rifferenties ==
<references />

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents_artikel]]
[[Kattegerie:Tweante]]
[[Kattegerie:Letterkunde]]
[[Kattegerie:Tiedschrift]]
[[Kattegerie:Nedersaksische cultuur]]
