{{wiu}}

'''Nedersaksische schrieveri'je''' is in briede zin alles wat in 't [[Nedersaksisch]] eschreven wördt, en in engere zin - waor dit artikel oaver giet - literatuur in 't Nedersaksisch. Noar dizze literatuur verwiezen as ''schrieveri'je'' hef een tredisie. 't Oaverzichtswark ''Drèentse schrieverij'' schrif hieroaver mit betrekking töt Drenthe:

:' ''In 't Hollaands hebt we de woorden ''literatuur'' en ''letterkunde''. In Drenthe praot we lever over ''schrieverij''. Wat zul daor achter zitten? Bescheidenheid, maor ok 'n beetie benauwdigheid. As 'n aander 't niet zo veul vindt wat e daon hef, kan de schriever altied nog zeggen: Ach, 't was ok zomaor een vertellegie. Maor daor kan 't niet allent van kommen. Woorden wordt miesttieds niet echt kozen. Ze bint er iniens en wordt dan bruukt umdat 't past bij de umstandigheden.' ''<ref>Boerma, Stiekene en Rouke Broersma (1993). ''Drèentse schrieverij''. Zuudwolde: Stichting Het Drentse Boek.</ref>

Aj 't Nedersaksisch in 't perspectief zet van de directe veurlopers van dizze taal, 't [[Oldsaksisch]] (of Oldnederduuts) en [[Middelnederduuts]], hej een ieuwenlange eschreven tredisie. Mar d'r hef niet zunder underbreking literaire bedrievigheid ewest: d'r bint dudelijk ofzunderlijke periodes an te wiezen.

==Oldsaksisch==
't Oldsaksisch is de oldste op-eschreven vörm van 't Nedersaksisch, vast-elegd tussen de [[9e eeuw|neengde]] en [[12e eeuw|twaalfde ieuw]], toe as 't oavergunk in 't Middelnederduuts. 't Wördden deur de [[Saksen (volk)|Saksen]] en [[Angeln]] espreuken an de noordwestkust van wat now [[Denemarken]], [[Duutslaand]] en Noordoost-[[Nederlaand]] bint. De [[Noordzee]]kust bi'jlanges praotten ze Oldfries, ok in wat now de [[Grunnen (provìnzie)|pervincie Grunning]] is.

't Oldsaksisch was stark verwant an 't [[Oldfries]], [[Oldengels]], [[Oldwestnederfrankisch]] (beter bekend as [[Oldnederlaans]], veural espreuken in wat now [[Vlaanderen|Vlaandern]] en 't zuden van [[Nederlaand]] bint), [[Oldoostnederfrankisch]] en [[Oldhoogduuts]]. De dialecten van de [[Germaonen]] die hen [[Groot-Brittannie|Britannia]] oaversteuken, bint heur al vanof de [[5e eeuw|viefde ieuw]] ofzunderlijk gaon ontwikkeln en wördt daorumme seins niet bi'j 't Oldsaksisch edaon.

D'r bint niet veule Oldsaksische teksten bewaord ebleven: veural bint d'r nog deupgeloften die de Saksen mossen ofleggen op bevel van [[Karel de Grote]]. Wat of d'r eschreven wördden, was miestal ok nog van de haand van niet-Saksen zoas de [[Fraanken]], die 't Saksisch lichtkaans mar beparkt machtig waren. De ienige bewaorde literaire tekst is de ''[[Heliand]]'' ('Heilaand'), een episch gedicht uut um-en-bi'j [[825]] oaver 't leben van [[Jezus Christus]], eschreven in de stiel van de Germaonse heldensagen.

<div style="float:right; padding:20pt; background-color:#EEEEEE; margin:5pt 0pt 5pt 0pt">
Fragment uut de Heliand, daorin op epische wieze de begunvarzen van 't twiede heufdstok van 't Lucasevangelie naoverteld wördt:<br />
----
{|style="float:left; padding:20pt; background-color:#EEEEEE; margin:5pt 0pt 5pt 0pt"
|-
| ''Thô ward fon Rûmuburg rîkes mannes'' ||Doe richtten de rieksheer vanuut Romebörg,
|-
| ''bar alla thesa irminthiod Octaviânas'' ||Octavianus, an alle volken
|-
| ''ban endi bodskepi obar thea is brêdon giwald'' ||een ban en bosschop, bried verspreid
|-
| ''cuman fon them kêsure cuningo gihuilicun,'' ||deur de keizer verkondigd an de keunings in zien riek:
|- 
| ''hêmsitteandiun sô wîdo sô is heritogon'' ||inheemse vörsten, hertogen die oaveral
|-
| ''obar al that landskepi liudio giweldun.'' ||in wiede gewesten 't bewind voerden.
|-
| ''Hiet man that alla thea elilendiun man iro ôdil sôhtin,'' ||Wel as aanderwoors verbleef, mus zien arfgoed zuken,
|-
| ''helidos iro handmahal angegen iro hêrron bodon,'' ||in zien gebied verschienen veur de boden van zien heer.
|-
| ''quâmi te them cnôsla gihue, thanan he cunneas was,'' ||Iederene gunk naor de streek waor zien volk weg kwaamp,
|-
| ''giboran fon them burgiun. That gibod ward gilêstid'' ||naor de börg daoras-e geboren was. Naor 't gebod luusterden ze
|-
| ''obar thesa wîdon werold.'' ||in de wiede wereld.
|}
</div>

==Middelnederduuts==
Mit de opkommende handel, veural deur steden die heur bi'jiensleuten in de [[Hanze]], gruuiden 't Oldsaksisch uut töt een schrief- en handelstaal. Uut dizze ontwikkeling, die zo'n honderdvieftig jaor eduurd hef, kwaamp 't Middelnederduuts naor veuren. De ''Saksenspiegel'', een invloedrieke verzameling van Saksisch recht uut um-en-bi'j [[1225]], gef de toestaand van de taal an nao dit perces. Zo tussen 1300 en 1600 was 't Middelnederduuts de veurnaamste schrieftaal in 't noorden van [[Centraol-Europa]]. 't Was ok een lingua franca veur 't noorden van Europa, die de [[Scandinavisch]]e talen slim beïnvloed hef. <sup>''Citaot neudig''</sup>

Oorspronkelijk kwaamp de Nederduutse literatuurtaal töt ontwikkeling in 't [[Oostfaolen|Oostfaolse]] [[Broenswiek (stad)|Broenswiek]], daoras-e aordig wat an [[Hoogduuts]]e invloeden blootstund. Later verschoefden 't zwaortepunt hen de noordelijke Hanzesteden zoas [[Lübeck]].

===Belangrieke warken===
't Middelnederduuts was jao een handelstaal. Daorumme ligt veule van de oavereleverde warken in de economische en poletieke sfeer, zoas oorkondes. Mar d'r bint ok slim belangrieke en mangs hiel invloedrieke literaire warken in 't Middelnederduuts eschreven. Daorunder valt, in volgörde van verschienen:

* 't [[Paosspul van Redentin]], een mysteriespul (karkelijk teniel veur 't volk) det in [[1464]] eschreven is in Redentin bi'j [[Wismer]] an de [[Oostzee]]kust, of meugelijk in Lübeck. D'r is mar ien haandschrift van, det ze in [[Karlsruhe]] bewaort. 't Spul hef de [[Latien]]se tiel ''comoedia de Christi passione et resurrectione'' en heurt bi'j een paospreek daorin ze de op-estaone Heer op vief menieren mit de zunne vergeliekt. Lichtkaans maakten dizze preek diel uut van de opvoering. 't Tenielstok zölf giet oaver de gebeurtenissen tussen [[Goede Vri'jdag]] en [[Paoske]]n, de Ofdaling naor de helle en Christus zien oaverwinning op de Duvel en de dood.

* De [[Nederduutse Biebel]], in [[1494]] in Lübeck edrokt deur Steffen Arndes. Dizze vrogge biebeldrok - ien van de drei biebeluutgaoves in 't Middelnederduuts - stiet bekend um zien schiere plaoten.

[[Ofbeelding:Reineke.1498.jpg|thumb|Plaotien uut de deur Hans van Ghetelen edrokte uutgaove van ''Reinke de Vos'' (Lübeck, 1498)]]
* [[Reinke de Vos]], een episch dierdicht, in [[1498]] in Lübeck edrokt deur Hans van Ghetelen. In dit verhaal mut de loerangel Reinke de Vos hum verantwoorden veur de keunink van de dieren, de leeuw. Deur slim te liegen wet hi'j hum van alle anklachten te zuvern.<br> ''Reinke de Vos'' stiet in een olde tredisie van Europese dierepiek, die löp van de Latiense ''Ecbasis captivi'' naor Nivardus zien ''Ysengrimus'' en ''Reinardus vulpes'', de [[Oldfraans]]e ''Roman de Renart'', 't [[Middelhoogduuts]]e ''Reinhart Fuchs'' van Heinrich der Glîchezære (Hinnerk de Huichelaor) en 't [[Middelnederlaans]]e ''Van den vos Reynaerde''. Mederne Nedersaksische bewarkings van 't verhaal bint emeuken deur [[Jan Naarding]] (''Reiner Robaord'') en [[Klaas Kleine]] (''Reinder Robaord'').<br> ''Reinke de Vos'' had lieke veule success as ''Tiel Oelenspiegel'' (kiekt hierunder) en was eêm wied verbreid. [[Maarten Luther|Luther]] nuumden 't een "leêmtige parodie op 't hofwereltien" en veur [[Johann Wolfgang von Goethe|Goethe]] was 't een "onhillige wereldbiebel". In [[1544]] kwaamp in [[Frankfurt am Main|Frankfurt]] een Hoogduutse vertaling uut. In [[1752]] verschienden een prozavertaling deur Johann Christoph Gottsched, daoras Goethe zien wark ''Reineke Fuchs'' op baseerden.

* [[De düdesche Schlömer]], een giestelijke tenielbewarking van 't Elckerlijc-verhaal, eschreven deur de [[Sleeswiek-Holstain|Holstiense]] pastoor en tenielschriever Johannes Stricker.

* [[Tiel Oelenspiegel]], een anoniem wark (lichtkaans van de Broenswieker schriever Hermen Bote) daorvan de oldste bewaorde kopie uut 1510/1511 stamt.

Uut 't Middelnederduuts is 't mederne Nederduuts ontstaon. Dizze taal verdielt ze nog in:

* 't Nedersaksisch (of West-Nederduuts), det ze in Duutslaand in de regel [[Platduuts]] en in Nederlaand Nedersaksisch nuumt.
* 't [[Oost-Nederduuts]], de wied uutienlopende dialecten van Noordoost-Duutslaand.

== Rifferenties ==
<references />

===Wiedere rifferenties===
*''Encyclopædia Britannica'', [http://www.britannica.com/eb/article-9056981/Old-Saxon-language Old Saxon language]
