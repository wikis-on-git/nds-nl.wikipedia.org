[[Ofbeelding:FilipsdeGoeie.jpg|thumb|250px|Filips de Goeie]]
'''Filips de Goeie''' ([[Dijon]], [[31 juli]] [[1396]] &ndash; [[Brugge]], [[15 juni]] [[1467]]) was hertog van [[Hertogdom Bourgondië|Bourgondië]] van [[1419]] totan zien dood. As laansheer van [[Vlaonderen]], [[Braobant]], [[Namen]] en [[Limburg]] hef e de basis elegd van de natievorming in de [[Lege Lanen]].

==Leven==
Nao de dood van zien vaor volgden e hum op in 't [[hertogdom Bourgondië]] en in de graafschappen [[Vlaonderen]] en [[Artesië]] (Artois). Tiejens zien bestuur kreeg e vervolgens 't graafschap [[Namen]] (1429), de hertogdommen [[Brabant]] en [[Limburg]] deur arfopvolging van [[Filips van Saint-Pol]] (1430), de graafschappen [[Hollaand]], [[Zeelaand]] en [[Henegouwen]] (1433) en ok 't hertogdom [[Luxemburg]] (1451).

In zien rol as heer van de Nederlaanse gewesten voerden e veul hervormingen deur die 't bestuur over zien gebied mossen vergemakkelijken. Mit name begun e an de invoering van een centraol bestuur veur alle Nederlaanse gewesten, een centraole rechtspraok (de [[Grote Raod van Mechelen|Grote Raod]]) en een centraole inning van belastingen in de vorm van ien enkele som veur 't hele gebied, die deur de gewesten op-ebröch wönnen volgens een deur humzelf vaste te stellen verdeelsleutel. Um dit centraol overleg meugelijk te maken, stelde Filips de eerste [[Staoten-Generaol van de Nederlanen|Staoten-Generaol]] in, die hij in [[1464]] veur 't eerst biemekare reup in Brugge. Disse centraole instellingen van Filips legden de basis veur Nederlaand as laand (as groter geheul dan allinnig de ofzonderlijke gewesten) deur de gewesten te confronteren mit 't feit dat ze gezamenlijke belangen hadden tienover ien enkele vorst.

== Femilie ==
Filips de Goeie was de zeune van [[Jan zonder Vrees]] en [[Margaretha van Beieren-Straubing]] en trouwde op [[7 jannewaori]] [[1430]] in [[Sluus (Zeelaand)|Sluus]] mit [[Isabella van Portugal (1397-1472)|Isabella van Portugal]].<br>
Zee kregen ien kiend: [[Karel de Stoute]] ([[1433]]-[[1477]]).

Filips had ok een antal [[bastaard|bastaardkienders]]:
* [[David van Bourgondië]], (c. 1427 - 1496) die bisschop van Utrecht wönnen;
* [[Anna van Bourgondië]] (c. 1435 - 1508), gouvernante van [[Maria van Bourgondië (hertogin)|Maria van Bourgondië]], etrouwd mit [[Adriaan van Borssele]] en laoter mit [[Adolf van Kleef-Ravenstein]];
* [[Boudewijn van Bourgondië]]

[[Kattegerie:Oost-Veluws_artikel]]
[[Kattegerie:Geschiedenis]]

[[ca:Felip III de Borgonya]]
[[cs:Filip III. Dobrý]]
[[de:Philipp III. (Burgund)]]
[[en:Philip the Good]]
[[es:Felipe III de Borgoña]]
[[et:Philippe Hea]]
[[fi:Filip III (Burgundi)]]
[[fr:Philippe III de Bourgogne]]
[[he:פיליפ השלישי דוכס בורגונדיה]]
[[it:Filippo III di Borgogna]]
[[ja:フィリップ3世 (ブルゴーニュ公)]]
[[la:Philippus III (dux Burgundiae)]]
[[nl:Filips de Goede]]
[[pl:Filip III Dobry]]
[[pt:Filipe III, Duque de Borgonha]]
[[ru:Филипп III Добрый]]
[[vls:Filips de Goede]]
[[zh:菲利普三世 (勃艮第)]]
