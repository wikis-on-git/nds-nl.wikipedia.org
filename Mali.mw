{{Laandtabel-twd
| naaminlaandssproak = Reppubliek Mali<br />République du Mali <small>([[Fraans]]k)</small><br />Mali ka Fasojamana <small>([[Bambara]])</small>
| vlagge =  Flag of Mali.svg
| vlagartikel = Vlagge van Mali
| woapn = Seal of Mali.svg
| woapnartikel = 
| motto = "Un peuple, un but, une foi" (Één volk, één doel, één geleuf)
| lokasie = Location Mali AU Africa.svg
| sproaken = [[Fraansk]] (offisjeel), [[Bambara]] en mear
| heufdstad = [[Bamako]]
| geleuf = [[Islam]], [[Christendom]], lokale geleuwe
| regeringsvörm = [[Republiek]]
| inwonners =  14.517.176 ([[2009]]) | dichtheid = 30.3
| km2 = 1.240.192
| breedtegroad = 12/39//N 
| lengtegroad = 8/0//W 
| region = ML
| pctwater = 1.6
| munteenheid = [[West-Afrikaanse CFA frank]]  | valutakode = (XOF)
| tiedzone = [[GMT]]
| volksleed = "[[Pour l'Afrique et pour toi, Mali]]"
| feestdag =
| tld = ml | laandkode = MLI | tel = 223
}}
'''Mali''', offisjeel de '''Reppubliek Mali''' is n laand in [[West-Afrika]], umslötn duur aandere laandn. In t noordn greanst t an [[Algerieje]], in t oostn an [[Niger]], op t zuudn [[Burkina Faso]] en [[Ivoorkuste]], [[Guinea]] op t zuudwestn en [[Senegal]] en [[Maritanië]] op t westn. t Is 14.517.176 kilometer in t veerkaant en dr wont 14,5 miljoen leu. De heuwdstad is [[Bamako]].
 
Mali hef acht strekn en op t noordn lig t nen eande in de [[sahara]], terwiel't in t zuudn, woer't de meeste leu wont, de riviern [[Niger (rivier)|Niger]] en [[Sénégal (rivier)|Sénégal]] lignt. De [[ekonomie]] van t laand mut t hebn van [[laandbouw]] en [[viskerieje]]. De belangriekste groondstofn van Mali zeent [[goold]] (woermet ze doarde-grötste delver zeent van [[Afrika]]<ref>[http://www.sabc.co.za/news/a/65656d0049a2edb0a589ef9f13675c4c/Mali-gold-reserves-rise-in-2011-alongside-price-20120101 ''Mali gold reserves rise in 2011 alongside price''] Bekekn op 17 januari 2013</ref>) en [[zalt|zoolt]]. Zowat de helfte van de inwonners verdeent oonder de [[internasjonale oarmoodsliene]] van USD 1,25 op n dag<ref>[http://hdr.undp.org/en/media/HDI_2008_EN_Tables.pdf ''Human Development Indices''], Tabel 3: Human and income poverty, p. 35. Bekekn op 1 juni 2009</ref>.
 
t Hudige Mali hef oonderdeel ewest van dree West-Afrikaanse keaizerriekn dee't haandel laanks de Sahara beheardn: t [[Ghanese Riek]], t [[Malinese Riek]] (woer't Mali n naam van hef) en t [[Songhai-Riek]]. Tiedns de gooldne eeuw leup Mali vuurop met [[reknkeunde]], [[stearnkeunde]], [[literatuur]] en [[keunst]]<ref>[http://muslimheritage.com/topics/default.cfm?ArticleID=371 Topics]. MuslimHeritage.com (2003-06-05). bekekn op 8 oktober 2012.</ref><ref>[http://www.muslimmuseum.org/1005/sankore-university Sankore University]. Muslimmuseum.org. Bekekn op 8 oktober 2012.</ref> Op t heugtepeunt in 1300 was Mali ene van de grötste riekn van de wearld.<ref>[http://www.blackpast.org/?q=gah/mali-empire-ca-1200 Mali Empire (ca. 1200- ) | The Black Past: Remembered and Reclaimed]. The Black Past. Bekekn op 8 oktober 2012.</ref> In n [[19e eeuw|19den eeuw]], tiedns de [[Wedloop um afrika]] nöm [[Fraankriek]] Mali in en maakn t deel van [[Fraans Soedan]]. Det heetn toertieds de Soendanse Reppubliek en vereanigen zik met Senegal in [[1959]] en wör in [[1960]] onofhaankelik as de [[Federasie van Mali]]. Kort doarop treuk zik Senegal terugge oet de federasie, woerop de Soedanese Reppubliek zik oetreup as Onofhaankelike Reppubliek Mali. Langen tied was dr ne eenpartiejregearing, mer in [[1991]] was dr ne stoatgreep woernoa't dr nen groondwet wör daleskreewn en Mali oet ereupn as demokratiesen stoat met meardere partiejn.

Januwoari [[2012]] begun dr nen stried in Mali. [[22 meart]] 2012 nömn n antal jonge soldoatn t paleis van n presideant in en verkloarn de regearing op eheewn en de groondwet verdoane.<ref>Adam Hossiter [http://www.nytimes.com/2012/03/23/world/africa/mali-coup-france-calls-for-elections.html Soldiers Overthrow Mali Government in Setback for Democracy in Africa]. New York Times (22 meart 2012)</ref>6 April 2012 verkloarn de rebeln van de [[Nasjonale beweaging vuur de bevrieding van Azawad]] (NBBA) de ofskeaiding van nen niejn stoat: [[Azawad]].<ref>Lydia Polgreen and Alan Cowell, [http://www.nytimes.com/2012/04/07/world/africa/mali-rebels-proclaim-independent-state-in-north.html?_r=1&adxnnl=1&adxnnlx=1333728086-ZXpwSz3KFqUnA4lteq4j4w "Mali Rebels Proclaim Independent State in North"], "New York Times" (6 april 2012)</ref> Kort doarop kreeg de NBBA hulpe van [[Islam]]itiese groepn dee't zik bie [[Al Qaeda]] reknt en leut de NBBA öare plann vuur ofskeaiding voarn. De soldoatn dee't de macht greepn, leutn de presideant [[Dioncounda Traoré]] wier an t heuwd van n stoat, mer bleewn zelf nog völle macht hooldn. 11 januwoari 2013 gung t Fraanske leager dr hen oonder [[Opération Serval]], um in te griepn in de stried.<ref>[http://www.lemonde.fr/afrique/article/2013/01/12/la-france-demande-une-acceleration-de-la-mise-en-place-de-la-force-internationale-au-mali_1816033_3212.html Le Monde. "Mali – la France a mené une série de raids contre les islamistes".] 12 januwoari 2013  Bekekn op 13 januwoari 2013</ref> De tiedelike woarnemnde regearing wil gearne verkiezingsdeage hooldn, noa at n opstaand is op elöst. 

== Verwiezingn ==
<references/>

[[Kategorie:Tweants artikel]]
[[Kategorie:Laand]]
[[Kategorie:Afrika]]
