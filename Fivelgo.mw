[[Ofbeelding:Lokoatsie Fivelgo.JPG|right|thumb|Lokoatsie van Fivelgo in Grunnen]]
[[Ofbeelding:Seelandefivelgo.png|thumb|right|Fivelgo in de Zeelanen om t jaor 1300.]]
<div style="text-align: justify">
'''Fivelgo''' (of: ''Fivelingo'') is n streek in de [[provìnzie Grunnen]]. De westgrèns was t Moarvliet, in tieds dat de oostgrèns de Tjamme was dij ongeveer overain komt mit de oostgrèns van de gemainte [[Slochter]]. t Grenst in t westen aan [[Hunzego]], in t oosten aan t [[Oldambt (streek)|Oldambt]] en de [[Ems (revier)|Emsmonden]] en in t zuden aan t [[Gerecht (streek)|Gerecht]].

De noam Fivelgo betaikent go (streek) van de [[Fivel]], n veurmoaleg revierke in dizze streek. Fivelgo was t twijde lid van de [[Ommelanden]] en har as heufdstad [[n Daam]].

Fivelgo wordt kenmaarkt deur de [[Moar (toponiem)|moaren]], [[börg|börgen]] en de gasbel bie [[Slochter]]. Ook de zeehoaven [[Delfziel]] en t [[Middeleeuwen|middelaiwse]] stadke [[n Daam]] geven dit gebied zien karakter en zörgen veur n hoge ekonomische positsie van dit gebied.

Net as [[Hunzego]] was Fivelgo was van oorsprong n [[Frieslaand|Frais]]e go. t Was ain van de kwartaaiern van t Fraislaand tuzzen [[Laauwers]] en [[Ems (revier)|Ems]].

t Gebied bestond oet drij onderkwartaaiern:
*''Duurswolderdail'' ([[Duurswold]]),
*''Hoogelaandsterdail'' ('t [[Hoogelaand]]) en 
*''Oosterdail''.

Rond de [[13e eeuw|13e aiw]] wuiren dizze onderkwartaaiern ofschaft en wuir t go van de Fivel as ain gewest zain. De, in t Oldfrais stelde, Fivelgo-wetten môken n belaangriek dail oet van de overbleven Oldfraise teksten.

{{dia|Schreven in t [[Oldambtsters]]}}

{{GrunnegerOmmelanden}}

[[Kategorie:Grunnen]]
[[Kategorie:Grunnegs artikel]]
