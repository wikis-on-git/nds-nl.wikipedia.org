De '''Groep fan Auwerk''' is n bewegen dij strubbeln noar n zölfstandege dailstoat van n Nij-Fraislaand ien Europa. Dizze nije dailstoat is faitlieks haildail nait zo nij, moar hail old. Fraislaand was vrouger veul groter dìn non t geval is. Ok Grunnen en n groot dail van noord Duutslaand heurde bie Groot-Fraislaand. 

=== Nij-Fraislaand ===
De lannen dij bie dizze nije dailstoat, Nij-Fraislaand, heuren zellen, binnen noar idee van de Groep fan Auwerk:

* Westlaauwers Fraislaand (pervinzie Fraislaand)
* Oostlaauwers Fraislaand (pervinzie Grunnen)
* West-Fraislaand  (dail van pervinzie Noord-Hollaand)
* Oost-Fraislaand (Frais dail ien Duutslaand)
* Noord-Fraislaand (Frais dail ien t noorden van Duutslaand)

=== Schiednis ===
De organizoatsie begun ien 2003. Ien dij tied haar de Groep fan Auwerk heur punten ok oetainzet en begun de straaidt noar de onôfhaankelkhaid van de Fraize regio. Ien t joar 2005 is de Groep begunnen mit n poar politieke akties. Ain doarvan is t aanvroagen van de Fraize nasjonaliteit bie de pervinziehoes ien Laiwert. Ok wol de Groep geern dat de Fraize laandcode op nummerbredjes te zain wör. Dit zèl te zain wezen as de letters FRY op t blaauwe gedailte van n nummerbred. De bedoulen achter dizze akties is bewustworden van de Fraize nasjonaliteit veur elk en aine dij ien de Fraize dailen wonen. Op 23 septimber 2006 haar de Groep de Ienterfraize vlage presenteerd. Dizze vlage kin broekt worden ien alle Fraize regio’s. De vlage is nait offisjeel aksepteerd en het ok gain offisjele stoatus. Ok Oost-Fraislaand haar n aigen vlage moakt. Dizze vlage hait de [[Nordlandflagge]] (Grunnegs: Noorlaandvlage) en stait veur t haile dail ien Oost-Fraislaand woar platduuts sproken wor.
{{Dialekt|gos}}
