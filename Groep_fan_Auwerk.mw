De '''Groep fan Auwerk''' is n bewegen dij strubbeln noar n zölfstandege dailstoat van n Nij-Fraislaand ien [[Europa (continent)|Europa]]. Dizze nije dailstoat is faitlieks haildail nait zo nij, moar hail old. [[Fraislaand (regio)|Fraislaand]] was vrouger veul groter dìn non t geval is. Ok [[Grunnen (provìnzie)|Grunnen]] en n groot dail van [[Noord-Duutslaand|Noordduutslaand]] heurde bie Groot-Fraislaand. 

=== Nij-Fraislaand ===
De laanden dij bie dizze nije dailstoat, Nij-Fraislaand, heuren zellen, binnen noar idee van de Groep fan Auwerk:

* Westlaauwers Fraislaand (provìnzie [[Fraislaand]])
* Oostlaauwers Fraislaand (provìnzie [[Grunnen (provìnzie|Grunnen]])
* West-Fraislaand  (dail van provìnzie [[Noord-Hollaand|Noordhollaand]])
* [[Oostfraislaand]] (Frais dail ien Duutslaand)
* [[Noordfraislaand]] (Frais dail ien t noorden van Duutslaand)

=== Geschiednis ===
De organisoatsie begun ien [[2003]]. Ien dij tied haar de Groep fan Auwerk heur punten ok oetainzet en begun de straaidt noar de onôfhaankelkhaid van de Fraize regio. Ien t joar [[2005]] is de Groep begunnen mit n poar [[politiek]]e aksies. Ain doarvan is t aanvroagen van de Fraize nasjonaliteit bie t provìnziehoes ien [[Liwwadden (gemiente)|Laiwert]]. Ok wol de Groep geern dat de Fraize laandkode op nummerbredjes te zain wör. Dit zol te zain wezen as de letters FRY op t blaauwe gedailte van n nummerbred. De bedoulen aachter dizze aksies is bewustworden van de Fraize nasjonaliteit veur elkenaine dij ien de Fraize dailen wonen. Op 23 septimber 2006 haar de Groep de Ienterfraize vlage prezenteerd. Ien [[juni]] [[2009]] is n nije versie prezenteerd (spottend ok wel de sjitskiifflagge (schietschiefvlage) nuimd). Dizze vlage kin broekt worden ien alle Fraize regio’s. De vlage is offisjeel aannomen moar het gain offisjele stoates. 

Ok veur t [[Platduuts]], dat onder aandere in Oostfraislaand sproken wor, is n aigen vlage moakt. Dizze vlage hait de [[Noordlandflagg]] ([[Grunnegs]]: ''Noordlaandvlage''). Ok is der n ontwaarp moakt veur de [[Leegsaksische vlaag|intersaksische vlage]].

==Boetende hìnwiezen==
*[http://www.groepfanauwerk.com/ groepfanauwerk.com]

{{Dialekt|gos}}

[[Kategorie:Organisaotie]]
