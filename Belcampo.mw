[[Ofbeelding:Belcampo.jpg|thumb|right|300px|Belcampo <small>(welle: ANP Historisch Fotoarchief)</small>]]

'''Belcampo''' ([[Naarden]], [[21 juli]] [[1902]] – [[Grunnen (stad)|Grönning]], [[2 jannewaori|2 januari]] [[1990]]) was n skuulnaamn van n [[Nederlaand|Hollaandsn]] skriewer en dokter '''Herman Pieter Schönfeld Wichers'''. "Belcampo" is n Italiaansn vörm van zinn achternaamn.

Hee gröaidn op in [[Riesn]], studeerdn notoarieel rech in [[Leidn|Leaidn]] en [[Amsterdam]], en woarkn n zetjen op n advekoatnkantoor.

In de joarn '30 treuk-e duur [[Europa (continent)|Europa]] en gavn doaroawer in 1938 ne verhaalnbeundel ''De Zwerftocht van Belcampo'' oet in eegn beheer, net as zinnen verhaalnbeundel ''De Verhalen van Belcampo''. In 1937 gung-e medisienn studeern. Op 13 april 1949 deed-e doktersexaamn en van 1953 tot 1963 was-e studeantndokter in Grönningn. In 1946 skreef-e ''Het Grote Gebeuren''. Det is ne novelle den at zik ofspölt in Riesn. n Betjen lacherig beskrif-e n [[Apokalyps]] zo as den dr volgens um oet zal zeen, woerin at de Riesnders öare grötste skrik zagn oetkomn in leagers van duwels en engeln dee at op n [[Oordeelsdag]] reknskop komt haaln. Doar warn ze in t slim kristelike Riesn neet blie met. [[Jaap Drupsteen]] bewoarkn t verhaal vuur tellevisie. De oetzeandige wör good bekekn op [[Oljoar|Ooldjoarsoawnd]] 1975.

Op n 2en januwoari köm Schönfeld Wichers oet de tied. Zin lief wör op ne platte waage noar t oolde algemeane koarkhof (''t Leantfert'') ejag, en doar wör-e nöast zin vaa begreawn.

Wat leu woln um earn met n standbeeld of nen stroatnaamn, mear de gemeenteroad heul det teegn. In de kraante ''Tubantia'' leut wethoolder W. Markvoort weetn: "Schönfeld Wichers hef hier gedoernde zinne jeugnd wal ewoond en zin verhaal ''Het Grote Gebeuren'' spölt ook wal in Riesn, mear wieter hef-e as skriewer toch neet völle met Riesn as gemeente te maakn". As stil protest besteet dr in Riesn t ''Belcampopad'', dit is n onoffisjeel steegken tusken twee huuze an de Skoolstroate duur. t Stroatbröd steet bie leu in n hof, en is nooit vort ehaald, umdet de nieje bewonners meandn at t wal offisjeel was. Toew at t bekeand wör hebt de bewonners t brödken loatn stoan, umdet ze t ne gooe aksie veundn en t öar neet in de weg steund.

Zien breur was [[Karel Dietrich Schönfeld Wichers]], in Riesn better bekeand as Koarel van n Notoaris.

==Priezn==
* 1956 - [[Marianne Philips-prijs]] vuur alns wat-e skreewn hef
* 1959 - [[Prijs van de Stichting Kunstenaarsverzet 1942-1945]] vuur zinne skriewerieje
* 1960 - [[Hendrik de Vries-prijs]] vuur alns wat-e skreewn hef
* 1983 - [[Tollens-prijs]] vuur alns wat-e skreewn hef

==Woark==
* 1934 - ''De verhalen van Belcampo''
* 1938 - ''De zwerftocht van Belcampo''
* 1946 - ''Nieuwe verhalen van Belcampo''
* 1950 - ''Sprongen in de branding''
* 1953 - ''Liefdes verbijstering''
* 1958 - ''Groningen''
* 1958 - ''De fantasieën van Belcampo''
* 1958 - ''Het grote gebeuren, met zeven houtsneden van Hans Peter Doebele''
* 1959 - ''Het grote gebeuren. Een verhaal, met illustraties van E. Puettmann''
* 1959 - ''Tussen hemel en afgrond''
* 1962 - ''Bevroren vuurwerk. Een keuze uit de verhalen van Belcampo''
* 1963 - ''Luchtspiegelingen, bundel van De verhalen, Nieuwe Verhalen, Sprongen in de branding,Liefdes verbijstering, Tussen hemel en afgrond''
* 1964 - ''Verborgenheden''
* 1966 - ''Rijswijk in zijn historie bezien''
* 1968 - ''De ideale dahlia, verhalen''
* 1972 - ''De filosofie van het belcampisme''
* 1975 - ''De toverlantaarn van het christendom''
* 1975 - ''Kruis of munt. De wijsgerige verhalen''
* 1975 - ''Het grote gebeuren. De verhalen van Rijssen en Amsterdam''
* 1975 - ''Het woeste paard. De bizarre verhalen''
* 1976 - ''De dingen de baas, verhalen''
* 1979 - ''Rozen op de rails''
* 1979 - ''Al zijn fantasieën, waarin opgenomen: Luchtspiegelingen, Verborgenheden, De ideale dahlia''
* 1982 - ''De drie liefdes van tante Bertha''
* 1989 - ''Pandora's album''
* 1996 - ''De wondere wereld van Belcampo''

==Externe link==
* [http://home.wanadoo.nl/adinda/adinda/ Webstea oawer Belcampo, beheerd duur de kleaindochter van n skriewer]
* [http://www.vpro.nl/programma/747documentaire/afleveringen/7733423 747 documentaire 'Het geheim van Belcampo']

[[Kategorie:Tweants artikel]]
[[Kategorie:Nederlaandse schriever]]
[[Kategorie:Schriever in t Tweants]]
