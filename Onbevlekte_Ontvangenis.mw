[[Ofbeelding:Bartolomé Esteban Perez Murillo 021.jpg|thumb|right|''Onbevlekt Ontvangenis van Maria'' deur [[Bartolomé Esteban Perez Murillo]] ]]
De '''Onbevlekte Ontvangenis van Maria''' is n [[dogma]] van de [[Rooms-Katholieke Karke|Rooms-Katholieke Kärke]], dat stelt dat [[Maria]] geboren is zonder belast te wezen deur de [[ärfzunde]]. Ze zol bi'j eur ontvangenis (verwekking) in de skoot van eur [[moor (meens)|moejer]] [[Anna]] n onbevlekte [[ziel]] ekregen ebben. 

t Dogma wördt op [[8 desember]] [[1854]] of-ekondigd deur [[Paus Pius X]] in de apostoliese konstitusie ''Ineffabilis Deus''. 

De feestdag van de Onbevlekte Ontvangenis van Maria wördt evierd op [[8 desember]], negen maonden veur [[Maria-Geboorte]] op [[8 september]]. t Is n [[verplichte feestdag]], wat zeggen wil dat t n feestdag is die niet op n [[zundag]] vält en waorop katholieke geleuvigen verplicht bin um naor de [[Heilige Mis|Eilige Mis]] te gaon. 

De Onbevlekte Ontvangenis wördt väke verward mit n aander dogma, nämelik de [[maagdelike geboorte]] van [[Jezus Christus]].

In t [[protestantisme]] wördt de Onbevlekte Ontvangenis van Maria meestentieds of-ewezen umdat t niet in de [[Biebel]] vermeldt stet. 

In de [[islam]] geleuven ze ok dat Jezus ([[Arabies]]: ''Isa'') geboren is uut n maagd, Maria (Arabies: ''Maryam''). Ze numen t in de Koran niet drekt "Onbevlekte Ontvangenis", mär ze praoten van n "maagdelike geboorte". Dit oeft dus niet per se n goddelike tussenkomst te betekenen, mär umdat t ni'js eur wel ebracht was deur de engel Gabriël (Arabies: ''Jibra'il''), gaon ze der in de islam wel vanuut dat God (Arabies: ''Allah'') ier zien aand in e-ad ef. Moslims geleuven aanders niet dat God de vaojer is van Jezus.

In t [[Latien]] (de offisiële taal die gebruukt wördt in de Rooms-Katholieke Karke) wördt t ''Immaculata Conceptio'' enuumd.

In veul laanden, waoronder [[Italië]], [[Spanje]], [[Portugal]], [[Oostenriek]] en [[Zwitserlaand]] is t Feest van de Onbevlekte Ontvangenis van Maria n vrieje dag. In t Franse [[Lyon]] wördt t oogfeest van de Onbevlekte Ontvangenis van Maria sinds [[1852]] jaorliks evierd deur de uzen en de stad te verlichten ter ere van Maria (''Les Illuminations'' of ''Fête des Lumières'') wat letterlik ''t feest van de [[Locht (straoling)|lichten]]'' betekent.

{{Dialekt|sdz|Gällemuun|ANS}}

[[Kategorie:Sallaands artikel]]
[[Kategorie:Rooms-Katholieke Karke]]
