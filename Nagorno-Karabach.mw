{{Zie dv|See ouk de [[Republik Artsach]]}}

'''Nagorno-Karabach''' (letterlik: ''de bargachtige swarte tüne'', in et [[armeensk]]: Լեռնային Ղարաբաղ (''Lernajin Gharabagh'') of Արցախ (''Artsach''); in et [[azerbaidjaansk]]: ''Dağlıq Qarabağ'' of ''Yuxarı Qarabağär''; in et [[Russisch|russisk]]: Нагорный Карабах (''Nagornyj Karabach'')) is een binnenståt in de süüdoustelike [[Kaukasus]] tüsken Karabach en [[Sjunik]]. Der wunnen rund de 145.000 inwunners in de et gebeed. De meyrerheid van de bevolking binnen vandage de dag etniske armeniers (99%), mid kleinere gruppen [[Azerbeidzjanen|azerbaidjanen]], russen en kurden.

De ståtus van et gebeed is ümstreaden en wördt döär de [[VN]] as een deyl van de Repüblik [[Azerbaidjan]] eseen. Et groutste gedeylde van et gebeed is in handen van de [[Republik Artsach]] en Azerbaidjan bestüürt et gebeed al neet meyr sinds 1988.
[[Bestaand:Artsakh_Occupation_Map.jpg|duum|Sketse van et armeensk-beheyrde gebeed]]
Nagorno-Karabach maakt sinds de oldheid deyl üüt van andere machtige ståten, so as Armenie, [[Albanië|Albanie]] en [[Persie]], vöärdat et gebeed oavergüng in russiske handen volgens et [[Verdrag van Gulistan]], dat et ende markeerde van de eyrste russisk-persiske oorlog in [[1813]]. In 1822 wördde et gebeed deyl van de russiske, en later de Sovjet-provinsy Azerbaidjan.

By de untbinding van de [[Sovjetuny]] in 1991, was et gebeed een autonoom deyl van Azerbaidjan. In et gebeed wuunde lykewels vöäral armenen (76%). Mid morele en materiele stöän van Armenie begun een beweaging üm et gebeed oaver te dragen an Armenie. Dit resulteerde in een [[volksrådpleaging]] up [[10 december]] [[1991]]. Een oaverweldigende meyrerheid stemde vöär unafhangelikheid van Azerbaidjan, mär de volksrådpleaging wördde eboikotted döär de azerbaijaanske minderheid (23%) van bevolking. De toneamende spanningen in et gebeed leidde tot gewelddådige aktys teagen armeniers in Azerbaidjan en azerbaidjanen in Amenie, wat resulteerde in de oaverdracht van groute anntallen azerbaidjanen in armeenske gebeden en armeniers in azerbaidjaanske gebeden (behalve in Nagorno-Karabach). Nå skatting binnen der rund de 800.000 meansken up de vlücht in of van et gebeed.

Eyn van de meyst blodige geböärtenissen in dit konflikt had plaatse in februåri 1992, to armeenske soldaten in de stad [[Chodjali]] 613 azerbaidjaanske börgers afslachtden, van wee 108 vrouwlüde waren en 63 kinders. De geböärtenisse steyt bekend as et bloodbad van Chodjali.

Mid vermeynde russisk militäre stöän an beide syden, güngen Armenie en Azerbaidjan up [[12 meie|12 mei]] [[1994]] ten stryde. Nå russisk-initieerde underhandelingen güngen de partyen een unofficiele wåpenstilstand an, dat noch altyd van topassinge is. De situaty tüsken de beide landen is lykewels ysig espannen.

== Kaarten ==
<gallery>
Bestaand:Five principalities of karabakh.png|
Bestaand:Red kurdistan 1930.png|
Bestaand:Nagorno Karabakh03.png|
Bestaand:Nagorno-Karabakh regions named english.png|
Bestaand:Republic of Artsakh map.png|
</gallery>

== Üütgånde verwysingen ==
* [http://news.bbc.co.uk/1/hi/world/europe/country_profiles/3658938.stm Regions and territories: Nagorno-Karabakh] van de BBC

{{Dialekt|wvel||Nysassiske Skryvwyse}}

[[Kategorie:Laand]]
[[Kategorie:Europa]]
[[Kategorie:Azië]]
