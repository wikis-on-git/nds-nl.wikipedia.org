[[Ofbeelding:Map NL Opsterlân Fryske Peallen.png|thumb|Ligging van Friesepaolen]]
'''Friesepaolen''' ([[Nederlaans]]: ''Frieschepalen'', [[Westlaauwers Frais|Fries]]: ''Fryske Peallen'') is een dörp in et noorden van de [[Frieslaand|Friese]] gemiente [[Opsterlaand]]. Et dörp het omdebi'j de 1.014 inwoners ([[2005]]). Friesepaolen leit kotbi'j de greens mit [[Grunnen (provìnzie)|Grunningen]] en de dörpen [[Siegerswoolde]] en [[Ureterp]]. Et dörp leit an de deurgaonde weg van [[Bakkevene]] naor de rieksweg [[A7]] van [[Et Vene (plak)|Et Vene]] naor [[Grunnen (stad)|Grunningen]].

== Gemienschop ==
[[Ofbeelding:Fryske peallen.jpg|thumb|Friesepaolen]]
Der bin niet zo vule winkels meer as vrogger. Der is nog een winkeltien veur elektrische apperaoten, een waarme bakker, en een riedende buurtwinkel. Ok bin der meerdere autohaandelers en der is een winkel mit van alles en nog wat. Veerder moeten de inwoners [[booschap (winkel)|bosschoppen]] doen in [[Ureterp]], [[Moarum|Marum]], [[De Wilp]] en in et wat veerder legen [[Drachten]]. De biebeltheekveurziening wodt verzorgd middels een bibliobusse. Et multifunktionele centrum hiet "De Dobber" en et dörp het twie schoelen.

== Geschiedenisse ==
Friesepaolen ontston in de [[18e ieuw]] as ontginningsdörp in et hoge veengebied. Tot 1953 heurde et dörp bi'j [[Siegerswoolde]].  

Et waepen van Friesepaolen is ofleided van de schaans die de stadshoolder [[Willem Lodewiek]] in [[1593]] leut bouwen om de Spaanse legers te weren uut Frieslaand. De schaans in et waepen hoolt de Spanjaorden tegen, symboliseerd deur et waepen van [[Arragon]], mit de symbolen uut de Friese vlagge an de aandere kaante.

== Bevolking ==
*[[1954]] - 774
*[[1959]] - 805
*[[1964]] - 749
*[[1969]] - 713
*[[1973]] - 708
*[[2005]] - 1014

== Karkelik ==
Friesepaolen het een [[Griffermeerde Karke]], die bi'j de vorming van de [[Protestantse Karke in Nederlaand]] besleut heur mit een peer aandere bezwaorde Griffermeerde Karken te verienigen in de [[Votzette Griffermeerde Karken in Nederlaand]]. Der is ok een [[Griffermeerde Karken vri'jmaekt|Griffermeerd-vri'jmaekte Karke]] mit zowat 400 leden.

== Uutgaonde verwiezing ==
* [http://www.ngw.nl/f/fryskepa.htm Et waepen van Friesepaolen]

[[Kategorie:Stellingwarfs_artikel]]
[[Kategorie:Plak in Frieslaand]]
