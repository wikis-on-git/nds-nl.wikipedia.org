'''Perspectivisme''' is 't ideeje det alles van uut 'n bepaolde perspectief wödt bekeken. 
't Woord 'perspectief' kump van 't Latiense ''perspicere'': argens deurhen kieken, iets duudelik zeene of iets deurgroonden. In de tegenwoorige filesofie hef 't woord echter 'n heul aandere connotatie.

't Begrip verwiest, veural deur invluuden van Friedrich Nietzsche, naor 't vri'jwel völstrekte onvermogen van de mèènse trugge te gaon töt de leste begunselen. 't Ienigse wat veur de mèènse verschient bint 'n veulheid van aover mekare hen vallende en met mekare in stried weende pespectieven. Nietzsche brek met de illusie van de 'waore warkelikheid' en benaodruk dat wi'j de warkelikheid uutsluutend fragmentaries kunt ervaoren.

't Begrip is deur Leibniz in de filesofie introduceerd.

't Perspectivisme liedt töt de vraoge of waore kennis van de warkelikheid agenne wel meugelik is. Is 't meugelik de warkelikheid te zeene zo as e is? Met naome in de hermeneutiek holdt men zich met disse vraoge drök. 

{{Dialekt|sdz}}
