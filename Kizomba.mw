'''Kizomba''' is ene van meest geleefde [[daans]]- en [[muziek]]stielen oet [[Angola]].<ref>[http://www.salsa-dancers.com/kizomba.html Kizomba. Salsa Dancers. Bekekken op 24 februwoari 2013</ref> Et ne ofleiding van tradisjonele Angolese [[semba]], emengd met [[zouk]] en [[compas]]-muziek van de [[Fraanse Karaïben]].<ref>[http://www.kizombalove.com/Kizombalove,45  www.kizombalove.com. Origin of kizomba.] Bekekken op 3 december 2005</ref>

Kizomba is ne moderne, zinnelike muziekstreuming op een Afrikaans ritme. Kizomba verskilt met semba duurdet et laankzamer is en zinneliker. Et wörd heuwdzakelik zungen in [[Portugees]].<ref>[http://www.opais.net/pt/dossier/?det=21059 O País. Eduardo Paim "Sou o precursor da Kizomba".] Bekekken op 22 juni 2012</ref><ref>[http://www.opais.net/pt/opais/?id=1787&det=17246&mid= O País Online - Artistas nacionais à conquista do mundo.] Bekekken: 24 februwoari 2013.</ref>

Kizomba is et meest geleefd in Angola, [[Guinee-Bissau]], [[Kaapverdië]], [[Portugal]], [[Mozambiek]], [[Ekwatoriaal Guinea]], [[São Tomé en Príncipe]], [[Oost-Timor]], [[Brazilië]] en [[Macau]].

Bekeande Angolese kizombazängers zeent [[Bonga (muzikaant)|Bonga]], [[André Mingas]], [[Liceu Vieira Dias]], [[Neide Van-Dúnem]], [[Don Kikas]], [[Calo Pascoal]], [[Heavy C.]], [[Puto Portugues]], [[Maya Cool]], [[Matias Damasio]], [[Rei Helder]] en [[Irmãos Verdades]].

==Oorsproonk Kizombamuziek==
Kizomba is ontstoan in [[Luanda]], Angola in de joaren '80 van et [[20e eeuw|20ste joarhoonderd]]. Et mengt tradisjonele [[semba]] met [[zouk]] en [[compas]] oet Fraans [[West-Indië]]. Angola is ne oolde [[Portugal|Portugese]] kolonie, woerduur as Portugees de heuwdsproake is doar. Doarumme zeent de meeste Kizomba-nommers in dee sproake. De euldere Kizomba-nommers zeent ook wal es in et [[Kimboendoe]] en aandere nasjonale sproaken van Angola.

Rechtevoort hebt völle [[Kaapverdië|Kaapverdiese]] zängers naam maakt met Kizomba (zo as [[Suzanna Lubrano]], [[Johnny Ramos]] en [[Nelson Freitas]]), woerduur as völle leu meant at Kizomba doar weg keump. Tradisjonele Kaapverdiese muziek is [[Funana]], [[Morna]], [[Coladeira]] en [[Batuque]]. Duur de compasmuziek oet de [[Fraanske Antillen]] hef det slim invlood op Angolese Kizomba. Kaapverdiese zängers maakten wier öare egene versie van [[zouk]] (duur et te mengen met [[coladeira]]). Det neumden ze [[cabo love]], cola-dance, [[cola-zouk]], [[cabo-swing]] of ghettozouk. 

Elk laand woer as Portugees (ene van) de heuwdsproake(n) is, hef ne egene soort Kizomba.<ref>[http://books.google.com/books?id=fxLgFUGoARMC&pg=PA209&lpg=PA209&dq=cape+verde+zouk+history&source=bl&ots=xiatqlMjod&sig=92Pd2ovmqwD3WB5jm9fRhV94KQg&hl=en&sa=X&ei=8_x5VI_VHtLesATRnYGoBA&ved=0CFQQ6AEwCA#v=onepage&q=cape%20verde%20zouk%20history&f=false Transnational Archipelago: Perspectives on Cape Verdean Migration and Diaspora. "Cabo zouk".] Bekekken: 3 december 2005.</ref>

==Muzikale kenmoarken==
Kizomba is ne heuwdzakelik elektroniese muzieksoorte, baseerd op een oold Afrikaans ritme in ne 2/4- of 4/4-moatsoorte. Op den tel lig nen zwoaren bas. Doar geet nen tik oawerhen in ne dree oawer twee-stiel. Muziektechnisch is det nen slag op den eersten tel, nen zesteenden vuur den tweeden en nen achtsten noa den tweeden. Der zit dus tweemoal dreezesteende en eenmoal tweezesteende ruumte tusken de slagen. In skematiese wiergave is det als volgt:

{| class="wikitable"
|-
| Bas || 1 || _ || _ || _ || 2 || _ || _ || _  
|-
| tik || x || _ || _ || x || _ || _ || x || _ 
|}

==Oonderskeid tusken Zouk en Kizomba==
[[Bestaand:Zouk rhythm.png|thumb|right|300px|Ritmies model van de ''cola-zouk'', 90~120 [[Beats per minute|bpm]].]]
In de joaren '80 van et 20ste joarhoonderd treuken völle Kaapverdiërs noar [[Fraankriek]], woer as ze de [[compas]]muziek oet de Fraanske Antillen heurden. Dit deden ze mengen met de [[coladeira]], de tradisjonele Kaapverdiese muziek. Hierduur ontsteund de [[cola-zouk]] of de "cabo love". Dit is froai liek an Kizomba en wörd meestal in et [[Kaapverdies]] ezungen. Umdet et ritme feaitelik etzelfde is, wörd et met Kizomba verwesseld.

Umdet et zo lastig is um oonderskeid te heuren tusken de verskillende stielen, wordt ze vake op enen hoop esmetten en allemoal Kizomba neumd. Et vaalt te bewearen det Zouk in et [[Fraans]]k ezungen wörd, cabo love in Kaapverdies en Kizomba in Portugees of Kimboendoe.

==Kizombafestivals==
Der wordt hele festivals vuur kizombaleefhebbers organiseerd, zo as [[Afrofever]], [[Africadancar]], [[Budapest Kizomba Connection]], [[Batuke!]], [[Estonia Tallinn Salsa Congress]], [[Austria Vienna Sexy & Sensual Latin Festival]], ezw.
