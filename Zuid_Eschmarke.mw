'''Voetbalvereniging Suud Eschmarke''' is een [[Nederland]]se [[voetbal]]vereniging uit [[Eanske]], opricht in [[1940]]. t Eerste elftal van de club spölt in de [[Veerde klasse (Nederlands amateurvoetbal)|veerde klasse]] zoaterdag (seizoen 2012/13).

== Geschiedenis ==
N name ''Zuid-Eschmarke'' kömp van de [[boermarke|marke]], met den name, woar heel vrogger de eerste velden van disse club laagn. Tegenwoordig bevind de velden van disse vereniging zich op [[Stadion Het Diekman|Sportpark Het Diekman]]. De club is opricht op [[21 juli]] [[1940]], noadat ze in de [[noaberschap|buurt]] ("noaberschap") gin school- en volksfeesten meer mochten hoolden. Een paar dage doarveur, op 15 juli 1940, werd een saam'nkomst hoolden in een kollenloods an de Brinkstroat. Hier werd beslotten om op 18 juli een wedstried te spöllen teeg'n NTO (Nooit Te Oud), met as inzet een vaetjen bier. Disse druk bezochte wedstried endigen in een 5-2 oawerwinning veur de rood-witten. Op dissen aomd werd veursteld um op sundag 21 juli 1940 in kafé Vrieler te kommen tot ne definitieve oprichting. Noast het "wild" voetbal (boeten de toenmalige Twentse Voetbal Bond um), waren de feesten erg belangriek. Noa bremen van en besprekkingen met het TVB-bestuur werd betterschap beloofd en werd Suud Eschmarke indeeld in de 3e klasse. Op 8 augustus 1943 ging Suud Eschmarke samen met STB (veurnamelijk Tuindorpbewoners), onder de veurweerde dat de name behoolden blef. Biekommend veurdeel was de indeling in de 1e klasse. Deur de bevrieding in 1945 kon de sport zich weer herstellen. Zo verscheen in juni 1945 t eerste kluborgaan onder n name "Zuid-Eschmarke-Nieuws", een oetgave, dee ok no nog onder dezelfden name wöd oetbracht. Tegenwoordig hef de klub nog altied ne belangrieke sosiale en moatschappelike funktie. Suud Eschmarke warkt sinds een paar joar stöarig meer samen met de aandere Diekmanklubs De Tubanters, P.W. en SC Eanske. Suud Eschmarke hef ne boetenschoolsen opvang in t gebouw, warkt samen met de Wiekroad Enske Suud-Oost en gif insproak an de wiekbewonners.

== Bekende voetballers ==
* [[Gertjan Verbeek]] begon as pupil bie Suud Eschmarke te spöl'n, en werd later profspöller bie onder meer [[sc Heerenveen]] en [[Heracles Almelo|Heracles]]. Noa ziene karriere as spöller wurd e trainer van beide klubs.
* [[Foppe de Haan]] spöldn op latere leaftied zo n anderhalf joar veur Zuid Eschmarke.
* [[Gert Goolkate]] spöldn in de jeugd, en ging doarnoa vort noar [[Duutsland]]. Na n paar kleenere klubs worden hee bekend as topskorer van de [[Oberliga]], namens [[Eintracht Nordhorn]].

== Oetgaonde verbeending ==
* [http://www.zuideschmarke.nl www.zuideschmarke.nl]

{{Coordinate|NS=52/12/27/N|EW=6/54/17/E|region=NL-OV|type=landmark}}

{{Dialekt|twd}}
[[Kategorie:Voetbal]]
[[Kategorie:Eanske]]
