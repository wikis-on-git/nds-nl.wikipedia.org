[[Ofbeelding:Wappen_Ostfriesland.png|220px|right|thumb|Woapen van Oostfraislaand]]
<div style="text-align: justify">
'''Oostfraislaand''' ([[Duuts]]: Ostfriesland, [[Oostfrais]]: Oostfreesland) is n streek ien t oeterste noordwesten van t [[Duutslaand|Duutse]] dailstoat [[Nedersaksen|Leegsaksen]]. t Grènst ien t noorden aan de [[Waddenzee]], ien t westen aan de [[Nederlaand|Nederlaandse]] provinzie [[Grunnen (provinzie)|Grunnen]], ien t zuden aan [[Oldenburg (kreis)|Olderbörg]] en ien t oosten aan de [[Jade]]. Bie t gebied heuren de Oostfraise [[waddenailanden]]: [[Borkum|Börkem]], [[Memmert]], [[Juist|Juust]], [[Nordeney|Noordeny]], [[Baltrum|Baalterm]], [[Langeoog|Laankeoog]],[[Spiekeroog|Spaikeroog]], [[Wangerooge]]. Belaankrijke steden ien Oostfraislaand binnen [[Aauwerk]], [[Emden]], [[Leer (stad)|Leer]], [[Norden]] en [[Wittmond]].

== Gebied en historie ==
[[Ofbeelding:679px-Kaart Oostfriesland.jpg|250px|thumb|Historische koart van Oostfraislaand]]
Van oldsheer beston Oostfraislaand oet t gebied tuzzen [[Ems]] en [[Jade]]. Der wuir [[Freesk|Frais]] proat en de Fraise kultuur wuir der volgd. Dou t Fraise riek (''[[Magna Frisia]]'') oetmekoar veul, schaaide [[Grunnen (provinzie)|Grunnen]] (de [[Ommelanden]]) Oostfraislaand en [[Vreesland|Westlauwersfraislaand]]. Oostfraislaand kreeg n aaigense [[graof|geve]] en wuir n dail van t [[Heilig Roomse riek|Haileg Roomse riek]]. Oostfraislaand beston dou oet de tegenswoordege [[landkreis|laandkraitsen]] Emden, Aauwerk, Leer en Wittmond. De tegenswoordege laandkraitsen [[Friesland (kreis)|Fraislaand]] en [[Wilhelmshaven|Wilhelmshoaven]] heurden hier nait meer bie. Dou t [[koninkriek Hollaand|keunenkriek Hollaand]] zoch oetbraaide deur Oostfraislaand te verovern heurden dizze kraitsen der anders wel bie. Doch vuilen de mìnsken oet de kraitsen Friesland en Wilhelmhoaven zoch gain Frais.

== Laandskop ==
t Laandskop van Oostfraislaand wordt kenmaarkt deur [[heide|haidevelden]], [[grasveld|maarken]], [[veenkolonie|klainkolonien]] en [[dunen]] op de wadden. De laandskopstypen binnen hail dudelk weer te vinden ien de ploats -en gemaintenoamen as Wiesmoor, Moormerland, Großheide en Marschland.

== Kultuur ==
Binnen [[Duutslaand]] het Oostfraislaand n dudelk aaigense identiteit. Veul dingen dij ien [[Grunnen (provinzie)|Grunnen]] of [[Vreesland|Westlauwersfraislaand]] bruuk worden, bruukt man ook ien Oostfraislaand. 

=== Eterij en drinkerij ===
[[Ofbeelding:800px-Tee mit sahne.jpg|250px|thumb|Thee]]
Ien Oostfraislaand wordt hail veul thee dronken, t maist ien hail Duutslaand. Ook t aantal thee-extrakt per kopke is veul meer as ien de rest van Duutslaand. Tot de twaide helft van de 19. iew har Oostfraislaand n grode Theefabriek.

Mit [[nij-jaor (feest)|nijjoar]] worden [[Knieperties|Knieperkes]] en Nijjoarsrollkes eten en môkt ien Oostfraislaand, dij man ook ien Noord -en Oostnederlaand kent. n Andere delikatesse dij man ien Oostfraislaand eet rond nijjoar binnen [[Spekdikken]], dij ook ien [[Westerwolde]] eten worden.

=== Toal ===
Ien Oostfraislaand worden ien tegenstellen tot de verbeelden gain [[Vrees|Frais]] proat, môr Platduuts. t Oostfrais (n Saksisch dialekt dus) is ien de middeliewen ontstoan dou t Frais verdrongen wuir deur t Saksisch oet t zuden. Ditzulfde process het zoch n aantel joaren doarveur ook ofspeuld ien [[Grunnen (provinzie)|Grunnen]]. Vandoar dat t [[Oostfrais (platduuts)|Oostfrais]] dan ook verwant is aan t [[Grunnegs]]. Dit zugst aan woorden as ''Schöfel'' (Oostfrais) en ''scheuvel'' (Grunnegs) en de verklainwoorden mit ''-tje'' en ''-ke''. 

t Oostfrais (n Frais dialekt) bestait nog wel, môr nait ien Oostfraislaand. t Oostfrais wuir deur t Saksisch verdrongen en gong dou noar t zuden. t Wordt nau sproken ien de aangrènzende gemainte [[Saterland]] en wordt dus ook [[Saterfrais]] nuimd.

== Kraitsen en gemaintes ==
Oostfraislaand bestait oet 4 kraitsen en 31 gemaintes:

* Laandkraits Leer:
** [[Bonde]] (Bunde)
** [[Jemmege]] (Jemgum)
** [[Wainer]] (Weener)
** [[Leer (oostfraislaand)|Leer]]
** [[Westoverledeng]] (Westoverledingen)
** [[Raauderven]] (Rhauderfenn)
** [[Oostraauderven]] (Ostfhauderfenn)
** [[Jumen]] (SG Jümme)
** [[Uplengen]]
** [[Hezel]] (SG Hesel)
** [[Moormerlaand]] (Moormerland)
** [[Börkem]] (Borkum)

* Laandkraits Aauwerk:
** [[Wiesmoor]]
** [[Grodeveen]] (Großefehn)
** [[Aauwerk]] (Aurich)
** [[Ihlo]] (Ihlow)
** [[Zuudbrookmerlaand]] (Südbrookmerland)
** [[Hinte]]
** [[Kromhörn]] (Krummhörn)
** [[Brookmerlaand]] (SG Brookmerland)
** [[Norden]]
** [[Hege]] (SG Hage)
** [[Groothaide]] (Großheide)
** [[Dornem]] (Dornum)
** [[Juust]] (Juist)
** [[Noordeny]] (Nordeney)

* Stadkraits Emden
** [[Emden]]

* Laandkraits Wittmond
** [[Holtraim]] (SG Holtriem)
** [[Essens]] (SG Esens)
** [[Wittmond]] (Wittmund)
** [[Fredebörg]] (Friedeburg)
** [[Laankeoog]] (Langeoog)
** [[Spaikeroog]] (Spiekeroog)

[[Categorie:Grunnegs artikel]]
[[Categorie:Oostfraislaand]]

[[cs:Východní Frísko]]
[[da:Østfrisland]]
[[de:Ostfriesland]]
[[en:East Frisia]]
[[es:Frisia oriental]]
[[fr:Frise orientale]]
[[fy:East-Fryslân]]
[[nds:Oostfreesland]]
[[nl:Oost-Friesland]]
