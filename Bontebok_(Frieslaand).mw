[[Ofbeelding:Map NL It Hearrenfean Bontebok.png|thumb|300px|Bontebok]]
'''Bontebok''' is een dörp in de gemiente [[Et Vene (gemiente)|Et Vene]], in de [[Nederlaand|Nederlaanse]] perveensie [[Frieslaand]]. Et dörp het omdebi'j 440 inwoners.

Bontebok is ontstaon rond een [[sluus]] die in de [[Schoterlaanse Kompejonsvaort]] legd wodde. Disse vaort was de toegaangsweg tot dit gebied en wodde o.a. bruukt veur de ofvoer van de [[törf (braandstof)|turf]] uut de [[vervening|turfontwinningsgebieden]]. De schippers mossen vaeke lange waachten, waordeur d'r al gauw een dörpkoeme mit [[kefé|kefé's]], [[winkel]]ties en [[woning|bewoning]] rondomtoe de sluus ontston. 

Op et heugtepunt weren d'r zels vuuf kefé's in de buurtschop. An ien van disse vuuf kefé's daankt Bontebok lichtkaans heur naeme. Dit kefé wodt al in 1683 nuumd en had de <nowiki>naeme "De Bonte Bok". Et had een uuthangbod mit de onderstaonde spreuk: 
"Een bok is een bok, 
een bok ben ik geheten." 
"Menigeen is een bok 
maar wil het niet weten"</nowiki>
Et grondgebied van Bontebok beheurde veurhenne grotendiels tot [[Ni'jehoorn]] en diels tot [[De Kniepe]], mar et kreeg nao hiel wat stried mit de raod van de gemiente Et Vene vanof 1 jannewaori 1980 de staotus ''dörp''.

Sund [[1923]] is d'r een eupenbaore legere schoele “De Bontebok”. Van [[1898]] tot [[1966]] was d'r de [[zuvelfebriek]] De Gemeenschap. De febriek is laestdaegs sloopt. 

[[Kategorie:Stellingwarfs_artikel]]
[[Kategorie:Plak in Frieslaand]]
