{{Infobox
| bgcolor     = #87CEEB
| kop         = Saint Helena, Ascension and Tristan da Cunha
| breed       = ''[[Britse Overzease Gebeden|Overzeas Gebeed]] van t [[Verienigd Keuninkriek|Vereanigd Könnigriek]]''
| heufdruumte1_1 = [[ofbeelding:Flag of the United Kingdom.svg|150x100px]] | heufdruumte1_2 = [[ofbeelding:Royal Coat of Arms of the United Kingdom (HM Government).svg|150x100px]]
| heufdruumte2_1 = [[Vlagge van Sunt-Helena, Ascension en Tristan da Cunha|Vlagge]] | heufdruumte2_2 = [[Woapn van Sunt-Helena, Ascension en Tristan da Cunha|Woapn]]
| ofbeelding  = Saint Helena, Ascension and Tristan da Cunha on the Globe (in the United Kingdom).svg
| subkop1     = Informoasie
| head1_1     = Heufdstad | item1_1 = [[Jamestown (Sunt-Helena)|Jamestown]]
| head1_2     = Volksleed | item1_2 = ''[[God Save the Queen]]''
| head1_3     = Sproak    | item1_3 = [[Engels]]
| head1_4     = Geld      | item1_4 = [[Sunt-Heleense poond]]</br>[[Britse poond]] (op Tristan da Cunha)
| subkop2     = Laand en inwönner
| head2_1     = Oppervlok | item2_1 = 420 km²
| head2_2     = Inwönner  | item2_2 = 7.728 (2012)
| head2_3     = Dichtheaid| item2_3 = 13,4 km²
| subkop3     = Regering
| head3_1     = Stoatsheufd | item3_1 = [[Elizabeth II]]
| head3_2     = [[Gouverneur van Sunt-Helena, Ascension en Tristan da Cunha|Gouverneur]]| item3_2 = [[Mark Andrew Capes]]
| head3_3     = [[Administroator van Ascension]] | item3_3 = [[Colin Wells]]
| head3_4     = [[Administroator van Tristan da Cunha]]   | item3_4 = [[Sean Burns]]
| head3_5     = Verantweurdliken minister ([[Verienigd Keuninkriek|VK]]) | item3_5 = [[Mark Simmonds]] [[Member of Parliament|MP]]
| ofbeelding2 = Government House Ascension Island.jpg
| caption2    = Gebaaw van n [[Ascension Island Council]] in [[Georgetown, Ascension]].
}}

'''Sunt-Helena, Ascension en Tristan da Cunha''' ([[Engels]]: ''Saint Helena, Ascension and Tristan da Cunha'') <ref>http://www.legislation.gov.uk/uksi/2009/1751/contents/made#sch1-pt5</ref> is n [[Brits Overzeas Gebeed]] in t zuudn van n [[Atlantiese Ozeoan|Atlantiesn Oseoan]] en besteet oet de [[eilaand|eailaandn]] [[Sunt-Helena]], [[Ascension]] en n eailaandngroop [[Tristan da Cunha]]. Vreuger hetn t '''Saint Helena and Dependencies''' töt 1 septeamber [[2009]], woarnoa ne nieje groondwette van kracht wörn woarbiej de drea eailaandn glieke stoatus kreagn binnn t territorium<ref>http://www.legislation.gov.uk/uksi/2009/1751/schedule/made</ref>.

==Administroatieve önnerverdealign==
Administroatief is t territorium in de zölfde drea deale önnerverdeald as t eerdkundig leg, noamlik [[Sunt-Helena]], [[Ascension]] en [[Tristan da Cunha]]. Elk eailaand wör regeard deur nen eailaandroad. n Gouverneur van t territorium is veurzitter van n [[Saint Helena Legislative Council]], tarwiel hee/zee verteagnweurdigd wör deur nen Administroator öp Ascension en eann öp Tristan da Cunha de veurzitter bint van de eailaandröadn van disse twea gebeedn.

{| class="wikitable sortable"
|- bgcolor="#CCCCCC"
! Administroatief<br/>gebeed
! Öppervlok<br>km<sup>2</sup> !! Populoasie
! Administroatief<br/>sentröm
! [[ISO 3166-1 alpha-2|ISO code<br/>alpha-2]]
! [[ISO 3166-1 alpha-3|ISO code<br/>alpha-3]]
|-
| [[Sunt-Helena]] ||align="right"| 122 ||align="right"| 5,809 || [[Jamestown (Sunt-Helena)|Jamestown]] || SH || SHN
|-
| [[Ascension Island]] ||align="right"| 91 ||align="right"| 1,532 || [[Georgetown (Ascensioneailaand)|Georgetown]] || [[ISO 3166-1 alpha-2#AC|AC]] || [[ISO 3166-1 alpha-3#ASC|ASC]]
|-
| [[Tristan da Cunha]] ||align="right"| 207 ||align="right"| 264 || [[Edinburgh of the Seven Seas]] || [[ISO 3166-1 alpha-2#TA|TA]] || [[ISO 3166-1 alpha-3#TAA|TAA]]
|- bgcolor=#dddddd class="sortbottom"
|'''Total'''||align="right"| '''420''' ||align="right"| '''7,729''' || '''[[Jamestown (Sunt-Helena)|Jamestown]]''' || '''[[ISO 3166-1 alpha-2#SH|SH]]''' || '''[[ISO 3166-1 alpha-3#SHN|SHN]]'''
|}

t Eailaand Sunt-Helena is wieter önnerverdeald in aacht distriktn<ref>St Helena Independent, 3 October 2008 page 2</ref>.

==Skiednisse==
De eailaandn bint moakt deur [[vulkaan|vulkoaniese]] aktiviteait. Sunt-Helena, Ascension en Tristan da Cunha warn vreuger aln amparte kolonies van n Engelsn kroon, moar ampart öntdekt deur [[Portugal|Portugese]] önnerzokers.

===Portugese öntdekkige===
De Portugeesn veendn [[Sunt-Helena]] önbewönd, met mear as genoog beume en zoetwoater. Zee importeardn deere, froetbeume en greunte, en baawn nen koapel en ean öf twea huuze. Zee vörmn ginne permeneante neerzettige, moar t eailaand wörn n krusioal peunt veur etn en öntmeutign biej reizn öp t hoeslaand an vanoet [[Azië|Oazië]]. Engelsman [[Sir Francis Drake]] hef t eailaand woarskienlik vöndn öp t loatste deal van zinne [[sirkumnavigoasie]] van n wearld (1577-1580)<ref>''Drake and St Helena'', publiseard deur Robin Castell in 2005</ref>. Mear bezookign deur Britse aventeriers völgn doaröp, en noadet de lokoasie better bekant wörn köm Engelse kriegsskeepn d'r ok laanks öm doar te lign en Portugease skeepn an te valn öp öare wegge vanoet [[India]]. As de Neerlaanders öarn Verre Eustn-haandel grötter moakn, moakn zee nen formealn claim öp t eailaand in [[1633]] moar döa ginne neerzettige neerzetn en verloatn t eailaand veur t grötste deal in [[1651]] veur öare kolonie öp [[Koap n Goden Hoop]].

===Engelse en Britse kolonisoasie===
[[Ofbeelding:Thornton, St Helena.jpg|250px|thumb|left|''A View of the Town and Island of St Helena in the Atlantic Ocean belonging to the English East India Company'' (1790)]]
In [[1657]] döa de [[Britse Oost-Indiese Kompagnie]] t rech kriegn öm t eailaand Sunt-Helena te regearn deur [[Oliver Cromwell]]<ref>http://www.sthelena.se/history/cron.txt</ref>, en t joar doaröp de Kompagnie döa de beslissige moakn öm t eailaand te fortifikearn en t wichtiger te moakn. n Earstn gouverneur, Kapiteain [[John Dutton]], arriveardn öp t eailaand in [[1659]], en t is vanof dissen doatum det Sunt-Helena claim de't de tweade oldste Britse kolonie is (noa Bermuda). n Fort was of-moakt en n antal huuze bint baawd. Noadet de Engelse Monarchie trög-bracht wörn in [[1660]] kriegn de Oost-Indiese Kompagnie t Köninklik Rech öm t eailaand te fortifikearn en te bebaawn. t Fort kriegn n niejn noam ''James Fort'' en t städskn ''Jamestown'', in n eer van n Hertog van York en öpvölger van n troon, loater König [[James II]] van [[Englaand]].

In loatre geopolitieke öntwikkelign wörn alle eailaandn formeal van t Vereanigd Könnigriek ömde't Britse Riek nen globoaln supermach wörn, Englaand deal wörn van t Könnigriek van Gröt-Brittannië in [[1707]] en dan van t Vereanigd Könnigriek in [[1801]]. t Wichtigste en earstbewönde eailaand, [[Sunt-Helena]], was regeard deur de Oost-Indiese Kompagnie seends [[1659]]. t Bekömn innernasjonoal bekant as de ploatse woar de Britse regearige keezn öm [[Napolean Bonaparte]] te brengn, den öp t eailaand vängn holdn wörn van oktober [[1815]] töt zinn dood öp 5 mei [[1821]]. t Wörn ne [[Britse kroonkolonie]] in [[1834]] deur n [[Government of India Act 1833]]<ref>http://www.legislation.gov.uk/uksi/2009/1751/schedule/made</ref>. t Önbewönde [[Ascension]] wör deur n [[British Royal Navy]] in broek nömn öp 22 oktober [[1815]], en kört doarna wörn t meender wichtig deur zinne meujlike lokoasie öp n [[evenoar]] reloatief noar zinne stroategiese wichtigheaid as n sentroal-posisjonearde skeepskolstasjon. Veur dezölfde readnn wörn [[Tristan da Cunha]] as ne öfhaanklikheaid van de [[Koapkolonie]] (Brits Zuud-Afrika) öp 14 augustus [[1816]], öp t moment det de Napoleon-kriegn begönn. Veur ne körte perioode d'rveur was Tristan da Cunha bewönd deur ne Amerikoanse privé-expedisie dee't territorium [[Islands of Refreshment]] nömn.

De politieke unie tuskn disse kolonies begönn te öntstoan öp 12 septeamber [[1922]], wannear deur patentbreefe Ascension ne ofhaanklikheaid van Sunt-Helena. Lich-bewönd Tristan da Cunha, ok noe-an-n-dag nich völle mear as nen oetpöst met ne populoasie van meender as dreahönnerd, wörn ok ne onofhaanklikheaid, öp 12 jannewoari [[1938]]. De drea eailaandn dealn disse konstitusjoneale reloasie töt 1 septeamber [[2009]], wannear de ofhaanklikheaidn dezölfde stoatus kreagn as Sunt-Helena en t territorium n noam van "''Saint Helena and Dependencies''" in "''Saint Helena, Ascension and Tristan da Cunha''".

===Tweadn Wearldkrieg en militearn doarnoa===
Tiedns n [[Slag öm n Atlantiesen Oseoan]] van n [[Tweede Wereldoorlog|Tweadn Wearldkrieg]] en de jöare van U-boatkriegvoorige in n Atlantiesn Oseoan wörn zoowa Sunt-Helena as Ascension broekt deur de Allieardn as boasis veur t patroejearn van anti-duukboatboatn. Loater wört de eailaandn nöch öfter broekt as oetvalsboasis veur disse boatn.

==Geogroafie==
[[Ofbeelding:Edinburgh-Tristan.jpg|200px|thumb|left|[[Edinburgh of the Seven Seas]] öp Tristan da Cunha.]]
t Territorium strök oawer nen enörmn grötn ofstaand oawer t zuudn van n Atlantiesn Oseoan woarbiej t neurdlikste eailaand Ascension is öp breadtegroad 7° 56' Z vanof n evenoar en t zuudlikste eailaand [[Gough]] is öp breadtegroad 40° 19' Z. Tuskn Sunt-Helena en Tristan da Cunha leg de Steanbökskearkreeng. n Ofstaand tuskn t neurdlikste peunt van Ascension en t zuudlikste peunt van Gough is 3.642 km. t Heale territorium leg in t [[Westelik Halfroond]] en hef dezölde [[tiedzone]]: [[Greenwich Mean Time]] (GMT). D'r is ginn zommertied.

[[Ascension]] hef n warm, dreug klimoat, tarwiel [[Sunt-Helena]] wat zächter is (moar dreug laanks de köstn) en Tristan da Cunha hef n koel klimoat. t Heugste peunt van t territorium is [[Queen Mary's Peak]] öp [[Tristan da Cunha]] met ne heugte van 2.062 m.

Alle drea de eailaandn bint van [[vulkaan|vulkoaniesn]] eurspröng, moar noe-an-n-dag is alleannig Tristan da Cunha vulkoanies aktief.






===Territorioale wöater===
[[Ofbeelding:Tristanfromspace.jpg|500px|thumb|right|Sattelietfotoo van Tristan da Cunha.]]
De territorioale wöater goat 22 km vanof de kösteliendn van de eailaandn. De [[Exklusieve Ekonomiese Zone|Exklusieve Ekonomiese Zones]] geet 200 nautiese mieln (370 km) vanof de kösteliendn van de eailaandn. Öndaanks öare grötte doot de drea EEZ's mekoar nich anroakn en goat zee ok nich oawer de EEZs van eanig oar territorium öf laand. t Territorium hef de grötste EEZ van alle Britse Overzease Gebeedn en biej t raankn van de laandn deur de grötte van EEZ, t territorium is 21st, aachter [[Portugal]] en veur de [[Filipienen]]. Eailaandn noch EEZs bint önnerdeal van n internasjonoal dispuut.

{| class="wikitable"
|+ EEZs van de drea territoriumdeale<ref name="searoundus">[http://www.seaaroundus.org/eez/eez.aspx Seaaroundus.org]</ref>
! Deal !! km<sup>2</sup>
|-
| Ascension || 441658 km<sup>2</sup>
|-
| Sunt-Helena || 444916<sup>2</sup>
|-
| Tristan da Cunha || 754720<sup>2</sup>
|-
! Totoal !! 1,641,294
|}

Nen anvroag was moakt in [[2008]] deur t Vereanigd Könnigriek an de [[Kommissie van Zeawetten van de Vereanigde Noasies]] öm de EEZ van Ascension grötter te moakn as 200 nautiese mieln. De Kommissie gefn in [[2010]] an det zee't nich zoo n good idea dönkt, boaseard öp wetnskoplik önnerzook<ref>http://www.un.org/Depts/los/clcs_new/submissions_files/gbr08/gbr_asc_isl_rec_summ.pdf</ref>.

==Groondwette==
n Sunt-Helena, Ascension en Tristan da Cunha-Groondwetteresolusie 2009 (ne [[Könniglike Resolusie]] van n [[Privy Council van t Vereanigd Könnigriek]] moakn ne nieje groondwette veur t territorium dee in effekt kömn öp 1 septeamber [[2009]]. Öndaanks det Ascension en Tristan da Cunha nen heugern stoatus kreagn, noamlik det van Sunt-Helena, is de Groondwette in drea heufdstökke verdeald, ean veur elk deal van t territorium. Sunt-Helena hef nen gouverneur en nen ''Legislative Council'', tarwiel Tristan da Cunha elk nen administroator hebt met nen Eailaandsroad. De Groondwette hef ampart veur elk deal van t territorium de (zölfde) "fundementeale rechtn en vriejheadn veur individuealn"<ref>http://www.legislation.gov.uk/uksi/2009/1751/schedule/made</ref>.

Sunt-Helena also has an Executive Council. The Governor of Sunt-Helena is the British monarch's representative across the territory. The three parts of the territory share the same Attorney General, and the same Supreme Court and Court of Appeal.

Sunt-Helena hef ok nen ''Executive Council''. n Gouverneur van Sunt-Helena is n verteagnweurdiger van n Britsn kroon oawer t heale territorium. De drea deale dealt nzölfdn Advokoat-Generoal, en hebt ok tzölfde [[Saint Helena Supreme Court|Supreme Court]] en Rechbaank van Heuger Beroop.

===Europese Unie===
t Territorium is n Overzeas Laand öf Territorium van de Europese Unie, woarbiej limitearde aspekn van t EU-lidmoatskop öp de administroasie, wetn en inwönnern van de eailaandn van kraacht bint. t Is gin deal van de Europese Unie (t eanige Britse Overzeas Territorium de't wa is, is [[Gibraltar]]).

==Geld==
''Veur mear informoasie: [[Sunt-Heleense poond]].''

Sunt-Helena broekn n [[Britse poond]] as geld (gliek as in t Vereanigd Könnigriek]] töt [[1976]] wannear t zinne eaigne baankbiljetn drökn döa dee samn met sterling broekt wörn könn. in [[1984]] döa zee d'r ok nöch eaigne muntn biejmoakn dee'tzölfde oetzeen as in n rest van t Vereanigd Könnigriek moar met oare pleatskns öp t aachter. Sunt-Helena sirkulear ok öp Ascension, moar nich öp Tristan da Cunha, woar nöch immer sterling broekt wör.

De zoo-nöamdn ''Currency Commissioners'' - önnerdeal van de Regearing van Sunt-Helena, brengt de Sunt-Heleense poond baankbiljetn en muntn oet. D'r is ginn sentroaln baank; t Saint Helenoase geld is gliek an n sterling den dreks deur n [[Baank van Englaand]] stuurd wör. n [[Baank van Sunt-Helena]] is n eanign baank van t territorium. n Baank makket zinne eaigne depositoos en leanteriefn en hef täkke in Jamestown öp Sunt-Helena en Georgetown öp Ascension. n Baank hef ginne fysieke anweazigheaid öp Tristan da Cunha, moar de inwönner van Tristan da Cunha moo't wa broekn<ref>http://www.sainthelenabank.com/index.html In-keekn öp 28-8-2013.</ref>

==Kommunikoasie==
Elk van de drea heufdeailaandn hef nen (kleainn) haawn in zinne heufdneerzettige ([[Georgetown (Sunt-Helena)|Georgetown]], [[Jamestown, Ascension|Jamestown]] en [[Edinburgh of the Seven Seas]]). D'r is n militear vleegveald öp Ascension (RAF Ascension Island) met frekweante vluchtn tuskn RAF Brize Norton in t Vereanigd Könnigriek en RAF Mount Pleasant öp de [[Falklandeilaanden]]. Disse bint veura veur RAF-ebroek, moar mangs wa moogt burgers t ok broekn. Ascension Island wör ok broekt deur de [[Verienigde Staoten van Amerika|VSA]] en was ne noodlaandigsploatse veur n [[Space Shuttle]]. Öp t momeant is d'r gin vleegveald öp Sunt-Helena, moar n burgervleegveald is veur-steld en geet woarskienlik in [[2015]] los, met vluchtn van en noar [[Zuud-Afrika]]. De eilaandn van Tristan da Cunha könt nöch steads alleannig mear per zea bereaikt wörn.

===Telekommunikoasie===
[[Cable and Wireless]] zörg veur telekommunikoasie in t territorium. Sunt-Helena hef de innernasjonoale belkode +290 det, seends [[2006]], met Tristan da Cunha deald wör. Telefoonnömmer bint vier siefers laang. Nömmers begint met 1-9, met 8xxx reserveard veur Tristan da Cunha-telefoonnömmer en 2xxx veur Jamestown<ref>http://www.wtng.info/wtng-290-sh.html</ref>. Ascension Island hef de belkode +247 en hef ok viersiefernömmer öp t eailaand. Ascension hef ok ne oetzendignsfasiliteait veur internasjonoale körtgölwetransmissie noar Afrika en Zuud-Amerika.

===Post===
Ascension, Tristan da Cunha en Sunt-Helena brengt elk öare eaigne postzeagel oet, woarmet n gröt inkömn kreagn wör. De drea heufdeailaandn hef elk zinne eaigne Royal Mail-postkode:

*Ascension: ASCN 1ZZ
*Sunt-Helena: STHL 1ZZ
*Tristan da Cunha: TDCU 1ZZ

t Loatste nöch-voarnde postskip - RMS St Helena - vöar noar en van [[Koapstad]] (en zwoar meender of noar en van t VK, en söms via [[Walvis Bay]] in [[Namibië]]) vanof de eailaandn. Zee denkt de't zoo deurgeet tötde't vleegveald öp Sunt-Helena baawd is.

===Autoos===
Sunt-Helena hef önnevear 138 km an wegn - 118 km plaveaid en 20 km önplaveaid. Tristan da Cunha hef önnevear 10 km an plaveaide wegn, en Ascension 40 km plaveaid. Elk eailaand hef zinn eaignn autokenteeknploat. Verkear rid in alle stökke an n leenkerkaant.

==Koartn==
<gallery>
File:St Helena & Dependencies Map.gif|Koarte met alle eailaandn.
File:Ascension Island Location2.jpg|Lokoasie van Sunt-Helena en Ascension.
File:Topographic map of Saint Helena-en.svg|Koarte van Sunt-Helena.
File:SH-St Helena.png|Oare koarte van Sunt-Helena.
File:Ile de l'ascension routes.svg|Koarte van Ascension.
File:SH-Ascension.png|Oare koarte van Ascension.
Image:Tristan Map.png|Koarte van Tristan da Cunha.
</gallery>

==Referensies==
<references/>

{{Dialekt|twd}}

[[Kategorie:Saint Helena, Ascension en Tristan da Cunha| ]]
