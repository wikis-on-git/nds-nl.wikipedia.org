[[Ofbeelding:Osmerus mordax (line art).jpg|thumb|250px|Spiering]]
De '''spiering''' ([[Latien]]: ''Osmerus eperlanus'') beheurt tot de femilie van de spieringen (''Osmeridae''). Vrogger worde der veural evist op spieringen in de [[Zujerzee]] (wat noen 't [[Iesselmeer]] is) deur [[Veluwe|Veluwse]] vissers uut [[Harderwiek]], [[Bunsjote|Bunschoten]] en are plekken die an de zee laggen, noen worren spieringen niet zo vaak meer egeten.

== Algemeen ==
Disse [[vissen (dieren)|vis]] komt veur in zowel zeut as zout [[waoter]] en is een echte scholevis. Hie houdt van grote open waoters zoas 't [[Iesselmeer]], mar komt oek in de [[Amsterdam]]se grachten veur. Een zoutwaoterspiering wort tot 30 cm lang en 8 jaor oud terwiel de zeutwaoterspiering meestentieds niet ouwer as 3 jaor wort en niet langer as 14 cm. De spiering is 't typesoort veur de femilie ''Osmeridae''.

Veural in [[Frankriek]] en [[Spanje]] geldt de spiering as een delicatesse. De spieringen worden licht efrituurd en mit kop en al egeten.

== Ekelogische betekenis ==
Veur de voortplanting trekt de spiering in scholen de [[revier]]en op. De spiering is bezig mit een terugkeer; deur de overbevissing op baors en snoekbaors is der volop ruumte veur de spiering. Umdat de spiering vergeliekbaore umstandigheden neudig het veur are [[annedroom|annedrome]] soorten, is de spiering een goed meetinstrement um te zien of de umstandigheden eschikt bin veur soorten as de [[zalm]], [[fint]] en [[zeeforel]].

De populaotie in de [[Schelde]] en langest de [[Zeelaand|Zeeuwse]] kust is verdwenen. De zoutwaoterspiering komt veural veur in de [[Waddenzee]] en in de [[Ems (revier)|Eems]]-[[Dollart|Dollard]]-trechtermond. In [[Verienigd Keuninkriek|Engeland]] kwam de spiering terug naodat 't zuurstofgehalte van 't waoter verbeterde.

== Nedersaksisch ==
* [[Veluws]]:
** ''spiering'' ([[Putten]])
** ''spierik'' ([[Nunspeet]])

{{Dia|Disse pagina is eschreven in 't [[Putters]]}}

[[Kategorie:West-Veluws artikel]]
[[Kategorie:Vis]]
