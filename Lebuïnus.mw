[[Ofbeelding:Lebuinus.jpg|thumb|right|220px|Fresco van St. Lebuinus]]
'''Lebuïnus''' (ook wal bekeand as ''Lebuin'', ''Lebwin'' of ''Liafwin(e)''), was nen [[Angelsassen|Angelsassiesen]] zeandeling oet [[Engelaand (regio)|Engelaand]]. Zinne geboortedag en plaatse zeent nit bekeand, mear hee köm oet de tied bie [[Deaventer|Deawenter]] um [[775]]. Ze neumt um ook wal ''Apostel van de [[Freeslaand|Freesken]]'' en hee is patroonhealige van Deawenter.

== Leawen ==
Lebuïnus was nen monnik in [[Wilfrid]]'s klooster bie [[Ripon]]. Noar [[Bonifasius]], [[Willibrord]] en aandere healigen's vuurbeeld besleut he zin leawen te wieden an de kerstening van de [[Germanen]].

Noa zinne anstelling gung he in [[754]] noar [[Utrecht (stad)|Utrecht]], en köm bie [[Gregorius van Utrecht|St. Gregorius]], den't doar toe bisskop was. Den wees um [[Oaweriessel]] op de greanze met [[Westfalen]] too. Hee kreeg ook Marchelm (of ''Marcellinus'') met as gezel, ne volgeling van Sunt Willibrord.

Hee preaken oonder de inheemse stammen van t gebeed, en leut n kleain kapelleken bouwen bie [[Wilp]] (''Wilpa'', zeet [[Voorst (gemeente)|Voorst]]) op de westkaante van n [[Iessel]]. Zin earboar vuurkommen, en zinne geleardheaid maken indruk. Zo wun he völle leu vuur et [[Kristendom]], zelfs oonder n oadel, en al rap was der ne gröttere koarke neudig, den't he in Deawenter op de oostkaante leut bouwen.

Mear zin grote noavolging reup ook viejaandigheaid van de headens op. Al zinne kerstenings skrewen ze too an teuwelderieje. De plaatselike bevolking heuren bie et gröttere stammenverbond van de [[Saksen (vôlk)|Sassen]] en dee warren deurgoans minder van de koarke. Ze verbraanden um zinne koarke en verdrewen de bekearlinge.

Noa at he met möaite oontsnappen kon, besleut Lebuïnus et Kristelike woord te preaken op de nationale Sassengaddering (t ''allthing'') bie [[Marklo]] bie de [[Weser]].

Lebuïnus zinne ''Vitae'' beskriewt nauwkurig zinne verskiening vuur de gaddering, woer't he de Sassen wees op de onkeunde van öare goden. Ook woarskouwen hee öar vuur ne onumkeerboare dood duur nen stoarken keuning as ze zik nit leuten kerstenen. Nen oadelman Buto hulp em de leu oavertugen, en um in t vervolg zinnen gaank leuten goan.

== Dood ==
Op zinne terugkeer noar [[Freeslaand]] herbouwden Lebuïnus de Deawenter koarke, woer't he ook begreawen lig. Zinnen dood in [[776]] is zeker, umdet de Sassen in det joar de koarke wier verbraanden. Ondaanks dree deage zeuken konnen ze zinne oawerbliefsels nit veenden. [[Ludger]] herbouwden de koarke n antal joar later, en veund Lebuïnus zinne oawerbliefsels.

== Verearing ==
Lebuïnus wörd duur de roomsken herdacht op [[12 November]], vuural in [[Neerlaand|Nederlaand]].

== Beuke ==
* Hucbald (918-76), Vita s. Lebuini in [[Surius]], ''Vitæ Sanctorum'', VI, 277-86, also ''[[Patrologia Latina]]'' cxxxii, 877-94, and in abbreviated form in MGH Scriptores, II, 360-4 (tr. in Cressy, Church History of Brittany XXIV, vii)
* Radbod, Ecloga et Sermo (on Lebwin) in Surius, VI, 839
* [[Altfrid]], ''Vita Liutgeri'' in MGH Scriptores, II, 360 sqq.
* Vita, ed A Hofmeister in MGH Scriptores, xxx (pt 2), 789-95 (tr. in C H Talbot, Anglo-Saxon Missionaries in Germany, 1954)
* Hesterman, F, Der hl. Lebuin (1935)
* Levison, W, England and the Continent in the 8th Century (1956), pp 108-10

[[Kategorie:Tweants artikel]]
[[Kategorie:Missionaris]]
[[Kategorie:Middeleewn]]
[[Kategorie:Daeventer]]
[[Kategorie:Geschiedenis van Engelaand]]
