[[Ofbeelding:Lebuinus.jpg|thumb|right|220px|Fresco van St. Lebuinus]]
'''Lebuïnus''' (ook wal bekeand as ''Lebuin'', ''Lebwin'' of ''Liafwin(e)''), was nen [[Angelsassies]]en zeandeling oet [[Engelaand (regio)|Engelaand]]. Zinne geboortedag en plaatse zeent nit bekeand, mear hee köm oet de tied bie [[Deaventer|Deawenter]] um [[775]]. Ze neumt um ook wal ''Apostel van de [[Freeslaand|Freesken]]'' en hee is patroonhealige van Deawenter.

== Leawen ==
Lebuïnus was nen monnik in [[Wilfrid]]'s klooster bie [[Ripon]]. Noar [[Bonifasius]], [[Willibrord]] en aandere healigen's vuurbeeld besleut he zin leawen te wieden an de kerstening van de [[Germanen]].

Noa zinne ordinasie gung he in [[754]] noar [[Utrecht (stad)|Utrecht]], en köm bie [[Gregorius van Utrecht|St. Gregorius]], den't doar toew bisskop was. Den wees um [[Oaweriessel]] op de greanze met [[Westfalen]] too. Hee kreeg ook Marchelm (of ''Marcellinus'') met as gezel, ne volgeling van Sent Willibrord.

Hee preaken oonder de inheemse stämme van t gebeed, en leut n kleain kapelleken bouwen bie [[Wilp]] (''Wilpa'', zeet [[Voorst]]) op de westkaante van n [[Iessel]]. Zin earboar vuurkommen, en zinne geleardheaid maken indruk, en zo wun he völle leu vuur t [[Kristendom]], zelfs oonder n oadel, en al rap was der ne gröttere koarke neudig, den't he in Deawenter op de oostkaante leut bouwen.

Mear zin grote noavolging reup ook viejaandigheaid van de headens op. Al zinne kerstenings skrewen ze too an teuwelderieje. Ze vörmden ne oawereenkomst met de anti-kristelike [[Saksen (vôlk)|Sassen]], verbraanden um zinne koarke en verdrewen de bekearlings.

Noa at he met möaite oontsnappen kon, besleut Lebuïnus t Kristelike woord te preaken op de nasjonale Sassengaddering (t ''allthing'') bie [[Marklo]] bie de [[Weser]].

Lebuïnus zinne ''Vitae'' beskriewt nauwkurig zinne verskiening vuur de gaddering, woer't he, volgens verhalen, de Sassen wees op de onkeunde van öare goden, en woarskouwen öar vuur ne onumkeerboare dood duur nen stoarken keuning as ze zik nit leuten kerstenen. Hee kreeg t ook vuur mekoar met hulpe van oadelman Buto det ze de noodzaak van zin woark inzaggen, en um in t vervolg zinnen gaank leuten goan.

== Dood ==
Op zinne terugkeer noar Freeslaand herbouwden Lebuïnus de Deawenter koarke, woer't he ook begreawen lig. Zinnen dood in 776 is zeker, umdet de Sassen in det joar wier in t gebeed duur drungen, en de koarke verbraanden, mear ondaanks dree deage zeuken konnen ze zinne oawerbliefsels nit veenden. [[Ludger]] herbouwden de koarke n antal joar later, en veund Lebuïnus zinne oawerbliefsels.

== Verearing ==
Lebuïnus wörd duur de roomsken herdacht op [[12 November]], vuural in [[Neerlaand]].


== Beuke ==

* Hucbald (918-76), Vita s. Lebuini in [[Surius]], ''Vitæ Sanctorum'', VI, 277-86, also ''[[Patrologia Latina]]'' cxxxii, 877-94, and in abbreviated form in MGH Scriptores, II, 360-4 (tr. in Cressy, Church History of Brittany XXIV, vii)
* Radbod, Ecloga et Sermo (on Lebwin) in Surius, VI, 839
* [[Altfrid]], ''Vita Liutgeri'' in MGH Scriptores, II, 360 sqq.
* Vita, ed A Hofmeister in MGH Scriptores, xxx (pt 2), 789-95 (tr. in C H Talbot, Anglo-Saxon Missionaries in Germany, 1954)
* Hesterman, F, Der hl. Lebuin (1935)
* Levison, W, England and the Continent in the 8th Century (1956), pp 108-10

[[Kattegerie:Tweants artikel]]
[[Kattegerie:Geleuf]]

[[nds:Liafwin]]
[[de:Lebuin]]
[[en:Lebuinus]]
[[nl:Lebuïnus]]
[[pl:Lebuin z Deventer]]
[[ru:Лебуин из Фризии]]
[[tr:Lebuinus]]
