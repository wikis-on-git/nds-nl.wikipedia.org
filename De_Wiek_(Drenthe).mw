'''De Wiek''' is een [[dörp]] in de [[Nederlaand]]se [[pervincie]] [[Drenthe]], gemiente [[De Wolden]], mit ongeveer 3.000 inwoners (1 jannewaori 2004).

De Wiek is een ontginningsdörp, ontstaon in de [[middeleeuwn|middelieuwen]] in 't dal van de [[Riest (revier)|Riest]]. 't Was töt [[1 jannewaori]] [[1998]] 't heufddörp van de veurmaolige gemiente De Wiek, waortoe ok [[Koekange]] en een groot antal gebieden beheurden. Veural nao de [[Tweede Wereldoorlog|Tweeide Wereldoorlog]] is 't dörp daorumme stark uutebreid mit ni'jbouw. Bezienswaordig is [[stellingmeule]] [[De Wieker Meule]] uut 1829. 

De Wiek hef een veule veurzienings, waorunder een [[bibliotheek]], een openbaore basisschoele, een sporthal, sportvelden, een zwembad, een supermarkt, een postagentschop, verscheiden aandere winkels en bedrieven en een groot antal horecagelegenheden.

De umgeving van De Wiek wördt ekenmarkt deur 't weidelaandschop van 't Riestdal. In 't zuudwesten van 't dörp lig 't [[bos]]rieke laandgoed [[Dickninge]] uut de negentiende ieuw, det vri'j toegaankelijk is. Enkele kilometers in 't oosten van 't dörp, an de Staopelerweg, is 't bezukerscentrum van Stichting Het Drentse Landschap te vienden.

==Kunnigheid==
*[[Jan Poortman]], Drèentse skriever en onderwiezer

==Plaotiesriege==
<gallery>
Ofbeelding:Vroggere Op Schoele 1913 De Wiek.JPG|Vroggere openbaore basisschoele op De Wiek (evestigd 1913)
Ofbeelding:Kapper adverteert 'veur echte kerels', De Wiek.JPG|Een kapperszake op De Wiek adverteert in 't Drèents 'veur echte kerels'
Ofbeelding:Hof an een straote op De Wiek.JPG|Hof an een straote op De Wiek
Ofbeelding:De Riest bi'j de Wiek, Drenthe.JPG|'t Drèents-Oaveriesselse grèensreviertien de Riest bi'j De Wiek
</gallery>

==Uutgaonde verwiezings==
* [http://www.vvvdewolden.nl VVV De Wolden]

[[Kattegerie:Drèents artikel|Wiek, De]]
[[Kattegerie:Plaots in Drenthe|Wiek, De]]

[[en:De Wijk]]
[[fr:De Wijk]]
[[nl:De Wijk (Drenthe)]]
