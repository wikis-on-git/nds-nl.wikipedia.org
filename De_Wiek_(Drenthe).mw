'''De Wiek''' is een [[dörp]] in de [[Nederlaand]]se [[pervincie]] [[Drenthe]], gemiente [[De Wolden]], mit ongeveer 3.000 inwoners (1 jannewaori 2004).

De Wiek is een ontginningsdörp, ontstaon in de [[middelieuwen]] in 't dal van de [[Riest]]. 't Was tot [[1 jannewaori]] [[1998]] 't heufddörp van de veurmaolige gemiente De Wiek, waortoe ok [[Koekange]] en een groot antal gebieden beheurden. Veural nao de [[Tweeide Wereldoorlog]] is 't dörp daorom stark uutbreid mit neibouw. Bezienswaordig is [[stellingmeule]] [[De Wieker Meule]] uut 1829. 

De Wiek hef een groot antal veurzienings, waoronder een bibliotheek, een openbaore basisschoele, een sporthal, sportvelden, een zwembad, een supermarkt, een postagentschop, verscheiden aandre winkels en bedrieven en een groot antal horecagelegenheden.

De omgeving van De Wiek kenmarkt zich deur 't weidelaandschop van 't Riestdal. In 't zuudwesten van 't dörp lig 't [[bos]]rieke Laandgoed Dickninge oet de negentiende ieuw, dat vrie toegaankelijk is. Enkele kilometers in 't oosten van 't dörp, an de Staopelerweg, is 't bezukerscentrum van Stichting Het Drentse Landschap te vinden.

==Externe verwiezing ==
* [http://www.vvvdewolden.nl VVV De Wolden]

[[Category:Drèents artikel]]
[[Category:Drenthe]]

[[en:De Wijk]]
[[nl:De Wijk (Drenthe)]]
