'''Klaas Annink''' ([[Beantel]], 18 juni 1710 - [[Oldnzel]], 13 september 1775), better bekend as '''Huttenkloas''', was nen berucht misdadiger oet [[Tweante]]. Hee was nen zönne van Jannes Annink en Jans Geere. Saamn met ziene vrouw Aarne en zienen zönne Jannes was hee schoeldig an nen groot aantal deefstaln en moordn in n umgeeving van [[Beantel]] en [[Hengeveeld]], dee-t zee pleegn vanoet ne hutte op'n [[Deeldneres]]. Ok hef e nog ne zetje in de buurte van Hengeveeld e-wont.

Toen in [[1774]] nen kremer oet [[Hannover (stad)|Hannover]] nich van de [[Goor]]sen weentermarkt terugge kwam, gung zien va noar Tweante um allns oet te zeukn. Hee von oavertuugend bewies dat Huttenkloas den kremer had dood emaakt. Huttenkloas wöddn op-epakt en nen paar moand vastezat op nen speciaal daarveur gemaakn stool. Noa-n proces wödn hee in [[1775]] leamtig [[Radbraakn|e-radbraakt]]. Ziene vrouw Aarne wöddn ok ter dood veroordeeld en e-gewurgd.

Nen stool woarop Klaas Annink 114 daage hef vastezöttn is nog aait te zeen in [[Oldnzel]].

[[Categorie:Tweants artikel]]
[[Categorie:Misdaodiger]]

[[nl:Klaas Annink]]
