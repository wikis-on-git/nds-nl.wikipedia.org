'''Klaas Annink''' ([[Beantel]], 18 juni 1710 - [[Oldnzel]], 13 september 1775), better bekeand as '''Huttenkloas''', was nen beruchtn misdoadiger oet [[Tweante]]. Hee was nen zönne van Jannes Annink en Jans Geere. Saamn met ziene vrouw Aarne en zienn zönne Jannes was e schuldig an n groot antal deefställe en meurdn in n umgeaving van [[Beantel]] en [[Hengeveald]], dee't zee pleegn vanoet ne hutte op n [[Dealdner Es]]. Ok hef e nog nen zet in de buurte van Hengeveald wont.

Doo in [[1774]] nen kremer oet [[Hannover (stad)|Hannover]] nich van t [[Goor]]sn weentermaark terugkwam, gung zienn vaar noar Tweante um alns oet te zeukn. Hee veundn oavertuugnd bewies dat Huttenkloas n kremer har dood doan. Huttenkloas wördn oppakt en n paar moand vaste zat op n speciaal doarvuur gemaaktn stool. Noa n proces wördn hee in [[1775]] leavntig [[Radbraakn|radbraakt]]. Ziene vrouw Aarne wördn ok ter dood veroordeeld en wörgelt.

n Stool woarop Klaas Annink 114 daagn hef vaste zeetn is nog altied te zeen in [[Oldnzel]].

[[Categorie:Tweants artikel]]
[[Categorie:Misdoadiger]]

[[nl:Klaas Annink]]
