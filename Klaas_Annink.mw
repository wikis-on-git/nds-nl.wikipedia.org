'''Klaas Annink''' (18 juni 1710 - [[Oldnzel]], 13 september 1775), better bekeand as '''Hutnkloas''', was nen beruchtn misdoadiger oet [[Tweante]]. Hee was nen zönne van Jannes Annink en Geertrui Sueters. Hee zol in [[Beantel]] geboorn ween, mer biej zien huwelik met Aarne Spanjers wördt schreevn dat e oet [[Beckum]] kwam.
Saamn met ziene vrouw Aarne en zienn zönne Jannes was e schuldig an n groot antal deefställe en meurdn in n umgeaving van [[Beantel]] en [[Hengeveald]], dee't zee pleegn vanoet ne hutte biej Hengeveald.

Doo in [[1774]] nen kremer oet [[Hannover (stad)|Hannover]] nich van t weentermaark in [[Goor]] terugkwam, gung zienn vaar noar Tweante um alns oet te zeukn. Hee veundn oavertuugnd bewies dat Huttenkloas n kremer har dood doan. Huttenkloas wördn oppakt en n paar moand vaste zat op n speciaal doarvuur gemaaktn stool. Noa n proces wördn hee in [[1775]] leavntig [[Radbraakn|radbraakt]]. Ziene vrouw Aarne wördn ok ter dood veroordeeld en wörgelt.

n Stool woarop Klaas Annink 114 daagn hef vaste zetn is nog altied te zeen in [[Oldnzel]].

[[Kattegerie:Tweants artikel]]
[[Kattegerie:Misdoadiger]]

[[nl:Klaas Annink]]goein dag dan
