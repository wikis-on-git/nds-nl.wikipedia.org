{{Tw-logo|Tweantsen taalwiezer}}
{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Tweants</big>
|-
|Naam  
|Tweants
|-
|Andere naamn  
|Tukkers (vake grappig bedoold)
|-
|Nederlaandse naam  
|Twents
|-
|Laand 
|[[Nederlaand]] 
|-
|Taalgebied  
|t Oosten van de preveensie Oaveriessel, de regio Tweante
|-
|Antal sprekers 
|338.000  
|-
|Dialekte
|
Duur Jo Daan inedeeld as:
*[[Oost-Tweants]] 
*[[Tweants-Groafschops]] 

Wieder nog weer oonder te verdeeln in döarpsdialekte
|-
|Taalklassifikatsie  
|
*[[Indo-Uropees]]  
**[[Germaans]]  
***[[West-Germaans]]  
****[[Nederduuts|Nederduuts]]
****[[Nedersaksisch|Neersassies]] 
*****'''Tweants''' 
|-
|Skrift  
|t [[Latiense alfabet]] 
|-
|Taalstoates
|t Tweants wödt zeen as dialekt van t [[Nedersaksisch|Neersassies]]
|-
|Taalkode ISO 639-1  
|n.v.t. 
|-
|Taalkode ISO 639-2  
|nds 
|-
|Taalkode ISO 639-3/DIS 
|twd 
|}
[[Ofbeelding:Tweants.png|thumb|250px|Tweants taalgebeed]]

'''Tweants''' is n [[variaant]] van t [[Neersassies]] en wördt proat in t oosten van de proveensie [[Oaveriessel]], de regio [[Tweante]]. t Wördt vaak zeen as t meest Sassiese dialekt van Nederlaand, omdat t nog de meeste Westfaalse kenmarken hef. t Tweants wördt teegnweurdig stöarig an meender sprökn, umdat de oalders vandaag-an-n-dag meesttieds dervuur kiest um de keender in t [[Nederlaands]] groot te brengn. In de dree steedn [[Eanske]], [[Hengel (Oaveriessel)|Hengel]] en [[Almelo]] is de verslatering van t dialekt nog völle greuter as op t plattelaand.

==Taalgebied==
Tweants wördt sprökn in alle [[Tweante|Tweantse]] gemeentn. Dat wil zeggn de gemeentn [[Riesn-Hooltn]], [[Heldern]] en [[Tweanteraand]] en alles ten oosten doarvan binnen de proveensie Oaveriessel. Allennig in t westen van de dree gemeentes de hiervuur nuumd werdn, wördt Sallaands sprökn, en in Heldern en [[Nijverdal]] besteet n oavergangsdialekt, met meesttieds Tweantse wöarde, mer Sallaandse verbugingen, zo as bv. de verkleinoetgang ''ien''.

==Indeling==
Der is gen sproake van een en t zölfde dialekt. Weurde en oetdrukkingn könt in alle döarpe of steedn verschiln. De dialektkeundige [[Jo Daan]] hef t Tweants oonderverdeeld in [[Oost-Tweants]] en [[Tweants-Groafschops]] (West-Tweants). t Tweants-Groafschops slot an biej t noordelike en oostelike [[Achterhooks]], terwiel at t oostelike Tweants völle oavereenkomsten hef met t dialekt van de zudelike [[Graofschop Benthem|groafschop Beantem]]. 

n Antal belangrieke [[isoglos]]sen (taalverskillienen) loopt tusken t oostelike Tweants en t Tweants-Groafschops, namelik de neet-nich-liene en de vuur-veur-liene. In t westn zegnt ze 'neet' en 'vuur' en in t oosten 'nich' en 'veur'. Ok zegnt ze in t oosten 'oet' en 'hoes', teegnoaver t westelike 'uut' en 'huus', mer dizze liene löp nich geliek met de taalgreanze van t oostelike en westelike Tweants, en in wat delen van t oostelike Tweants wörd ook "uut" en "huus" gebroekt. Dit beent de dudelikste isoglossen. Wieder löp t gebroek van bepoalde wöarde slim oeteen.

Oonder dizze indeling he'j ok nog verskeaidene döarpsdialekte dee at allemaal nog wier van mekaar verskilt. Der beent ok n antal opvallende döarpsdialekte dee at nogal verskilt van de aandere Tweantse dialekte. De dialekte van [[Deanekaamp]], [[Oldenzel]] en omstreken gebroekt bievuurbeeld nich 'iej', mer 'doe' vuur n tweedn persoon eankelvoold. t [[Riesns]] en [[Eanters]] hebt Westfaalse brekingen, dee at woarskienlik vroger ok in de rest van Tweante vuurkwammen, mer t meest ofwiekend is t [[Vreeznvens]] (Vjens). Det hef namelik völle [[Sallaands]]erieje, mer ok biezoondere tweeklaanken, woarvan t neet dudelik is of dee duur t Frees of t Westfaals veroorzaakt beent. Duur t leste, heurt t Vreeznvens feailik noch biej t Tweants, noch biej t Sallaands.

Nöast de geografiese indeling besteet der ok nog oonderskeaid tusken de verskeaidene geleuvn. Vuural in de wat traditsionelere enklaves proat Roomse leu aans as de protestaantn. Disse verskillen verdwient tegnwoordig steeds meer.

==Grammatika==
Tweants is rechtevoort ne SOV-sproake, wat inhoold det in de biejzinn eerst t oonderwearp (S), doarnoa t liedend veurwearp (O) en dan t wearkwoard (V) ezegd wörd, terwiel in de heufdzinn de volgorde SVO is:
*heufdzin: (S)Jan (V)skrif (O)beuke.
*biejzin: hee zea, det (S)Jan (O)beuke (V)skrif.

t Is annemmelik det dit oonder invlood van t [[Nederlaands]] zo ekömn is, want hier steet teegnoawer det t nit ongebroekelik is um ook in biejzinn ne SVO-volgorde an te hooln:
*heufdzin: Hee har met vekaansie ewest noar Italië.
*biejzin: Hee zea det{{Info|vake wörd "det" vort eloatn}} hee har met vekaansie ewest noar Italië.

==Gebroek en behoold==
t Vrogere [[Van Deinse Instituut]] (rechtevoort [[TwentseWelle]]) höald zik gangs met t now en t verledn van Tweante. Dit instituut in Eanske richt zik op de strekkultuur, de volkskönde, strektaal, kultuurgeschiedenis en t laandschop van Tweante. De [[Kreenk vuur de Twentse Sproak]] is ne verening vuur t Tweants en hef ne spelling van t Tweants. De schriefwieze van den Kreenk wik lichte of van de [[Standaard Schriefwieze]] van [[Goaitsen van der Vliet]]. t Van Deinse Instituut hef ne adviseernde rolle vuur de media, woaroonder [[RTV Oost]]. Dit televisiestation kwam in [[2005]] met ne suksesvolle Tweantse soapriege op televisie, [[Van Jonge Leu en Oale Groond]]. Hieran wearkn oonder aandere [[Herman Finkers]] en [[Goaitsen van der Vliet]] met. Finkers vertaaln twee van ziene kabaretvuurstellingn in t Tweants.

==Zee ok==
*ut [[Tweants weurdnbook]]
*[[Tweants-Groafschops]]
*[[Van Jonge Leu en Oale Groond]]

==Oetgoande verwiezingn==
*[http://members.home.nl/dialexicon/index.htm Gratis Weurdebook Tweants-Nederlaands]
*[http://members.home.nl/goaitsen/dnt/index.htm De Nieje Tied - Blad in t plat]
*[http://members.home.nl/goaitsen/twents/schriefw.htm Standaard Schriefwieze]

{{SNLV}}

[[Kattegerie:Tweants artikel]]
[[Kattegerie:Tweants]]

[[de:Twents]]
[[en:Tweants]]
[[li:Twents]]
[[nds:Twentsch]]
[[nl:Twents (dialect)]]
[[pl:Twents]]
[[pms:Lenga twents]]
