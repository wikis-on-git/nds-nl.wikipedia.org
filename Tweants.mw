{{Tw-logo|Tweantsen taalwiezer}}
{{Spraoke
| kop         = Tweants
| spraoke     = Tweants
| ofbeelding  = IndelingTweants.png
| umskrieving = Tweants taalgebeed en zinne indeling
| naam_anders = Plat, Tukkers (vake grappig bedoold)
| laand       = [[Nederlaand]]   
| gebeed      = t Oosten van de proveensie Oaveriessel, de regio Tweante
| sprekkers   = 338.000
| dialekte    = Duur Jo Daan inedeeld as:
*[[Oost-Tweants]] 
*[[Tweants-Groafschops]]
*[[Vjens]] 

Wieder nog weer oonder te verdeeln in doarpsdialekte
| klassifikatie = 
[[Indo-Uropees]]  
*[[Germaanse sproaken|Germaans]]  
**[[West-Germaans]]  
***[[Nederduuts]]
| skrift      = t [[Latiense alfabet]]  
| staotus     = t Tweants wörd zeen as dialekt van t [[Nedersaksies|Neersassies]]
| iso1        = n.v.t.
| iso2        = nds
| iso3        = twd
| vootkop     = 
| ofbeelding2 = 
| caption2    = 
}}

''Vuur ne deepgoande taalkeundige beskriewing van de Tweantse sproake, mu'j [[Tweantse taalwiezer|in n Tweantsen taalwiezer kiekn >>]].''

'''Tweants''' is n [[variaant]] van t [[Neersassies]] wat kuierd wördt in et oosten van de proveensie [[Oaveriessel]], de regio [[Tweante]]. Et wörd vaak zeen as et meest Sassiese dialekt van Nederlaand, umdat et nog de meeste Westfaalse kenmarken hef. Der besteet gin Standaard Tweants; alle döarpe en steaden hebt öar eegene slag van kuieren, mer bint oonder mekaar wal te verstoan, en deelt ne grammatika, oetdrukkings en de meeste wöarde.

Juust deur dizze verskeidenheid wörd den naam ''Tweants'' nich aait broekt. De meeste leu neumt et bie de lokale variaant, bv. [[Oldnzel]]s, [[Eanters]] of [[Hoksebarge]]s. Völ leu deankt bie et woard ''Tweants'' an t [[Oost-Tweants]]. De readen hierveur is dat de leu meant dat ze in Oost-Tweante puurder Plat kuiert as in West-Tweante. Mer dit is vake baseerd op volksannames.

==Sproakgebeed==
Tweants wördt sprökn in alle [[Tweante|Tweantse]] gemeentes. Dat wil zegn de gemeentes [[Riesn-Hooltn]], [[Heldern]] en [[Tweanteraand]] en alles op et oosten doarvan binnen de proveensie Oaveriessel. Allennig in et westen van de dree gemeentes dee hiervuur neumd wördn, wörd Sallaands sprökn. In Heldern en [[Nijverdal]] besteet een oavergangsdialekt met meesttieds Tweantse wöarde dee as op zien Sallaands verbuugt wordt, zo as bv. de verkleinoetgang ''-ien'' (''boom-beumpien'' teegnoaver ''boom-beumken'').

Doarnöast wörd dr in de gemeente [[Tweanteraand]] ook Sallaands sprökn, mer umdet völle leu doar greuts bint dat ze oet Tweante komt, neumt ze et zelf Tweants. 

Et is wiedters neet dudelik woar of et Tweantse sproakgebeed ophoald en een anner dialektgebeed anvaank. Der is ginnen dudeliken skeaid tusken Tweants en et [[Groafschupper Platt|Groafskopper plat]] of et [[West-Meunsterlaands]] in [[Duutslaand]].

==Indeling==
Tweants is een dialekt van et [[Westfaals]] [[Neersassies]], wat heurt bie de [[West-Germoanse toalen|West-Germaanse sproaken]], dee as deel bint van de [[Indo-Uropese taolen|Indo-Europese]] sproakfamilie. Tweants wörd, noar vuurbeeld van dialektoonderzeuker [[Jo Daan]], vake opdeeld in [[Oost-Tweants]] en [[Tweants-Groafschops]] (West-Tweants). De sproake is in grote lienen wal etzelfde, mer oonderling is der tusken de verskeaidene döarpe en steaden völ verskil in oetsproake en oetdrukkings. Der is neet een en et zölfde dialekt, en ook gin ''Algemeen Tweants''.
e
Dit blik vuural oet et West-Tweants en et [[Vjens]]. Dit hef vuural met de oetsproak van bepoalde wöarde te doon. Et Westfaals steet bekeand um de [[brekking (taal)|klaankbrökke]]. Dit keump ook in wat soortn West-Tweants vuur, en nog t dudelikst in t Vjens, bv. in wöarde as ''bjätter'' vuur "beter" en ''waver'' vuur "oaver".

Et Tweants-Groafschops slot an biej et noordelike en oostelike [[Achterhooks]] en zuud-oost [[Sallaands]], terwiel as et oostelike Tweants völle oavereenkomsten hef met et dialekt van de zudelike [[Graofschop Benthem|groafschop Beantem]].

==Kenmearkn==
Et West-Tweants hef lösse, vrieje lettergrepe (bv. ''geevn'', ''tegel''), woar Oost-Tweants rechtevoort geslöttene, korte klaanken hef (''gevven'', ''teggel''). Een aander vuurbeeld is et woard ''vogel'', wat in Oost-Tweants wörd oetsprökn as ''voggel'' /({{IPA|['vɒɣəl]}}, en in West-Tweants as /{{IPA|[vɔːɣəl]}}. De West-Tweantse variaantn [[Riessens]] en [[Eanters]], en et [[Vjens]] heb doar woarskienlik de oale Westfaalse [[brekking (taal)|klaankbrökken]] behöalden, dee as vroger duur heel Tweante vuurkwammen: et Riessens sprekt "vogel" oet as /{{IPA|vɔəɣəl}}/, en et Vjens en et Eanters sprekt et oet as /{{IPA|vuəɣəl}}/. 

Ook an wearkwoardsvervogings kan et slim oet mekaar lopen. Vuur et Hollaandse "ik ben, jij bent" wordt verskillende Tweantse ummezettings broekt en et ligt der mer net an wo as ene zelf gearne kuiert:
*''Ik bin, iej bint/beent (doe bist)''
*''Ik bun, iej bunt/beunt''
*''Ik zin, iej zint/zeent'' 
*''ik zun, iej zunt/zeunt''

Ook is de grammatika luk aanders tusken Oost-Tweants en Tweants-Groafskops: in et Oost-Tweants is et voltooid deelwoard aait zoonder [[vuurplaksel]]: (bv. "Wie bint ''goan''" en "Wie hebt ''wunn''"). In et Tweants-Groafskops is det neet zo eendudig: as et vuurgoande woard eandigt in nen kleenker, dan hef t Tweants-Groafskops ook gin vuurplaksel. Eandigt et vuurgoande woord in nen metkleenker, dan keump der ne sjwa tusken ({{IPA|[ə]}}). (bv. "Ik hebbe in de beuk'''e''' ''kekn'' en "Ik hebbe in n hook '''e'''''kekn''). 

Een antal belangrieke [[isoglos]]sen (taalverskillienen) loopt tusken et oostelike Tweants en et Tweants-Groafschops, namelik de neet-nich-liene en de vuur-veur-liene. In et westen van dee liene zegnt ze 'neet' en 'vuur' en in et oosten 'nich' en 'veur' (In et Oost-Tweants is "ne veurdeure machtig duur" en in et Tweants-Groafskops is "ne vuurdure machtig deur"). Wiedter löp et gebroek van bepoalde wöarde wat oeteen. In Oost-Tweants hebt ze et oaver ne [[vroot]], terwiel at det in et West-Tweants ne ''weule'' het.

Oonder dizze indeling gef et ok nog verskeaidene döarpsdialekte dee as allemoal nog weer van mekaar verskilt. De dialekte van [[Deanekaamp]], [[Oldenzel]] en omstreken hebt bievuurbeeld et euldere 'doe' vuur den tweeden persoon eankelvoold behoalden, woar as de aandere dialekten et höffelike 'iej' as informelen ansprekvörm zeent goan broeken. Et [[Riesns]] en [[Eanters]] hebt Westfaalse klaankbrökken, dee as woarskienlik vroger ok in de rest van Tweante vuurkwammen, mer et meest ofwiekend is et [[Vreeznvens]] (Vjens). Det hef namelik völle [[Sallaands]]erieje, mer ok biezeundere tweeklaanken, woarvan as et neet dudelik is of dee duur et Freesk of et Westfaals veroorzaakt beent. Deur dat leste wörd Vjens vake as taaleilaand zeen.

Nöast de plaatselike verskillen gef et ok nog oonderskeaid tusken de verskeaidene geleuven. Veural in de wat traditsionelere enklaves proat Roomse en Protestaantse leu aans as mekaar. Disse verskillen verdwient tegnwoordig steeds meer. 

==Grammatika==
Tweants is, net as alle Germaanse sproakn, ne SVO-sproake. In de heuwdzinn keup aait eerst t oonderwearp (S), dan n wearkwoard (V) en doarnoa t liedend veurwearp (O). In de biezinn is Tweants rechtevoort ne SOV-sproake, wat inhoold det eerst t oonderwearp (S), doarnoa t liedend veurwearp (O) en dan t wearkwoard (V) ezegd wörd:
*heufdzin: (S)Jan (V)skrif (O)beuke.
*biejzin: hee zea, det (S)Jan (O)beuke (V)skrif.

t Is annemmelik det dit oonder invlood van t [[Nederlaands]] zo ekömn is, want t keump -veural oonder oaldere leu- nog wal es veur dat ook in biejzinn ne SVO-volgorde an ehooldn wörd:
*heufdzin: Hee har met vekaansie ewest noar Italië.
*biejzin: Hee zea det{{Info|vake wörd 'det' vort eloatn}} hee har met vekaansie ewest noar Italië.

==Skriefwieze==
Tweants hef ginne vaste verplichte skriefwieze. De leu wörd an eroadn te kiezen oet twee gangbere skriefwiezes: dee van de [[Kreenk vuur de Twentse sproak]] vake ofkortt töt ''KVTS'' en de [[Standaard Schriefwieze]]. De Standaard Skriefwieze is baseerd op de oetsproake van t Tweants, zoonder tevölle onneudige leasteekns. De KVTS-skriefwieze is baseerd op t Neerlaands met andacht vuur skriefwiezes van umlignde dialektn, en skrif doarumme zo voloet meugelik, duur bv. in waarkwöarde de leste ''-en'' voloet te skriewn. Hieroonder steet n vuurbeeldtekst in de beaide skriefwiezes, um t verskil dudelik te maakn:

'''KVTS-skriefwieze'''
<blockquote>De meeste leu meant dat hee 'n betten vrömd is. Hee löt zik nit vake zeen, en der keump ook hoaste gin volk bie um achterhen kieken. Meestentieds zit he 'n betten nosterig van achter 't gordien noar boeten te kieken. De leu warren al lange stopt de haande noar um op te stekken.</blockquote>

'''Standaard Schriefwieze'''
<blockquote>De meeste leu meant at hee n betn vrömd is. Hee löt zik nit vake zeen, en dr keump ook hoaste gin volk bie um achterhen kiekn. Meestntieds zit he n betn nosterig van achter t gordien noar boetn te kiekn. De leu warn al lange stopt de haande noar um op te stekn.</blockquote>

==Gebroek en behoold==
t Vrogere [[Van Deinse Instituut]] (rechtevoort [[TwentseWelle]]) höald zik gangs met t now en t verledn van Tweante. Dit instituut in Eanske richt zik op de strekkultuur, de volkskönde, strektaal, kultuurgeschiedenis en t laandschop van Tweante. De [[Kreenk vuur de Twentse Sproak]] is ne verening vuur t Tweants en hef ne spelling van t Tweants. De schriefwieze van den Kreenk wik lichte of van de [[Standaard Schriefwieze]] van [[Goaitsen van der Vliet]]. t Van Deinse Instituut hef ne adviseernde rolle vuur de media, woaroonder [[RTV Oost]]. Dit televisiestation kwam in [[2005]] met ne suksesvolle Tweantse soapriege op televisie, [[Van Jonge Leu en Oale Groond]]. Hieran wearkn oonder aandere [[Herman Finkers]] en [[Goaitsen van der Vliet]] met. Finkers vertaaln twee van ziene kabaretvuurstellingn in t Tweants.

t Tweants wördt teegnweurdig meender sprökn, umdat de oalders vandaag-an-n-dag meesttieds dervuur kiest um de keender in t [[Nederlaands]] groot te brengn, terwiel de oaldere leu oonderling wal Tweants kuiert. In de dree steedn [[Eanske]], [[Hengel (Oaveriessel)|Hengel]] en [[Almelo]] is de verslatering van t dialekt völle grötter as op t plattelaand. Dit beteeknt in de wat meender versteadelikte deeln van Tweante veurnamelik dat de jongeleu tweetalig opbracht wordt. Dat wörd op verskilnde wiezes dudelik. De jongere generasies dee't weark hebt in de landbouw, [[bouw]] en [[vervoor]] en [[zorg]]sektoorn doot in t dageliks leawn völle Tweants, ofwisseld met Neerlaandse zinn of zinsdeeln. Heuger opleaidde jungerden köant deur mekaar nömn wal Tweants, mer zöalt earder veur Hollaands kiezen, vake ook in verbaand met weark wat ze doot. Bie verenigingn en klubs en bie t oetgoan is t oonder n groot deel redelik gebroekelik um Tweants te kuiern, mangs völ ofwesseld met Neerlaands.

==Zee ok==
*ut [[Tweants weurdnbook]]
*[[Tweants-Groafschops]]
*[[Van Jonge Leu en Oale Groond]]

==Oetgoande verwiezingn==
*[http://www.twentsesproak.nl Webstea van de Kreenk vuur de Tweantse Sproake]
*[http://members.home.nl/dialexicon/index.htm Dialexicon Twents - Gratis Weurdebook Tweants-Nederlaands]
*[http://members.home.nl/goaitsen/dnt/index.htm De Nieje Tied - Blad in t plat]
*[http://members.home.nl/goaitsen/twents/schriefw.htm Standaard Schriefwieze]

{{SNLV}}

[[Kategorie:Tweants artikel]]
[[Kategorie:Tweants|!!]]
