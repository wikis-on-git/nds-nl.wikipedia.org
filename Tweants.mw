'''Tweants''' is n [[dialekt]] van t [[Neersassies]]. Neersassies is een van de twee anerkende strektaaln in [[Nederlaand]]. De aandere is [[Limbörgs]]. Wieder hef t [[Freek]] al n stoatus van tweede officiële taal in Nederlaand. t Tweants wördt immer meender sprökn, umdat de oalders vandaag-an-n-dag meesttieds dervuur keest um de keender in t [[Nederlaands]] op te voedn. In de dree steedn [[Eanske]], [[Hengel]] en [[Almelo]] is t verlees van t dialekt völle greuter as op t plattelaand.

Tweants wördt sprökn in de meeste [[Tweante|Tweantse]] gemeentn, mer nich oaveral: de meest westelike plaatsn (oonder aandere [[Heldern]] en [[Nijverdal]]) hebt n [[Sallaands]] dialekt. Der is ok gen sproake van een zölfde dialekt in de rest van 't gebeed. Weurde en oetdrukkingn könt in alle döarpe of steedn verscheln. t Meest wik t [[Vreeznvens]] of, dat völle Sallaandserieje kent, mer eignlik noch biej t Tweants, noch biej t Sallaands kan wördn indeeld. Het Vreeznvens is beïnvlood duur t Freesk van Freeske immigraantn. De meest oostelike plaatsn ([[Deankaamp]], [[Oldnzel]], en zoo wieder) kent nog ''doe'' as persoonlik vuurnaamwoord vuur de tweede persoon eankelvoald, woar in de rest van Tweante ''iej'' wördt broekt.

t [[Van Deinse Instituut]] höald zik bezig met t now en t verledn van Tweante. Dit instituut in Eanske richt zik op de strekkultuur, de volkskönde, strektaal, kultuurgeschiedenis en t laandschop van Tweante. De [[Kreek vuur de Twentse Sproak]] höald zik bezig met ne standaardspelling van t Tweants, as ok met ne Tweantse biebelbookvertaling. De Kreenk vuur de Twentse Sproak wik lichte of van de [[Standaard Schriefwieze]] van Goaitsen van der Vliet. De Kreenk hef ne adviseernde rolle vuur de media, woaroonder [[RTV Oost]]. Dit televisiestation kwam in [[2005]] met ne succesvolle Tweante soapriege op televisie, [[Van Jonge Leu en Oale Groond]]. Hieran wearkn oonder aandere [[Herman Finkers]] met, den al eer twee van ziene kabaretvuurstellingn in t Tweants vertaaln.

==Eksterne verbeendingn==
*[http://members.home.nl/dialexicon/index.htm Weurdebook Tweants-Nederlaands]
*[http://members.home.nl/goaitsen/dnt/index.htm De Nieje Tied - Blad in 't plat]
*[http://members.home.nl/goaitsen/twents/schriefw.htm Standaard Schriefwieze]

[[Kategorie:Tweants artikel]]
[[Kategorie:Nedersaksisch]]

[[de:Twents]]
[[en:Twentsch]]
[[nds:Twentsch]]
[[nl:Twents (dialect)]]
[[pl:Twents]]
