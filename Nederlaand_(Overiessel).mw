[[Ofbeelding:Nederland in de Weerribben.jpg|right|thumb|Kiek op Nederlaand]]
'''Nederlaand''' ([[Nederlaands]]: ''Nederland'') is een [[buurtschop]] in de gemiente [[Steenwiekerlaand]] in de [[Nederlaand]]se perveensie [[Overiessel]]. In 2008 had de buurtschop tien inwoners.<ref>[http://www.cbs.nl/NR/rdonlyres/6664A82F-19E7-4E03-B796-DA7BDDC66A80/0/Steenwijkerland.pdf Gemeente Op Maat: Steenwijkerland], CBS, 2009</ref>

==Omgeving==
Nederlaand lig in [[de Weerribben]], onderdiel van [[Nationaol Park De Weerribben-Wieden]]. Niet wiedof lig et stadtien [[Blokziel]]. De buurtschop lig dichtebi'j de [[perveensiaole weg 333|N333]] tussen [[Stienwiek]] en [[Marknesse]]. Enkele aandere plaetsen in de buurte bin [[Baarlo (Steenwiekerlaand)|Baarlo]], [[Kaelenbarg]], 
[[Moggebiet]], [[Scheerwolde]] en [[Wetering (Overiessel)|Wetering]].

Et is een veurbield van een [[vaardörp]], dat wil zeggen: de oldste bebouwing is oorspronkelijk via et waeter ontsleuten, niet via een weg.

Deur et plaetsien lopen waandel-, fiets- en kanoroutes. Zowal et [[Zuderzeepad]] as et [[Overiessels Havezatenpad]] koemen beveurbield deur Nederlaand. Ok mogen meensen d'r graeg [[scheuvels rönnen|schaetsen]] as d'r netuur-ies lig.

D'r löp iene weg deur Nederlaand, die daor van naem veraandert: de Baarlingerweg wodt de Rietweg. Wieder is d'r een splitsing van twee waeterwegen: de [[Heer van Diezenvaort]] (richting Kaelenbarg) en de [[Roomslote]] (richting Blokziel). Ok staot d'r een - in et veurjaor van 2010 nog bewoond - [[eileuver]]nust.

Vanwege de opmarkelikheid van de naeme wodden de plaetsnaembodden aorig vaeke steulen.<ref>[http://www.destentor.nl/regio/nwoverijssel/4436407/Plaatsnaambord-Nederland-is-roofgoed.ece ''Plaatsnaambord Nederland is roofgoed''], Jelle Boonstra, de Stentor, 31 jannewaori 2009</ref>

==Galleri'je==
<gallery>
Ofbeelding: Nederland Steenwijkerland Overijssel.jpg|Plaetsnaembod Nederlaand, 2011
Ofbeelding: Nederland Overijssel.jpg|Kiek op Nederlaand
Ofbeelding: Ooievaarsnest Weerribben.jpg|Eileuvernust op Nederlaand
</gallery>

==Rifferenties==
<references/>

{{Dia|Dit stok is eschreven in et [[Stellingwarfs]] van [[Stienwiekerlaand]].}}

[[Kategorie:Stellingwarfs artikel]]
[[Kategorie:Plaatse in Oaveriessel]]
[[Kategorie:Stienwiekerlaand]]
