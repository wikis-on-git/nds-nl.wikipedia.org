{{GainOmmelaand}}
[[Ofbeelding:Lokoatsie Oldambt1.JPG|right|thumb|Lokoatsie van t stoatkundege Oldambt]]
[[Ofbeelding:Lokoatsie Oldambt2.JPG|right|thumb|Lokoatsie van t geogroafische gebied]]
t '''Oldambt''' is n gebied in t oosten van de provìnzie [[Grunnen (provìnzie)|Grunnen]]. t Wordt soms as Ommelaand aanduud, mor het noeit n offisjele stoatus as Ommelaand had. t Oldambt ken op twai menieren zain worden:

== Historisch/stoatkundeg gebied ==
t Historisch/Stoatkundeg gebied t Oldambt is n streek tuzzen de [[Ommelanden]] en [[Westerwolde]]. t Wordt enkeld soms zain as n Ommelaand, soms weer nait. t Beston uut de tegenswoordege gemaintes [[Veendam]], [[De Pekel]],  [[Winschoot]], [[Menterwold]], [[Scheemde]], [[Reiderlaand (gemainte)|Reiderlaand]] en de vermoalege gemainte [[Termunten]]. t Ston onder direkt bestuur van t [[Grunnen (stad)|Stad]]. De Stad har n zetel op twai stees: [[Oterdum]] en [[Oal Pekel]]. Loater kwamen zai soamen in [[Midwolda]]. t Oldambt beston veur dizze verainen uut twij gedailtes: t Wold-Oldambt en t Klai-Oldambt. Dit verkloart woarom de Stad twij zetels har. Dizzent wuiren soamen t Groot Oldambt nuimd. De oldste benoaming veur dit gebied was ''Alda Ombechte''. 

== Kultuur/geogroafisch gebied ==
t Kultuur/geogroafisch gebied t Oldambt bestait uut t zulfde gebied as hierboven, allend den zunder t zudeleke gedailte van de gemainte [[Veendam]] en de gemainte [[De Pekel]], de gemainte [[Reiderlaand (gemainte)|Reiderlaand]] en t oosteleke gedailte van de gemainte [[Scheemde]]. Zo kennst goud zain dat t Oldambt uut twai dailen bestait.

== t Oldambt tegenswoordeg ==
t Oldambt kommt tegenswoordeg overain mit t historisch/stoatkundeg gebied mit as hoofdstad/belaankriekste ploats [[Winschoot]]. t Stait bekend om zien kapitoale stees in t oosten en de [[Blaauwe Stad]] bie Winschoot. 

[[Ofbeelding:Seelandeoldambt.png|thumb|left|t Oldambt om 1300]]

{{GrunnegerOmmelanden}}

[[Kattegerie:Grunnegs artikel]]
[[Kattegerie:Grunnen]]

[[de:Oldambt (Landstrich)]]
[[nl:Oldambt (landstreek)]]
