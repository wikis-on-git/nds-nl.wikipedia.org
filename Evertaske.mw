[[Bestaand:Lacerta vivipara 1 (Marek Szczepanek).jpg|thumb|250px|Evertaske]]
De '''evertaske''' of '''eveltaske''' is een dier in de onderorde Sauria (veroolderd: ''Lacertilia'') en beheurt tot de orde [[schubreptielen]], die ok de [[slangen]] omvat. Evertasken bin [[reptielen]], en inkelde bekendere femilies bin de [[kameleons]], [[leguanen]], [[varanen]], [[anolissen]], [[gekko's]], [[agamen]], [[skinken]] en de in [[Europa (continent)|Europa]] veul veurkommende echte evertasken. D'r bin in totaol omdebi'j 36 evertaskefemilies.

D'r bin ruum 3.000 soorten evertasken, die meerstal etzelde bouwplan volgen: een lange stat, vier beugen poten (waordeur de [[Boek (lichem)|boek]] over de grond sleept) en een kenmarkende [[schedel]]: de vorm en de plaetsing van de [[neuze|neusgatten]], [[ore|geheurorganen]] en [[ogen]] is onmiskenber en makkelik te onderscheiden van [[slangen]], [[krokodilachtigen]] en [[schildpadden]]. Mit brogevertasken leit et wat muuiliker. 

Bi'jtieden wodden de wurmevertasken tot de onderorde evertasken rekend, mar deur heur totaol aandere fysiologie wodden ze vaeke indield as een dadde onderorde van de Squamata.

== Nedersaksisch ==
Evertaske en variaanten daorvan kommen van et [[Ooldsaksies]]e ''egithassa'' of ''ewidehsa'' (uut et [[Proto-Germaans]]e ''*awiþahsijǭ'', wat grootkaans een saemenstelling is van: slange + dasse).
{|
|
*[[Achterhooks]]: 
**''aeverdasse''
* [[Drèents]]:
** ''eveltask, eveltasse, eveltas{{small()|t}}''
** ''evertaast, evertas{{small()|se}}''
** ''aevertasse'' ([[Stappest]])
* [[Graafschopper Platt]]: 
** ''eweldasse'' (Platduutse schriefwieze ''Eweldasse'')
** ''ieweltaske'' ([[Schuttrop]])
* [[Grunnegs]]: 
** ''evertaske'', ''evertaaske'' 
** ''heveltaske''
** ''heveltast'' ([[Westerkertiers|WEK]])
** ''hoagedis'' ([[Westerkertiers|WEK]])
* [[Sallaans]]: 
** ''aeverdasse'' ([[Zwolle]], [[Nijverdal]])
** ''aeverdässe'' ([[Wieje]])
** ''everdas'' ([[n Ham]])
** ''everdasse'' ([[Ommen]], [[Kampen]])
** ''everdässe'' ([[Kampen]])
** ''evertasse'' ([[Ommen]]), ([[Banthum]])
** ''agedis'' ([[Veno]], [[Wannepervene]])
** ''agedisse'' ([[Asselt]], [[Kampen]], [[Zwolle]])
** ''ägedis'' ([[Gällemuun]])
** ''aogedis'' ([[Blokziel]])
** ''hagedis{{Small()|se}}'' 
** ''hägedisse'' ([[Heino]], [[Wieje]])
| valign=top |
* [[Stellingwarfs]]: 
** ''{{Small()|h}}evertaske'', ''{{Small()|h}}evertasse''
** ''eveltaske'', ''eveltasse''
** ''everdasse'' ([[De Kuunder]])
* [[Tweants]]: 
** ''eveltasse''
** ''ewerdasse'' ([[Ambt Dealdn]])
** ''eawerdasse'' ([[Riesns]])
** ''eavertaske'' ([[Hoksebarge]])
** ''eerpedasse'' ([[Ambt Dealdn]])
** ''ewtaske'' ([[De Lut]])
** ''ieweltaske'' ([[Eanske]], [[Glanerbrug]], [[Wierdn]])
** ''wjeavertäske'' ([[t Vjenne]])
** ''hagedis''
* [[Veluws]]: 
**''hagedis''
**''hagedisse'' ([[Elburg]], [[Heerde]])
**''hägedisse'' ([[Une]], [[Vaossen]], [[Apeldoorne]])
**''ägedisse'' ([[Attem]])
**''everdässe'' ([[Nunspeet]])
**''everdasse'' ([[Heerde]])
**''aeverdässe'' ([[Waopenvelde]], [[Apeldoorne]])
|}

[[Kategorie:Stellingwarfs artikel]]
[[Kategorie:Reptiel]]
