'''Zangkeunst''' is de keunst van t met de stemme muziek maakn. Duur oadem vanoet de [[long (lichaam)|longn]] geliekmoatig laanks de [[stembaand]]n te loatn loopn, goat disse triln, woerduur't nen klaank ontsteet. Duur klaankn en/of lettergreepn op verskilnde toonheugtes oet te sprekn ontsteet ne mellodie. As nen zanger ne mellodie maakt zoonder n moond lös te doon, neumt ze det [[neuriejn]].

Zangers köant allene zingn (solozaank) of in nen groep ([[koor]]zaank). Ze köant zelf doarbie op n muziekinstrumeant metspöln (bv. [[gitaar]] of [[piano]]), of dit duur aandern loatn doon, bv. nen band, n [[orkest]] of nen geluudsdreager.

As nen zanger oonder t zingn ook nog [[akteur|akteern]] dut, neumt ze det [[opera]]-, [[operette]]- of [[musical]]zaank.

==Stiel en techniek==
In de westerse muziek he'j nöast [[Nedersaksische leidjes|volksverskes]] en [[gregoriaanse zangkeunst|Gregoriaansen]] en Klassieken zaank, de techniekn dee't neudig zeent vuur [[jazz]]zaank en [[popmuziek]]. 

[[Arabiese]], verskeaidene Oosterse en aandere muziekstieln (bv. [[Mongolië|Mongoolsen]] [[Keelzaank]]) hebt völle oademsteun neudig, en aandere techniekn as westerse muziek.

Nen apartn stiel is t [[jodeln]], wat vuural in Zuud-[[Duutslaand]] ([[Beiern]]), [[Oostenriek]] en [[Zwitserlaand]] wörd edoan. Hierbie is t de bedoling det de stemme "oawerslöt" van gewone noar [[kopstemme]]. In aandere westerse muziek is t juust de bedoling det dit zo min meugelik gebuurt.

Professionele zangers richtet zik vuural op n kleain antal stieln, zodet ze dee volledig behearst. Nen operazanger zal bv. möaite hebn met rock- of popmuziek.

==Zangstemme==
Elk meanske hef n bepoald stembereik. Doarmet wörd bedoold t antal toonn tusken n heugsten en leegsten toon wat n meanske kan maakn. Normaal gesprökn wordt zangstemn in edeeld in veer groepn:

*[[Bas]]
*[[Bariton (zangstemme)|Bariton]]
*[[Alt]]
*[[Sopraan]]

==Zangles==
Zaank is ene van de heuwdväkke op t [[konservatorium]]. Zingn wörd vake in thoes al eleard of in n koor. Ene van de basislesn van zangles is [[solfège]], woermet ze t muzikale geheur trainen doot. Doarnöast is t belangriek wodoänig a'j stoat, de [[oademtechniek]], moondstaand, oetsproak en vuurdracht. Bie t konservatorium doot ze vuural völle an [[interpretasie]], techniek en oetvoering. Doarnöast krie'j dr les in oonderwieslear, [[psychologie]] en [[muziektheorie]].

==Bekeande zangers==
eankele bekeande zangers zeent of warn:
*[[Christina Aguilera]] - [[pop]]
*[[Andrea Bocelli]]  - [[klassiek]]
*[[Maria Carey]] - [[pop]]
*[[Celine Dion]]
*[[Beyonce Knowles]]
*[[Luciano Pavarotti]] - [[opera]] en [[klassiek]]
*[[Frank Sinatra]] - [[jazz]]

[[Kattegerie: Tweants artikel]]
[[Kattegerie: Meziek]]

[[nl:zangkunst]]
