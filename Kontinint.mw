[[Bestaand:Continental models-nl.gif|thumb|400px|Indieling van de wareld in kontininten.]]
n '''Kontinint''' is n grote laandmassa die niet of aost niet mit angere laandmassa's verboenden is. Ierbij wort allienig elet op laand in waoter, niet op de waoterdiepte, ongerziese bargroggen of t [[kontinintaol plat]]. Op [[eerde|aarde]] eaw je, erangskikt van groot naor klean, de volgende kontininten: [[Eurazië]] (bestaonde eut de [[weerlddeel|warelddielen]] [[Azië]] in [[Europa (werelddeel)|Europa]]), [[Afrika]], [[Amerika (kontinent)|Amerika]] ([[Noord-Amerika]], [[Zuud-Amerika|Zuid-Amerika]]), [[Antarktika]] in [[Australië (kontinent)|Australië]].<ref>[http://www.britannica.com/ebc/article-9361501 britannica.com]</ref>

==Eilaand, skiereilaand in warelddiel==
n Laandmassa die te klean is om n kontinint enuumd te worren, is n [[eilaand]]. Over t algemien wort [[Gruunlaand]] ezien as t grootste eilaand in Australië (vier keer zo groot) as t kleanste kontinint. n Kleane laandmassa die via n vrij kleane laandingte mit n angere laandmassa verboenden is, iet n [[skiereilaand]].

t Woord ''kontinint'' wort soms verward mit [[warelddiel]], maar n warelddiel is n geopolitieke indieling in gien geologiese indieling. Soms is n warelddiel gelik an n kontinint, zo as t geval is bij Afrika. Soms is n warelddiel n diel van n kontinint, zo as t warelddiel Europa dat diel eutmaakt van t kontinint Eurazië.

As de Britten t over t vastelaand van Europa eawen, dan zeggen ze miestal "the Continent".

==Begrenzing==
Volgens de gebreukelike definisie binnen [[Noord-Amerika]] in [[Zuud-Amerika|Zuid-Amerika]] aparte kontininten. Ze binnen allebeie groot genoeg in ze binnen allienig maar duur n smalle laandingte mit enkanger verboenden. Ok [[Afrika]] geldt as n apart kontinint. t Kontinint [[Eurazië]] is eskeien van [[Afrika]] duur t [[Suezkanaol]].

De grins van de twie Amerika's in de grins van Afrika liggen niet krek vast. Je kunen zeggen dat t [[Panamakanaol]] (tussen Noord- in Zuid-Amerika) in t [[Suezkanaol]] (tussen Eurazië in Afrika) tot gevolg eawen dat de kontininten ge-iel duur waoter van enkanger eskeien binnen. De grins lopt dan duur de duur minsen emaakte kanaolen. As je venen dat n kunstmaotige waoterweg niet mietelt, dan wort de grins de plekke waor de laandingte t smalst is (dat is ongeveer t zelfde) of, om praktiese redenen, bij n laandgrins (dus tussen [[Panama (laand)|Panama]] in [[Kolombia]] in tussen [[Israël]] in [[Egypte]]).

==Angere definisies==
Der worren ok [[dubbelkontinint]]en onderskeien zo as Amerika (Noord- in Zuid-Amerika samen) in zelfs [[superkontinint]]en zo as [[Afrika-Eurazië]]. Vuurbielden van superkontininten in de loop van de geskiedenis van de aarde bin [[Rodinia]], [[Pannotia]], [[Pangea]], [[Laurazië]] in [[Gondwana (paleokontinent)|Gondwana]].

==Rifferensies==
<references/>

{{Dialekt|urs|Algemiene Nedersaksiese Skreefweze}}

[[Kategorie:Kontinent]]
