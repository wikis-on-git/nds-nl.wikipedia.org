'''Hel''' is ne gudinne uut de [[germaanse mythologie|germaanske mytology]]. Volgens dee verhalen is see heyrseresse oaver de lyknamige underwearld in et hyrnåmåls. See is ne dochter van plåggud [[Loki]] en röäsinne [[Angrboða]], en süster van den [[wulv]] [[Fenrir]] en de wearldslange [[Jörmungandr]]. See is halv swart of blauw en halv vleyskklörig. Ouk hevt see en dunker, neaderslachtig vöärkummen. 

Volgens de [[edda|verhaaledda]], et 13. eywske wark van den yslandsken Snorri Sturluson, hevt [[Wodan]] öär anestelled as heyrseresse oaver neagen wearlden med dårin en unnömelik antal hallen med untelbåre underdånen. Öären taak is underdak en eaten te versorgen vöär swakkeren en lüde dee van ölderdom estörven sint. De hallen hebbet unmündige poorten en houge müren.

Hel spöält ne döärslaggeavende rulle in de weaderupstanding van den gud [[Balder]]. Sou geyt den gud [[Hermóðr]] up anvråge van [[Frigg]] med et paerd [[Sleipnir]] når Hel üm te vrågen of Balder neet weader vry mag worden elåten. Dat mag van Hel, as et de guden lükket üm alle leavende saken up de wearld te låten rouwen vöär Balder. Alle weasens wilt dat, behalve de olde vrouwe Þökk, dee ne vermumde Loki blikt te weasen.

[[Kategorie: Tweants artikel]]
[[Kategorie: Germaanse mythologie]]
