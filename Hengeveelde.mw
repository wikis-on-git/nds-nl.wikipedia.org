'''Wegdam''', '''Hengeveelde''' of '''Hengevealde''' ([[Hollaands]]: ''Hengevelde'') is n doarp in de [[Tweante|Tweantse]] gemeente [[Hof van Tweante]]. t hef um en noabie de 2000 inwonners, en t lig an de proveensjale weg tusken [[Goor]] en [[Hoksebarge]]. t Rooms-Kattolieke doarp hef n apart groot industriegebeed met völle bedriewe vuur n kleain doarp.

n Naamn Wegdam wördt rechtevoort hoaste neet mear ebroekt, mear keump nog wal in n Parochienaamn en verskeaidene vereniges vuur.

In Hengeveelde zit ene van de grötste bruudsklearbedriewe van [[Nederlaand|Neerlaand]], woer at ze vroger op eegn kracht bruuds- en geleagnheaidskleare maakn, mear duur de legeloonlaandn wörd dr rechtevoort allene nog mear ''poompwoark'' edoan (t versteln en pas maakn van kleare).

Alle joarn in [[juni]] beent dr in Hengeveelde de ''Höftedaage'', de lokale zommerfeestn, met nen koarmsel en verskeaidene artiestn.

==Geskiedenisse==
Hengeveelde was eartieds allene ne [[noaberskop]] en moarke in t kerspel [[Dealdn]]. In t 17e joarhonderd wör dr ne [[Rooms-Kattelieke]] [[sköppekoarke]] bouwd bie oarve Slot. Um dee tied wör dr ook ne herboarg met as naamn ''Wegdam'' bouwd, an de weage van Goor noar Hoksebarge. Um den herboarg gröaidn n kleain döarpken wat doarduur ook n naamn Wegdam kreeg. Hiernoa wör de koarke noar t dörpken verzat woerduur t nog harter gröaidn.
Töt [[2001]] heurdn t bie de gemeente [[Amt Dealdn]], den at toew duur de Gemeentelike Herindelige opgung in de gemeente Hof van Tweante.

==bekeande leu oet Hengeveelde==
*[[Annie Schreijer-Pierik]] ([[17 januwaori|17januwoarie]] [[1953]]) kamerlid van de [[CDA]])
*[[Hutnkloas]] ([[Beantel]], [[juni]] [[1710]] - [[Oldnzel]], [[13 september]] [[1775]])

==Oetgoande verbeendige==
*[http://www.hengevelde.nl www.hengevelde.nl offisjele webstea van Hengeveelde]

[[Kattegerie: Tweants artikel]]
[[Kattegerie: Plaatse in Oaveriessel]]
[[Kattegerie: Tweante]]

[[nl:Hengevelde]]
