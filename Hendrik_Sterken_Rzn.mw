[[Image:Ni'j luusen mien dörpien.jpg|thumb|right|180px|''Ni'j luusen mien dörpien''<br/>deur H. Sterken Rzn]]
'''H. (Hendrik) Sterken Rzn''' ([[Stappest]], 8 [[augustus]] [[1915]]) is een [[Oaveriessel|Aoveriesselse]] dichter, verhaalnschriever, schriever aover streekgeschiedenis en harmonicaspeuler.<br/><br/>

Hi'j leerdn as kiend 't boernbedrief, mar er greuien bi'j hom ok een grote belangstelling veur 't verleedn van de streek waor as hi'j geboorn was. Hi'j was de eerste die aover de geschiedenis van 't dörp [[Ni'jluusn]] (bi'j Stappest) e'schreven hef. In ''Ni'j luusen mien dörpien: Drie en een halve eeuw Nieuwleusen'' (1976) schreef hi'j aover 't oldste verleedn van dizze veurmalige gemiente, in een tied dat de meens'n nog niet zo hiel drok waarn op plaotselike geschiedenis. Hierdeur hebt andere schrievers(sters) veule dingen uut Sterken zien underzuuken oavereneumen, ien hun artikelen al af niet met bronvermelding.<br/><br/>

Sterkens talent as dichter blek uut 'n köppel in dit boek ofedrukte gedichten. De [[Italiaons]]e zegswieze ''Se non è vero, è bene trovato'' klinkt deur in 't gedicht aover de jager Klaas oom. Klaas oom vertelt det hi'j dwars aover een sloot een haze scheut'n hef. Hi'j mos aover de sloot spring'n, völt in 't grös en vund een boordevol entennöst. Bi'j 't springn kwaamp hom 't aandere schot ok de loop uut en raaktn twie'j gaanzen. Toe gleedn Klaas oom in de sloot:<br/><br/>

:''Mar ik heistern weer de wal op''
:''schudde mi'j de leerzen uut''
:''En een köppel dikke palings''
:''Had ik toe nog tut besluut''
:''Toe mos 't spul nog ien de weitas''
:''et det was wel een geknooi.''
:''Mar wi'j zèèn "fu'j toch Klaas oom''
:''as 't niet waor is, 't is wel mooi".''
<br/>

In 1987 verscheen, net as ''Ni'j luusen mien dörpien'' in eing beheer, Sterkens dichtbundel ''Uut 't boer'n-laand''. Dizze gedichten bint eskreem tussn 1955 en 1986 en gaot aover gebeurtenissn uut de gemienskop en belaangrieke momentn uut zien eing leem. Van een haandskrift det hi'j in een archief ontdektn leut hi'j de tekst uuttyp'n en verschien'n as ''Uit Staphorsts ver verleden''. In samenwarking mit de Natuur- en Milieufederatie Overijssel beschreef hi'j in ''Van Reestdal tot Beentjesgraven, van Kievitshaar tot Kievitsnest'' de plaantn, beestn, 't laandschop, de geologie, de cultuur en de historie van de gemiente Stappest.<br/><br/>

==Waarkn==

* ''Ni'j luusen mien dörpien: Drie en een halve eeuw Nieuwleusen'' (1976)
* ''Oud Staphorst in woord en beeld'' (1976, met Koop Vloedgraven)
* ''Uut 't boer'n-laand'' (1987)
<br/>

==Bronn'n==

* Bartels-Martens, Gees (1997), ''Een rondje Nieuwleusen: Een bescheiden rondgang door de literatuur en geschiedenis van Nieuwleusen'', Kampen: IJsselacademie.
* Sterken Rzn, H. (1976), ''Ni'j luusen mien dörpien'', Ni'jlusen: eing beheer.
<br/>

[[Categorie:Drèents artikel]]
[[Categorie:Oaveriessel]]
[[Categorie:Letterkunde]]
[[Categorie:Nederlaands schriever]]
