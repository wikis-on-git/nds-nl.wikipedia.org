'''H. (Hendrik) Sterken Rzn''' ([[Stappest]], 8 [[september]] [[1915]]) is een dichter, verhaalnskriever en skriever aover streekgeschiedenis.<br/><br/>

Hi'j leerdn as kiend 't boernbedrief, mar er greuidn bi'j hom ok een grote belangstelling veur 't verleedn van de streek daor as hi'j geboorn was. Hi'j was de eerste die aover de geskiedenis van 't dörp [[Ni'jluusn]] (bi'j Stappest) eskreebm hef. In ''Ni'j luusen mien dörpien: Drie en een halve eeuw Nieuwleusen'' (1976) skreef hi'j aover de oldste geschiedenis van dizze veurmalige gemiente, in een tied dat de meensn nog niet zo hiel drok waarn op plaotselike geschiedenis.<br/><br/>

Sterkens talent as dichter blek uut 'n koppel in dit boek ofedrokte gedichten. De [[Italiaons]]e zegswieze ''Se non è vero, è bene trovato'' klinkt deur in 't gedicht aover de jager Klaas oom. Klaas oom vertelt det hi'j dwars aover een sloot een haze skeutn hef. Hi'j mos aover de sloot springn, völt in 't grös en vund een boordevol entennöst. Bi'j 't springn kwaamp hom 't aandere schot ok de loop uut en raaktn twie'j gaanzen. Toe gleedn Klaas oom in de sloot:<br/><br/>

:''Mar ik heistern weer de wal op''
:''schudde mi'j de leerzen uut''
:''En een köppel dikke palings''
:''Had ik toe nog tut besluut''
:''Toe mos 't spul nog ien de weitas''
:''et det was wel een geknooi.''
:''Mar wi'j zèèn "fu'j toch Klaas oom''
:''as 't niet waor is, 't is wel mooi".''
<br/>

In 1987 verskeen, net as ''Ni'j luusen mien dörpien'' in eing beheer, Sterkens dichtbundel ''Uut 't boer'n-laand''. Dizze gedichten bint eschreebm tussn 1955 en 1986 en gaot aover gebeurtenissn uut de gemienschop en belaangrieke momentn uut zien eing leebm. Van een haandschrift det hi'j in een archief ontdektn leut hi'j de tekst uuttypm en verskien'n as ''Uit Staphorsts ver verleden''. In samenwarking mit de Natuur- en Milieufederatie Overijssel beschreef hi'j in ''Van Reestdal tot Beentjesgraven, van Kievitshaar tot Kievitsnest'' de plaantn, beestn, 't laandschop, de geologie, de cultuur en de historie van de gemiente Stappest.<br/><br/>

==Waarkn==

* ''Ni'j luusen mien dörpien: Drie en een halve eeuw Nieuwleusen'' (1976)
* ''Oud Staphorst in woord en beeld'' (1976, mit Koop Vloedgraven)
* ''Uut 't boer'n-laand'' (1987)
<br/>

==Bronn'n==

* Bartels-Martens, Gees (1997), ''Een rondje Nieuwleusen: Een bescheiden rondgang door de literatuur en geschiedenis van Nieuwleusen'', Kampen: IJsselacademie.
* Sterken Rzn, H. (1976), ''Ni'j luusen mien dörpien'', Ni'jlusen: eing beheer.
<br/>

[[Categorie:Drèents artikel]]
[[Categorie:Oaveriessel]]
[[Categorie:Letterkunde]]
[[Categorie:Nederlaands schriever]]
