[[Ofbeelding:Teylingen_binnen.jpg|thumb|right|200px|Den ruïne van Teylingen in 2007]]
[[Ofbeelding:Voorhout_ringburcht.jpg|thumb|200px|Teylingen in olden staet]]
'''Slot Teylingen''' is eleagen in buurtschop [[Teijlingen (gehucht)|Teijlingen]] in den karn [[Veurholt]] van den gemeente [[Teylingen]], an den grenze mit den karn [[Sassenheim]].

Van eursprong wierd et slot gebouwd um dem noord-zuud wegge te beschermen in Hollaands stoatsgebeed. Later wöd et nen holtvesterslot veur den holtvesteri-je van den Graven van Hollaand, te beginnen mit Grave [[Willem IV van Hollaand]].

Ene van den bekandsten bewonners van et slot, dee doar ok is oaverleaden, was [[Jacoba van Beieren]]. Den in den umgaeving van et slot opegroaven drink kennekes wödden ok wal [[Jacobakennekes]] eneumd.

Van et slot is noe allenig nog nen ruïne oaver. Dizzen is good bewoard, besteet uut nen ringmure en nen [[Donjon]] woarvan den ringmure dele uutmaakt en is deels deur woater umgeaven. Et kastele is nen ronden woater[[burcht]]. Den ringmure kump uut et beginne van den 13den eeuwe en et wonhuus van kort doarnoa. Et kastele is in den [[Tachtigjoarigen Oorlog]] rundumme 1570 zwoar beschoadigd en doarnoa deels herstald. Et had ok nen [[veurburcht]]. Umstreaks 1675 is den donjon uit-ebrend, woarnoa vervalle intrad en dele gesloopt wödden. In [[1889]] is et deur Jhr. Mr. W. van Teylingen an den Stoat verkoft, dee nog steeds eigenoar is. End 1900 is den ruïne opgeknapt en is den toogängspoorte wier opebouwd.   

Het is vermeudelek et stamslot van den adelleken familie [[Van Teylingen]], woar den familie [[Van Brederode]] rechtstreaks van afstamt.

Den Gemeente Teylingen is verneumd noar dit slot, mede umdat den name [[Teijlingen (gehucht)|Teylingen]] ok al veurkwam in den 3 veurmoalige gemeenten [[Sassenheim]], [[Veurholt]] en [[Warmond]].

== Bassie en Adriaan ==
In den riege van [[Bassie en Adriaan]] en Den verdweanen krone ([[1987]]) verschuulden den boeven den ''Baron'', ''B2'' en ''Vlugge Japie'' zich in dit slot, woardeur doar veul gefilmd woerd in et kastele.

==Uutgoande verwiezingen==
[http://www.kastelenhollandzeeland.nl/teylingen.htm] www.kastelenhollandzeeland.nl/teylingen.htm

[[Kattegerie:Achterhooks_artikel]]
[[Kattegerie:Zuud-Hollaand]]
[[Kattegerie:Kastele in Nederlaand]]

[[nl:Slot Teylingen]]
