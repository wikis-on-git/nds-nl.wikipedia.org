[[Ofbeelding:Teylingen_binnen.jpg|thumb|right|200px|De ruïne van Teylingen in 2007]]
[[Ofbeelding:Voorhout_ringburcht.jpg|thumb|200px|Teylingen in olden stoat]]
'''Slot Teylingen''' is eleagen in buurtschop [[Teijlingen (gehucht)|Teijlingen]] in de kern [[Veurholt]] van de [[Zuud-Hollaand]]se gemeente [[Teylingen]], an de grenze mit de kern [[Sassenheim]].

Van eursprong wierd et slot ebouwd um den noord-zuud weg te bescharmen in [[Graofschap Hollaand|Hollaands]] stoatsgebeed. Later wodden et n holtvesterslot veur de holtvesteri-je van de Graven van Hollaand, te beginnen mit Graaf [[Willem IV van Hollaand]].

Ene van de bekendste bewonners van et slot, dee doar ok is oaverleaden, was [[Jacoba van Beieren]]. De in de umgaeving van et slot opegroaven drinkkennekes wödden ok wal [[Jacobakennekes]] eneumd.

Van et slot is noe alleneg nog ne ruïne oaver. Dizzen is good bewoard, besteet uut ne ringmure en nen [[Donjon]] woarvan de ringmure deel uutmek en is deels deur water umgeaven. Et kasteel is nen ronden water[[burcht]]. De ringmure kump uut et beginne van de 13de eeuwe en et wonhuus van kort doarnoa. Et kasteel is in den [[Tachtigjoarigen Oorlog]] rundumme 1570 zwoar beschadigd en doarnoa deels weer op-ebouwd. Et had ok nen [[veurburcht]]. Umstreaks 1675 is den donjon uut-ebrand, woarnoa vervalle intrad en delen esloopt wödden. In [[1889]] is et deur Jhr. Mr. W. van Teylingen an den Stoat verkocht, dee nog steeds eigenoar is. End 1900 is de ruïne op-eknapt en is de toogängspoorte wier op-ebouwd.   

Het is vermeudelek et stamslot van de adelleke femilie [[Van Teylingen]], woar de femilie [[Van Brederode]] rechtstreaks van afstamt.

De Gemeente Teylingen is verneumd noar dit slot, mit umdat den name [[Teijlingen (gehucht)|Teylingen]] ok al veurkwam in de dree veurmoalege gemeenten [[Sassenheim]], [[Veurholt]] en [[Warmond]].

== Bassie en Adriaan ==
In de riege [[Bassie en Adriaan]]: De Verdweanen Krone ([[1988]]) krop et gannef den Baron, B2 en Vlugge Japie vort in dit slot, reden woarum doar veul efilmd wodden in et kasteel.

== Uutgoande verwiezingen ==
[http://www.kastelenhollandzeeland.nl/teylingen.htm Teylingen op kastelenhollandzeeland.nl]

{{DEFAULTSORT:Ruine Van Teylingen}}
[[Kategorie:Achterhooks artikel]]
[[Kategorie:Zuud-Hollaand]]
[[Kategorie:Kastele in Nederlaand]]
