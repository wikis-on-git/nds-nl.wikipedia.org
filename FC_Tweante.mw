'''FC Twente''' of '''FC Tweante''' is ne [[Neerlaand]]se [[voetbal]]verenige den at an [[betaald voetbal]] dut. Ze doot seend öare oprichting in [[1965]] met in de Neerlaandse [[Earedivisie (voetbal)|Eredivisie]], behalve in seizoen [[1983]]/[[1984]]. t Eerste elftal wörd rechtevoort etraind duur [[Steve McLaren]], den at doarin ehulpn wörd duur oold-spöllers [[Erik ten Hag]] en [[Kees van Wonderen]].

== Ontstoan ==
FC Tweante is ontstoan in 1965 oet nen saamngoan van de vrogere [[Sportclub Enschede]] en de [[Enschedese Boys]]. Doar deedn ze al wal völle lenger oawer, mear t köm dr nooit van. Doew at t slechter gung met beaide voetbalvereniges, beent ze op [[13 april]] saamn verdan egoan oonder n naamn ''FC Tweante'', den at al op [[11 februoari]] ekeuzn wör.

== Oonderkomns ==
Tweante spölt de thoeswedstriedn in de [[Grolsch Veste]], den at vroger t Arkestadion heetn. Disn lestn wör op 1 mei [[1998]] lös edoan en dr kon eerst 13.500 man in, mear later wör det terugge ebracht noar 13.250. Seend seizoen [[2008]]/[[2009]] is dr nen tweedn reenk bie boawnop ezat, zodet dr non 24.000 man in kan.

== Anhangers ==
De anhangers van FC Tweante stoat bekeand as slim fanatiek, mear dr beent twee anhangersvereniges, ''Vak-P'' en de ''Vriendenkring'' dee at vanof t begin t trouwste an de club warn. De Tweante-anhangers hebt oawer t algemeen nen goodn baand met de anhangers van t [[Duutslaand|Duutse]] [[Schalke '04]].

== Supportersvereniges ==
Duur heel Tweante hen beent dr mear as tien offisjele supportersvereniges, zo as bievuurbeeld in [[Hengel]], [[Maarkel]], [[Riesn]], [[Vjenne]], [[Dealdn]], [[Nijverdal]], [[Wierdn]], [[Goor]], [[Boorn|Boarn]] en [[Eanter]]. Disse vereniges organiseert vuur n leeg bedrag verskeaidene busreaizn noar wedstriedn en komt wieter bie mekoar in bepoalde stamkafees um wedstriedn te bekiekn. Ook in Duutslaand kort oawer de greanze is ne anhangersverenige en seend [[2007]] zelfs in [[Australië]], oonder n naamn ''Tukkeroos''.

== Vrouwleuvoetbal ==
Seend seizoen [[2007]]/[[2008]] hef Tweante nen eegn vrouwleu-elftal, den at in de [[Earedivisie (vrouwleuvoetbal)|Earedivisie vuur vrouwleu]] spölt. In t eerste joar wör de [[KNVB]] beker ewunn.

== Oetgoande verbeendige ==
* [http://www.fctwente.nl/ www.fctwente.nl offisjele webstea van Tweante]

[[Kattegerie:Tweants artikel]]
[[Kattegerie:Voetbal]]
[[Kattegerie:Tweante]]

[[az:Tvente (Enshede)]]
[[bg:ФК Твенте]]
[[ca:FC Twente]]
[[cs:FC Twente]]
[[da:FC Twente]]
[[de:FC Twente Enschede]]
[[en:FC Twente]]
[[es:FC Twente]]
[[et:FC Twente]]
[[fi:FC Twente]]
[[fr:FC Twente]]
[[he:טוונטה אנסחדה]]
[[hr:FC Twente]]
[[hu:FC Twente]]
[[id:FC Twente]]
[[it:Football Club Twente]]
[[ja:FCトゥウェンテ]]
[[ko:FC 트벤터]]
[[lt:FC Twente]]
[[nl:FC Twente]]
[[no:FC Twente]]
[[pl:FC Twente]]
[[pt:FC Twente]]
[[ro:FC Twente]]
[[ru:Твенте (футбольный клуб)]]
[[sk:FC Twente]]
[[sr:ФК Твенте]]
[[sv:FC Twente]]
[[tr:FC Twente]]
[[uk:Твенте (футбольний клуб)]]
[[vi:FC Twente]]
[[zh:特温特足球俱乐部]]
