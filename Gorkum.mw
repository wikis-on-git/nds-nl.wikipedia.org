{{Gemiente |
naeme = Gorkem |
bestaansnaeme vlagge = Gorinchem flag outline.png |
bestaansnaeme waopen = Wapen_gorinchem.gif |
lekaosie = LocatieGorinchem |
perveensie = [[Flag_Zuid-Holland.svg|20px]] [[Zuud-Hollaand]] |
heufdplak = '''Gorkem''' |
oppervlak = 21,99 |
oppervlak laand = 18,96 |
oppervlak waeter = 3,03 |
inwoners = 34.266 |
daotum inwoners = [[1 juli]] [[2007]] |
dichthied = 1.807 |
brettegraod = 51°50 |
lengtegraod =  4°58 |
verkeersaoder = [[A15]], [[A27]] |
netnummer = 0183 |
postkode = 4200-4207 |
webstee = [http://www.gorinchem.nl/ www.gorinchem.nl] |
}}
'''Gorkem''' ([[Nederlaands]]: ''Gorinchem'') is nen [[stad]] en gemeente in de Nederlaandsen proveensie [[Zuud-Hollaand]]. Op nen oppervlaakte van 22,01 km² (woarvan 3,23 km² woater). [[Dalem (Zuud-Hollaand)|Dalem]] beheurt ok tot den gemeente Gorkem. In et centrum van Gorkem ligt den good bewoarden [[vesten|veste]]. 

==Geskiednis==
Zi-j goat doarvan uut dat Gorkem is ontstoan deordat visserleu en boern rundumme et joar [[1000]] nen [[neaderzetting]] stichtten op wat heuger eleagen laand noabi-j nen munding van den [[Linge]] in den [[Merwede]]. Gorkem ("Goriks Heem") wödt et eerst eneumd in nen skrift uut [[1224]] woarin [[Floris IV]] den 'Gorcumers' den tol vri-j domme in et gehele [[Groafschap_Hollaand|groafschap Hollaand]] bevestigt.

Tussen [[1247]] en [[1267]] kwam Gorkem en umgeaving in et bezit van den [[heern Van Arkel]]. [[Otto van Arkel]] verleenden Gorkem op 11 november [[1382]] [[stadsrechten]]. An et end van den 13den eeuwe wödden rundumme den neaderzetting wallen ebouwd dee verstarkt waren mit nen mure van poale, dit um den stad te bescharmen teggen den oaverheersing van den buurstoaten [[Hollaand]] en [[Gelre]]. Halverweage den 14den eeuwe wödden den wallen wieter verstarkt mit steen [[Stadsmure|muurn]] woar 7 poorten in zaten en 23 toorns woardeur nen echten stadswalle ontstoand. 

Doarnoa was et den beurte van den [[Woatergeuzen]] um den stad te veroaveren. Op 9 juli [[1572]] namen zie 19 priesters en brooders gevängen (umdat zi-j in hun geleuf volheelden) dee in nen turfschoppe buuten Den Briel (Brielle) wödden op-ehängen. Dizzen geesteleken gingen den geskiednis in as den [[marteloaren van Gorkem]]. In et [[Gorkems Museum]] hengt nen skilderi-je ter noagedechtenis an dizzen gebeurtenis.

In den 16den eeuwe waren den stadsmuurn zo zwakke dat zi-j wödden vervangen deur nen ni-jen vestingwalle mit 11 [[bastion]]s, dee vandage nog bi-jnoa helemoal anwezzig bunt. Den ni-jen walle kwam in 1609 kloar en lag nen stuk wieter van et centrum woardeur den stad twee keer zo groote wierd. In 1673 wöd Gorkem op-enommen in den (olde) [[Hollaandsen Woaterliene]].

Noa den [[Golden Eeuwe]] kwam in den 18den eeuwe den tröggäng. Toon den Fraansen ovverheersing toanende was, verschansten den trögtrekkende Fraanse tröppen zich in den veste. Noa dree moanden beleagerd te wean, gaven zi-j zich oaver. Den stad was echter zwoar beschoadigd. Deur den opkomst van den industrie krabbelden Gorkem wier uut et delle en den bouw van stoomskeepn leidde tot meer sleepvoart. Doar wödden kanoalen gegroaven veur nen betteren deurvoart en kwam nen spoorliene woardeur den stad better bereikboar wödden. Et antal inwonners nam too en dizzen bleuj zörgden doarveur dat den binnenstad zo volle raakten dat doar buuten den walle huze mösten wödden bouwd.

===Stadsuutbreiding in den 20den eeuwe===
Anvang 20den eeuwe vond den eersten uutbreiding plaetse in den Lingewiek en West. Noa den Krieg wöd uutbreiding zocht in et noordwesteleken dele van den gemeente. In den joaren 70 kump dee uutbreiding kloar woarnoa den stad in oosteleken richting wieter bouwden an den ni-jen wiek Wiedskild. In 1985 begun den untwekkeling in oosteleken richting mit et stadsdele Laeg Dalem. Ok greujden den stad deurdat in 1986 den karn Dalem as gevolg van et gemeenteleken samengoan wöd too-evoegd.

==Film en tv==
In Gorkem bunt al meer films/ tv-programma's op-enommen. In den joaren 70 wöd doar den tv-riege [[Waaldrecht]] op-enommen. Den kinderfilm [[De tasjesdief]] is grotendeels op den grootn markte en in verskillenden kleinen steggen filmd. 

==Uutgoande verwiezingen==
*[http://www.gorinchem.nl Webstee Gemeente Gorkem]
*[http://home.planet.nl/~veen0266 Archeologie in den gemeente Gorkem]
*[http://www.gorinchem-presenteert.nl/rondleiding.html Sjoksen deur den vestenstad]
*[http://www.gorinchem.nl/museum Gorkems museum]

==Galleri-je==
<gallery>
Ofbeelding:Gorinchem_grachte.jpg|Grachte
Ofbeelding:Gorinchem_karke.jpg|Karke
Ofbeelding:Gorinchem_stadswalle.jpg|Stadswalle
</gallery>

{{Zuud-Hollaand}}
[[Kattegerie:Achterhooks_artikel]]
[[Kattegerie:Gemeente in Zuud Hollaand]]
[[Kattegerie:Plaotse in Zuud Hollaand]]

[[de:Gorinchem]]
[[el:Χόρινχεμ]]
[[en:Gorinchem]]
[[eo:Gorinchem]]
[[es:Gorinchem]]
[[fr:Gorinchem]]
[[fy:Garkum]]
[[id:Gorinchem]]
[[it:Gorinchem]]
[[ko:호린험]]
[[la:Goricum]]
[[li:Gorkem]]
[[ms:Gorinchem]]
[[nl:Gorinchem]]
[[pl:Gorinchem]]
[[ro:Gorinchem]]
[[sv:Gorinchem]]
[[vo:Gorinchem]]
