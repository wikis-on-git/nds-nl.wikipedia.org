[[Image:Grachte de riep.jpg|thumb|right|250px|Grachte in [[Groft-De Riep|Den Riep]]]]
[[Image:Amsterdamsen grachte.jpg|thumb|right|250px|[[Amsterdam]]se grachte]]

Ne '''stadsgrachte''' (ok ''[[Singel]]'') is nen an-elegden waterweg, dee heufdzoakelek veurkump in olde steadn. Et weurd kump van ''graft'' of ''graven''. De klänkverschoeving woarbi-j den f-klank verschof noar nen ch-klank is kenmarkend veur et Nederlaands en is ok weerumme te vinden in weurden as ''zacht'' (vgl. [[Duuts]]: sanft, [[Engels]] soft, [[Fries]]: sêft) en ''loch'' (vgl. Duuts: Luft, Fries: loft).

==Plaetse mit grachten==
Grachten bunt te vinden in völle [[Hollaand]]se steadn. Et meest bekend bunt de grachten in [[Amsterdam]] (veural den [[Grachtengordel (Amsterdam)|Grachtengordel]]), moar ok in [[Alkmoar]], [[Delft]], [[Dordrecht]] en [[Leiden]] vörmen de grachte n weazenlek deel van et [[stadsbeeld]]. Ok andere steadn in [[Nederlaand]], zoas [[Zwolle]], [[Leeuwarden]], [[Grunnen]] en [[Utrecht (stad)|Utrecht]], hebt mangs mooie grachten. Doarnoast bunt der ok verskillende [[Vloanderen|Vloamse]] steadn, zoas [[Brugge]] en [[Gent]], dee karakteristieke grachten hebt.

==Nut==
Belangrieke redenen veur den anleg en instaandholding van de grachte bunt en waren: [[ofwatering]], [[vervoer]] en [[verdeadegingswark|verdeadeging]]. Noadat in de steadn eur nut as [[Vesten|vesting]] in de tweede helfte van de 19de eeuwe vort ging, bunt völle grachten dee deel uutmaken van de vestingwarken edempt. In de löppe van de tied bunt ok binnen de steaden grachten edempt, vake um [[hygiëne|hygiëniese]] redenen en um et verkeer meer ruumte te beden. Rechtevoort  wodt der mangs grachten weer los-egroaven, zoas in [[Breda]], [[Breevoort]], [[Utrecht]] en [[Gent]].

==Verdeadeging==
Ne grachte wierd ok gebruukt as verdeadeging van ne [[stad]], [[burcht]] [[kasteel]] of [[fort]]. Ne '''natte grachte''' is nen watergäng mit den eneumden verdeadegingstaak. 

In ne '''dreuge grachte''' steet doarenteggen gin water. Veurbeelden van ne dreuge grachte: [[Linie van Du Moulin]] ([[Maastricht]]), [[Forten rundumme Luik|19de-eeuwse forten]] van [[Stad Luik|Luik]] (zoas Lantin, Loncin, Grâce-Hollogne, Flémalle, Liers).

==Nedersassisch==
*[[Grunnegs]]: ''graft'', ''-singel'' (suffix)

==Zee ook==

* [[Lieste van Belgiese grachten]]
* [[Lieste van Nederlaandse grachten]]

[[Kattegerie:Woater]]
[[Kattegerie:Stad]]
[[Kattegerie:Achterhooks_artikel]]

[[cs:Gracht]]
[[da:Grøft]]
[[de:Gracht]]
[[en:Canal]]
[[et:Kuivenduskraav]]
[[fr:Canal (voie navigable)]]
[[it:Canale artificiale]]
[[lb:Gracht]]
[[nl:Stadsgracht]]
[[sv:Kanal]]
[[tr:Hendek (coğrafya)]]
