{{etelazie}}
[[Bestaand:Sutton hoo helmet room 1 no flashbrightness ajusted.JPG|thumb|right|n Noamaaksel van nen helm den't eveundn wör bie [[Sutton Hoo]], den't woarskienlik tooheurn an [[Raedwald van Oost-Anglië]], den't roond [[624]] oet de tied köm. t Is baseerd op t ontwoarp van nen [[Romeinse Riek|Romeinse]]n paradehelm. t Hef ook versieringn dee't doot deankn an [[Zweedn|Zweedse]] helms dee't veundn zeent bie [[Oold Uppsala]].]] 

De '''Angelsassen''' warn volgens wat geskiedkeundigen n koppel [[Germanen|Germaanse]] stamn dee't tusken t [[5e eeuw|5de joarhoonderd]] en t joar [[1066]] t oostn van [[Groot-Brittanje]] invöln en koloniseern, en heanig an n keuninkriek opbouwn.<ref>Frank M. Stenton, ''The Oxford history of England: Anglo-Saxon England: Volume 2: 550-1087'' (3rd ed. 1971)</ref><ref>[http://www.bbc.co.uk/history/ancient/anglo_saxons/ BBC - History - Anglo-Saxons]</ref> n Term '''Angelsassies''' wörd ook wal gebroekt vuur de Engelsen vandaag n dag, en vuur de sproake wat in dee tied ontsteund oet de dialektn van de [[Angeln]] en t [[Ooldsassies]] van de [[Saksen (vôlk)|Sassen]], namelik t [[Oold Engels]]. Disse sproake wör ook in t zuudoostn van [[Skotlaand]] esprökn.<ref>Richard M. Hogg, ed. ''The Cambridge History of the English Language: Vol 1: the Beginnings to 1066'' (1992)</ref>

n [[Benediktien]]er monnik [[Bede]] skreef in t [[8e eeuw|8e joarhoonderd]] det de Engelsen noakommelingn warn van dree Germaanse stämme: <ref>[http://news.bbc.co.uk/2/hi/uk_news/wales/2076470.stm English and Welsh are races apart]</ref>
* De [[Angeln]], dee't wellicht oet Angeln in t hudige [[Duutslaand]] kömn. Bede skreef at öarn heeln stam doar vorttreuk,<ref>Bede's Ecclesiastical History of England [http://www.ccel.org/ccel/bede/history.v.i.xiv.html Chap XV]</ref> en n löag laand achterleutn. n Naam Engelaand ("Engla Land" of "Ængla land") keump van dissen stam.<ref>[http://www.channel4.com/history/microsites/M/monarchy/extract.html The Monarchy of England: Volume I – The Beginnings] by David Starkey (extract at Channel 4 programme 'Monarchy')</ref>
* De [[Saksen (vôlk)|Sassen]], oet [[Niedersachsen]] in t hudige Duutslaand en [[Noordoost-Nederlaand]].  
* De [[Jutn]], woarskienlik van [[Denemoarkn|Deenske]] [[Jutlaand]]. 

t Oold Engels, öare sproake, was of eleaidt van de [[Ingvaeoons]]e [[West-Germaanse sproakn]], en gröaidn later töt [[Middel Engels]] van t [[11e eeuw|11de joarhoonderd]]. Oold Engels was verdeeld in veer heuwddialektn: [[West Sassies (Oold Engels|West Sassies]], [[Mersiaans (Oold Engels)|Mersiaans]], [[Noord Umbries (Oold Engels)|Noord Umbries]] en [[Kents (Oold Engels)|Kents]]. 

==Woardherkomst==
n Naam ''Angelsassen'' steet al in haandskriftn oet de tied van [[Alfred n Grootn]], den't vuur zikzelf regelmoatig n titel ''Rex Anglorum Saxonum'' en ''rex Angul-Saxonum'' gebreuk (keuning van de Angelse Saxen).<ref>[http://omacl.org/KingAlfred/part1.html The Life of King Alfred]</ref> 
De Oold Engelse terme ''ænglisc'' ('van de Angeln') en ''Angelcynn'' (Angelvolk) verwees al lange nit mear noar de oorsproonkelike Angeln as ofzeunderlik volk van de Sassen, zo as eerst wal t geval was. In t vrogste geval verwees det noar t Germaanse volk in t noordn van Duutslaand wat zik in Brittanje verstigen in t [[5e eeuw|5de joarhoonderd]]. De oorsproonkelike [[Kelties]]e Britn, dee't beaide in [[Latien]] en [[Kymries]] skreewn, neumn de invallers 'Saxones' en 'Saeson'. t Woard ''Saeson'' is vandaag n dag nog aait t moderne Kymriese woard vuur t Engelse volk.<ref>The History of Wales, John Davies, Penguin Books, 1990. ISBN01.2570 1</ref> Ook in t [[Skots Kelties]] en [[Iers]] is t ''Sasannach'' en ''Sasanach''.

t Lik dr op det n term ''Angli Saxones'' op t vastelaand al n joarhoonderd vuur Alfred's tied eskreewn wör, duur [[Paul n Dekaan]], geskiedkeundigen van de [[Lombardn]]. Woarskienlik deed he det um n oonderskeaid te maakn tusken de Engelse Sassen en de vastelaandssassen (de ''ealdseaxe'', ofwal ''oold Saksen''). 

De Angeln kreegn öarn naam van öar geboortelaand [[Jutlaand]], Angul (wat rechtevoort [[Angeln (Duutslaand|Angeln]] is). Dit stuk laand hef de vörm van nen hoakn (Oold Engels: ''angel'', ''angul'', "vishoakn", vgl. ook t [[Hoogduuts]]: ''Angeln'', "hengeln").

==Geskiedenisse==
[[Ofbeelding:A.D. 500-1000, Anglo-Saxons - 022 - Costumes of All Nations (1882).JPG|thumb|Angelsassiese kostuums, 500-1000 n.Kr.]]

De geskiedenisse van de Angelsassen löp roewweg vanof t eande van de [[Romeinse Riek|Romeinse oawerheersing]] in Brittanje, toen't verskeaidene Angelsassiese keuninkriekskes vörmd wördn, töt an de [[Normandiese Vereuwering van Engelaand]] duur de [[Normandiërs]] in [[1066]].

=== Oorsproonk (400–600) ===
De verhuuzing van de Germaanse volker noar Brittanje vanoet wat rechtevoort [[Noord-Duutslaand]] en [[Noordoost-Nederlaand]] is en zudelik [[Skandinavië]] ligt vaste vanof t viefde joarhoonderd. Baseerd op Bede's ''Historia ecclesiastica gentis Anglorum'' wörd t intrekkende volk normaal aait opdeeld in Angeln, Sassen en Jutn, mer öare saamnstelling was nit zo rechtlienig. Dr köant ook heel good  [[Frisii|Freesken]] en [[Fraankn]] bie hebn ewest. n ''[[Angelsassenkroniek]]'' hef woarskienlik vermeeldingn van de verhuuzing van disse stämme noar Brittanje. 

===Heptarchie (600–800)=== 
[[Bestaand:Britain peoples circa 600.svg|thumb|300px|right|upright|alt=Kaarte van Angelsassies Brittanje|Angelsassies Engelaand|De heuwdgroepn van de Angelsassen roond t joar 600 verdeeld in Bede's dree groepn, skoonwal t in t echt wat ingewikkelder kan hebn ewest]]  

De kerstening van de Angelsassen begun in [[597]] en wör zo'n betn of eroondt in [[686]]. Gedoernde t zeuwnde en achtste joarhoonderd verskeuf de macht nog wal es n moal tusken de verskilnde keuninkriekn. Bede skrif at [[Aethelbert van Kent]] teegn t eande van t zesde jaorhoonderd oawerheersen, mer doarnoa verskeuf t richting [[Mersië]] en [[Noord-Umbrië]]. Aethelbert en n antal van zinne opvolgers of aandere keuningn wördn ezeen duur de aandere keuningn as [[Bretwalda]] (hearser oawer Brittanje). De zoneumde ''Mersiaanse Oawerheersing'' doern t achtste joarhoonderd, mer t was nit konstant. Aethelbald en [[Offa van Mersië]], de twee stoarkste keuningn, kreegn ook hoog anzeen. Disse tied wör in t verleedn wal beskreewn as [[Heptarchie]], mer dissen term wörd duur wetenskoppers nit mear gebroekt.

t Woard wör gebroekt umdet de zeuwn keuninkriekn Noord-Umbrië, Mersië, [[Keuninkriek Kent]], [[Oost-Anglië]], [[Essex]], [[Keuninkriek Sussex]] en [[Keuninkriek Wessex]] de belangriekste deeln van zuud Brittanje warn. Niej oonderzeuk hef oetweezn at de theoriejn van de 'heptarchie' nit op bewies baseerd zeent, en t is völle woarskienliker at de macht hen en wier skeuf tusken de keuninkriekn. Dr kömn in disse tied nog n poar aandere belangrieke 'keuninkriekskes' bie: [[Hwicce]], [[Magonsaete]], [[Keuninkriek van Lindsey]] en [[Middel-Anglië]].

===Vikingtied en Normandiese Vereuwering (800–1066)===
In t [[9e eeuw|neegnde joarhoonderd]] wördn de [[Vikings]] n groot probleem. Alfred n Grootn zinne oawerwinning bie [[Edington]] in [[Wiltshire]] in [[878]] brachen tiedelike vrea, mer umdet de vikings [[York]] (''jorvik'') in haandn hadn, kreegn de [[Denemoarkn|Deenn]] aal mear voot an de groond in Engelaand. 

Wat van eerste groepn intrekkers warn van Deensen ofkomst. t Wörd algemeen an enömn det ze öar hoeslaand verleutn umdet öar t [[Kristendom|Kristndom]] op edrungn wör. Vuurtieds warn dr weanig anwiezingn det ze zoln komn, dus ze hadn weainig of zelfs helemoal gin wierstaand van de lokale inwonners. Ze völn verskeaidene plekn in Engelaand an, mer det leek allemoal willekurig en mer heel of en too. Ze völn bievuurbeeld dree plekn an; Hampshire, Thanet en Cheshire roond [[980]], mer doarnoa bleef t zes joar laank heanig. t Meest neumensweardige was det Engelaand in disse tied vuur t eerst met diplomatiek gesteggel met Normandië te maakn kreeg.<ref>Stenton, F.M.''Anglo-Saxon England''. Oxford Paperbacks, 1989. isbn: 0-19-282237-3. blz808.</ref> 

Zommer [[990]] wördn ze geweelddoadig teegn mekoar. Öar verskel wördn zo groot det [[paus]] [[Johannes XV]] ne beskoarmde ofveardiging met n vreadesverdrag mos steurn um t gevecht te stopn. Um de [[Karst]]deage van 990 wör t verdrag vuurlegd bie Keunink Ethelred, woernoa't al rap n stel ofspraakn emaakt wördn dee't wier noar n [[Hartog van Normandië]] steurd wördn. De ofspraak was det ginne van de beaidn vriendskopn zol maakn met n aandern zinne viejaandn, en ze zoln de skade repareern dee't beaide partiejn van mekoar te liedn hadn ehad.<ref>Stenton, F.M.''Anglo-Saxon England''. Oxford Paperbacks, 1989. isbn: 0-19-282237-3. blz808.</ref> 

Ne belangrieke ontwikkeling was n opkomst van t keuninkriek Wessex; teegn t eande van Alfred's hearskoppieje was hee anerkeand duur völle keuninkriekn as n heugsten keunink. [[Æthelstan]] was n eerstn keunink den't hearskoppieje kreeg oawer wat later "Engelaand" wör.

Teegn t eande van t [[10e eeuw|tiende joarhoonderd]] begunn ze vanoet [[Skandinavië]] opniej noar Engelaand te kiekn, met de vereuweringn  van [[Sweyn I van Denemaarkn|Sweyn van Denemoarkn]] en den zinn zönne [[Knoet n Grootn]]. Teegn [[1066]] warn dr dree hearn dee't recht eesken op de Engelse trone, wat leaidn töt twee invasies en de [[Slag bie Stamford Bridge|Slaagn bie Stamford Bridge]] en de [[Slag um Hastings]]. Den lestn slag beteekn t eande van de Angelsassiese hearskoppieje en de vervanging van Angelsassiese duur Normandiese adel.

===Noa de Normandiese Vereuwering===
Noa de vereuwering wör de Angelsassiese adel verbann of wördn zelf bie t boernvolk evoognd.<ref>Bartlett, R. ''England Under the Norman and Angevin Kings 1075 -1225''. ed. J.M.Roberts. London, OUP; 2000. isbn:978-0-19-925101-8. blz 1.</ref> t Wörd eskatt at mer 8 perseant van t laand nog duur Angelsassen beheard wör teegn [[1087]].<ref>Wood, M. ''In Search of the Dark Ages''. BBC, Londen; 2005. isbn:978-0-563-52276-8. Blz 248-49.</ref> Völle van de Angelsassiese adelikn vluchn noar [[Skotlaand]], [[Ierlaand]], en [[Skandinavië]]. <ref name= Daniell>[http://books.google.co.uk/books?id=irUdMNNvlakC&pg=PA13&dq=anglo-saxons+fled+scotland+norman+conquest&hl=en&ei=p4fTTemMItC38gP_oLj2Cg&sa=X&oi=book_result&ct=result&resnum=1&sqi=2&ved=0CCsQ6AEwAA#v=onepage&q&f=false From Norman Conquest to Magna Carta: England, 1066-1215, blz 13-14], Christopher Daniell, 2003, ISBN 0-415-22216-8</ref><ref>[http://books.google.co.uk/books?id=RWJGynaKSkkC&pg=PA385&dq=anglo-saxon+refugees+after+norman+conquest&hl=en&ei=HvbSTentNMyo8QOW-NT-Cg&sa=X&oi=book_result&ct=result&resnum=5&ved=0CD0Q6AEwBDge#v=onepage&q&f=false  Slaves and warriors in medieval Britain and Ireland, 800-1200, p.385], David R. Wyatt, 2009, ISBN 978-90-04-17533-4</ref> t [[Byzantiense Riek]] was geleefd bie völle soldoatn, umdet ze doar huursoldoatn tekort hadn.<ref name=Byzantium>[http://books.google.co.uk/books?id=V2o0EkM-tYYC&pg=PA140&dq=Anglo-saxon+refugees+norman+scotland&hl=en&ei=AQDTTYHtE8SW8QOTz7zdCg&sa=X&oi=book_result&ct=result&resnum=3&ved=0CDUQ6AEwAjgK#v=onepage&q=Anglo-saxon%20refugees%20norman%20scotland&f=false Western travellers to Constantinople: the West and Byzantium, 962-1204, blz 140-141], Krijna Nelly Ciggaar, 1996, ISBN 90-04-10637-5</ref> De Angelsassen wördn n belangriek deel van de [[Varangiaanse Garde]], töt dee tied heuwdzakelik ne Skandinaviese eenheid, van woeroet de keaizer's liefwacht selekteerd wör. Dit bleef nog zo töt an t [[15e eeuw|15de joarhoonderd]]. <ref>"Byzantine Armies AD 1118-1461", p.23, Ian Heath, Osprey Publishing, 1995, ISBN 978-1-85532-347-6</ref> De bevolking van Engelaand bleef skoonwal heuwdzakelik Angelsassies. Vuur öar veraandern dr weainig, behaalve det öare Angelsassiese hearn vervöngn wördn duur Normandiese hearn.<ref>"The Norman conquest: England after William the Conqueror", p.98, Hugh M. Thomas, 2008, ISBN 978-0-7425-3840-5</ref>

==Kultuur==
===Bouwstiel===
[[Bestaand:Saxon palace at Cheddar.jpg|thumb|Angelsassies keuninklik paleis bie Cheddar van roond t joar 1000 noabouwd]]

vroge Angelsassiese gebouwn in Engelaand warn duur mekoar seempel. Dr wör gin metselwoark gebroekt, behaalve in de fundering, mer vearder wör dr vuural hoolt vuur de muurn en reed vuur de kappe gebroekt. Ze wonn lewer nit in de oolde [[Romeinse Riek|Romeinse]] steadn, en bouwn kleaine städkes kort bie öare laandbouwplekn, bie ondepe stukke in riviern of as haawnsteadn an riviern. In elk städke was dr ne heuwdhalle wat as n soort "gemeentehoes" geuld, met nen gezamenliken heard.<ref>[[York]] and [[Londen]] hebt vuurbeeldn van disse trend</ref>

Dr is nit völle van t Angelsassiese bouwspul oawerbleewn, met mer één wonhoes van nen [[hoeskearl]] wat met oawerbliefsels van Romeinse bouwmateriaaln was emaakt; n hoes van 10m x 5m. Dit steet nog oawereande. t Is n lös hoes met ne dure op t noordn. Dit was ene van de Godwinbezittingn, dus wör ebouwd tusken 1018 en 1066. Dr zeent tenmeensten vieftig koarkn van Angelsassiesen oorsproonk, en nog verskeaidene dee't dit beweart, deels um öare toowieding an Angelsassiese healigen, skoonwal t Angelsassiese deel mangs slim veraanderd is en nit al te groot. Alle oawerbleewne koarkn, met oetzeundering van n hooltn köarksken, zeent van steen of bakkeie, en hebt in wat gevaln oolde Romeinse bouwmateriaaln gebroekt.  

t Karakter van de Angelsassiese gewiede gebouwn löp van Keltiesen invlood in de vrogste tied noar [[basiliek]]-achtige [[Romaans]]e stiel, noar de laat-Angelsassiese stiel dee kenmoarkt wörd duur pilasterstreppels, blaank boagwoark, riegeln balusters en duurgeater met dreeheukige boawndorpels. 

===Keunst=== 
[[Bestaand:Alfred Jewel.jpg|thumb|150px|Angelsassiese juweeln]]
[[Bestaand:Pentney hoard.jpg|thumb|150px|De Pentney-opslag.]]
Angelsassiese keunst vuur de tied van Alfred (regearn van 871-899) was vuural [[Kelties-Sassies]] of [[Eilaandkeunst]], nen mengvorm van Angelsassiese en Keltiese techniekn en motiefkes. De skat van [[Sutton Hoo]] is ne oetzeunderlike oawerleawering van vroge Angelsassiese metaalbewoarking en opsmuk, oet n keuninklik graf oet t [[7e eeuw|zeuwnde joarhoonderd]]. De tied tusken Alfred en de Normandiese Vereuwering, met de opleawing van de Engelse [[ekonomie]] en kultuur noa de leste [[viking]]oawervaln, wörd ekenmoarkt duur ne dudelike Angelsassiese stiel in keunst, mer wat toch ook wal metdee met ontwikkelingn op t Vastelaand.

Angelsassiese keunst is rechtevoort vuural bekeand um de [[versierde haandskriftn]], zo as de ''[[Benediksie van St. Æthelwold]]'', en ''[[Leofric Missal]]'', wat measterwoarkn zeen van de ''Winchesterstiel'', wat dinge oawernöm oet [[Kelties-Sassiese keunst|Kelties-Sassiese]], [[Karolingiese keunst|karolingiese]] en [[Byzantiense keunst]] vuur de stiel en ikonografie, en kombineern noordelike versieringstechniekn met figuratieve tradisies oet t [[Middellaandse Zee]]gebeed. De [[Harley Psalter]] was n kopie van de [[Karolingiërs|Karolingiese]] [[Utrechtpsalter]] wat ne belangrieke invlood har op de Angelsassiese stiel van leawndige [[penne (skriefgerei)|penteekningn]].

Haandskriftn warn nit de ennigste keunstvorm, mer doarvan zeent dr t meest bewoard ebleewn. Leu van t Vastelaand oet dee tied harn hoge achting vuur de Engelse gooldsmeedn en versieringn. Woarskienlik is t [[Bayeuxkleed]] t bekeandst. Dit wör besteeld duur nen Normandiesen hear bie Engelse keunstenoars. t Meest-vuurkomnde vuurbeeld van Angelsassiese keunst is meuntn, woervan't dr nog doezenden bewoard zeent. Keunstenoars deedn ook muurskildern ([[fresko]]'s), [[ivoor]]-, [[emalje]]- en [[metaal]]bewoarkn en beeldhouwn, mer doar is nit völle van bewoard ebleewn.

===Sproake=== 
[[Ooldengels]], mangs Angelsassies neumd, was de sproake tiedns [[Alfred n Grootn]] en was de gewoonlike sproake van Engelaand (boetn de [[Danelaw]]) töt an de Normandiese Vereuwering in 1066. Oonder invlood van de [[Angelnormandies]]e sproake van de nieje Normandiese hearsers veraandern t Ooldengels heanig an in [[Middelengels]] tusken [[1150]] en [[1500]].

Ooldengels steund völle körter bie vrog-[[Germaann|Germaanse]] sproakn as Middelengels. t Har meender latiensigheedn en har nog völle vervogingn en morfologiese veraanderingn (zo as [[umlaut]] en aandere veraanderingn in woarkwöarde en zeelfstaandige naamwöarde). Dit köm dr oet tusken t [[12e eeuw|12de]] en [[14e eeuw|14de joarhoonderd]]. De sproakn dee't rechtevoort t kortste bie t Ooldengels stoat zeent t [[Freesk]] en in meendere moate t [[Neersassies]].

Vuurdet leu learn leazn en skriewn in t Ooldengels of [[Latien]], wör dr eskreewn met [[rune (skrift)|Runes]]. Doo't de leu mear leardn leazn en skriewn wör n Latiens alfabet gebroekelik met n poar letters vanoet de runes: de [[thorn (letter)|thorn]]  ‹þ› en de [[wynn]] ‹ƿ›. Dissen lesten wör in latere herskriewingn vervöngn duur ne dubbele -u (vandoar t Engelse ''double u''), dee't later an mekoar wördn emaakt: de hudige ‹w›. 

De meestgebroekte letters in t skriewn van Ooldengels warn: 

*''a [[æ]] b c d [[Eth|ð]] e f g h i l m n o p r s t [[Thorn (letter)|þ]] u w x y''
Met mer heel of en too ''j'', ''k'', ''q'', ''v'', en''z''.

===Recht=== 
Dr zeent mer weainig wetn bekeand oet de Angelsassiese tied, dee't inzicht geewt in de rechtsproak boetn de [[romeinse wet]] umme. De Sassen hakn haandn en neuzn of as straf (as n oawertreader wat estöln har, of wat aanders doan har). At dr ene nen Sas har ummebracht, mos he ne [[wergild]] betaaln; ne somme geeld den't in grötte varieern noar de stoatus van t slachtoffer.

===Skriewerieje=== 
[[Ofbeelding:Beowulf.firstpage.jpeg|thumb|100px|right|Eerste bladziede van t [[epiek]] ''[[Beowulf]]'']]
Ooldengelse literatuur hef stieln as t [[epiese gedicht]], [[hagiografie]], [[preake]], [[Biebel]]oawerzettingn, rechtbeuke, [[kroniek]]n, röadselkes en aandern. Al met al zeent dr ongevear 400 haandskriftn bewoard ebleewn oet dissen tied.

t Bekeandst oet disse tied is oonder mear t verhaal van ''[[Beowulf]]'', wat in [[Groot-Brittanje]] geeldt as [[Nasjonaal Epiek]]. De ''[[Angelsassiese Kroniek]]'' is ne verzammeling van belangrieke Engelse geskiedenisse. ''[[Cædmon's Hymne]]'' oet t [[7e eeuw|zeuwnde joarhoonderd]] is t ooldst-bekeande litereare stuk in t Engels.

{{bron|<references/>}}

[[Kategorie: Tweants artikel]]
[[Kategorie: Engelaand]]
[[Kategorie: Verienigd Keuninkriek]]
[[Kategorie: Geschiedenis]]
