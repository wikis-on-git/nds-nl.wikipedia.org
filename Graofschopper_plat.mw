[[Ofbeelding:Nedersaksisch.png|260px|thumb|Stee van 't Graafschopper Platt maank de [[Nedersaksisch]]e dialectgroepen (klik umme te vergroten)]]
'''Graofschopper plat''' ([[Platduuts]]: '''Graafschopper Platt'''; de schriefwieze is wisselnd, ok '''Groaf-''', '''Graof-''' en '''-schupper''') is de verzamelname veur de dialecten van de [[Graofschop Benthem]] in de Duutse [[dielstaot]] [[Nedersaksen]]. Dizze dialecten heurt bi'j de [[Westfaols]]e groep van 't Platduuts.<ref>Henk Bloemhoff, Jurjen van der Kooi, Hermann Niebaum en Siemon Reker (red.) (2008). ''Handboek Nedersaksische Taal- en Letterkunde''. Assen: Van Gorcum. Blz. 78 (kaorte)</ref>

Mit name de taalkundige Arnold Rakers hef 't Graofschopper plat bestudeerd en vastelegd (kiekt bi'j de Bibliografie).

==Onderverdielings==
Daoras de revier de [[Vechte]] löp, nuumt ze de spraoke [[Waterplatt]]. Det liekt stark op 't [[Vechtdals]] van de Nederlaandse [[pervincie]] [[Oaveriessel]]. 't Verkleinwoord vörmt ze mit ''-ie<small>(</small>n<small>)</small>''. Zo drag de oldste bewaord ebleven schoele van de [[Nedergraofschop]] ('t noordelijke diel van de Graofschop Benthem) de name 'het Schöltien' (in [[Wielen]]). 't Waterplatt praot ze onder aandere in de plaatsen [[Schüttrupp]] (daoras 't [[Schüttrupper Platt]] het), [[Nothoorn]], [[Neenhuus]], [[Hoogstede]] en [[Emmelkamp]].

Aandere dialecten in de Graofschop hebt een verkleinwoord mit ''-ke'' en sluut meer an bi'j 't [[Oaveriessels|Noordoost-Twèents]]. Dizze dialecten nuumt ze ok wal [[Hügellandplatt]].<ref>Harrie Scholtmeijer (2006). ''Mörn! Taalgids Overijssel''. Assen: In Boekvorm Uitgevers bv. Blz. 60</ref>

De verschillen in de verkleinvörm van de Graofschopper dialecten, en zo nog wat verskillen, bint uutedrokt deur de dichter [[Carl van der Linde]] van [[Veldhusen (Graofschop Benthem)|Veldhusen]]:

:''Unse Platt is nich an Wöre riek,
:''Wot proat ok oawerall nich gliek.
:''Hier "Pöttien", Schötteltien men segg,
:''Dor Pöttken, Schöttelken kottweg.
:''Hier seggt se Moder en dor Moar,
:''Hier is et söwen, sewwen dor.''<ref>Uut 't gedicht [http://www.gbiu.de/metmekaar/Plattdeutsch/cvdl-groafschup.htm ''De Groafschupp Benthem''] deur Carl van der Linde</ref>

==Verholding mit 't Nederlaands==
De Graofschop Benthem stapten in 1588 oaver op 't [[calvinisme]]. Umdebi'j 't jaor 1650 naamp 't Nederlaands de stee in van 't Duuts as karketaal (in de ''reformierte'' karke), schoeltaal en schrieftaal. De Nederlaandse invloed op 't Nedersaksisch hef in de Graofschop nog groter ewest as in de Duutse grèensregio [[Oostfraislaand|Oostfrieslaand]]. Ok de Benthemer oaverheid gebruukten eeuwenlaank 't Nederlaands. De mèensen sprakken daorumme zowal Platduuts as Nederlaands, waorbi'j de leste taal de eerste beïnvloedden. Butendien was d'r de handelsvaort op de [[Vechte]], waordeur d'r nauwe handelsbaanden waren mit [[Zwolle]] en d'r [[Oaveriessel]]se dialectinvloeden in 't Graofschops kwammen.

In de [[19e eeuw|negentiende eeuw]] hef deur de [[Duutse ienwörding]] 't [[Hoogduuts]] 't Nederlaands staorigan vervangen. In 1853 wördden 't Nederlaands op schoele of-eschaft, al wördden d'r nog les in 't Nederlaands egeven töt begun [[20e eeuw|twintigste eeuw]]. Op 't end van de negentiende eeuw wördden 't Nederlaands in 't lekaole bestuur vervongen. De ''reformiete'' karke hef nog töt nao de [[Tweide Wereldoorlog]] hier en daor Nederlaands gebruukt, al was det gebruuk onderbreuken tiedens 't [[Nazi-Duutslaand|nazi-bewind]].<ref>Gilbert de Smet (1983). Niederländische Einflüsse im Niederdeutschen. In Gerhard Cordes en Dieter Möhn (red.), ''Handbuch zur niederdeutschen Sprach- und Literaturwissenschaft''. Berlien: Erich Schmidt Verlag. Blz. 730–761</ref>

==Verholding mit 't Nederlaands Nedersaksisch==
Töt nao de [[Tweede Wereldoorlog|Tweide Wereldoorlog]] bestund d'r een vluuiend [[dialectcontinuüm]] maank 't Platduuts van de Graofschop en de [[Nedersaksisch]]e dialecten van de Nederlaandse [[pervincie]]s [[Oaveriessel]] en [[Drenthe]]. Sund die tied bint de Graofschopper dialecten slim op 't [[Standerdduuts]] an egruuid en de Oaveriesselse en Drèentse dialecten op 't [[Standerdnederlaands]]. In 1974-1975 lagen de dialecten van Emmelkamp, Hoogstede, [[Wilsum]], [[Itterbeek]], [[Uelsen]], [[Neenhuus]], [[Lage]] en Nothoorn nog dichter bi'j 't Nederlaands as bi'j 't Duuts. In 1999 lagen van dizze plaatsen allennig de dialecten van Lage en Wilsum nog dichter bi'j 't Nederlaands.<ref>[http://www.let.rug.nl/~heeringa/dialectology/papers/lic99.pdf Wilbert Heeringa, John Nerbonne, Hermann Niebaum, Rogier Nieuweboer en Peter Kleiweg (2000). Dutch-German Contact in and around Bentheim. In D.G. Gilbers, J. Nerbonne en J. Schaeken, ''Languages in Contact''. Amsterdam-Atlanta: Rodopi (pdf)]</ref>

Toch hef 't plat nog aal een stee in de communicaotie maank Duutse en Nederlaandse platpraoters.<ref>[http://www.faz.net/s/RubCD175863466D41BB9A6A93D460B81174/Doc~E0EA2804719FA4DD3B6D15666F70603B1~ATpl~Ecommon~Scontent.html Andrea Schneider. ''Deutschland ohne Gardinen''. In de Frankfurter Allgemeine, 25 meert 2006. Oaver Nederlaandse immigraanten in Bad Bentheim: '' 'Verkehrssprache ist Platt. „Das versteht hier jeder.“' '']</ref>

==Schrieveri'je==
Veur 't Graofschopper plat bestiet gien algemien of-espreuken schriefwieze. Schrievers gebruukt miest een schriefwieze die dichte ankröp tègen 't Hoogduuts.<ref>André Hottenhuis, Henk Krosenbrink, Henk Lettink, Richard Schmieding, Tim Sodmann en Hans Taubken (2002) (red.). ''alles plat(t). Bloemlezing uit Achterhoek en Liemers, Grafschaft Bentheim, Twente, Westfalen''. Vreden: Achterland. Blz. 10/15</ref>

Schrievers in 't Graofschopper plat bint onder aandern [[Hermann Bleumer]], [[Janette Boerrigter]], [[Christa Brinkers]], [[Wilhelm Buddenberg]], [[Gerhard Butke]], [[Erich Gövert]], [[Heinrich Hensen]], [[Carl van der Linde]], [[Jan Mülstegen]], [[Arno Piechorowski]], [[Arnold Rakers]], [[Lucie Rakers]], [[Albert Rötterink]], [[Jan Smoor]], [[Karl Sauvagerd]] en [[Hermann Stegemerten]].<ref>[http://www.ins-db.de/index.html ''Die plattdeutschen Autoren und ihre Werke, von Peter Hansen'']</ref><ref>[http://dissertations.ub.rug.nl/faculties/arts/2003/f.g.h.loewik/ F.G.W. Löwik (2003). ''De Twentse Beweging : strijd voor modersproake en eigenheid''. Grunning: Rieksuniversiteit Grunning. Uut 'Wie is wie?']</ref><ref>André Hottenhuis, Henk Krosenbrink, Henk Lettink, Richard Schmieding, Tim Sodmann en Hans Taubken (2002) (red.). ''alles plat(t). Bloemlezing uit Achterhoek en Liemers, Grafschaft Bentheim, Twente, Westfalen''. Vreden: Achterland. Uut de 'Korte biografieën'</ref> Partie Graofschopper schrievers hebt epubliceerd in tiedschriften veur Nedersaksische literetuur die in Nederlaand uutegèven wördden, zoas Brinkers en Sauvagerd in ''[['t Swieniegeltje]]''. An de grèensoavergaonde bloemlèzing ''alles plat(t)'' hebt de Graofschopper schrievers Butke, Gövert en Mülstegen bi'jedreugen.

==Veriening==
Sund end jaoren zeuventig bestiet de [[Groafschupper Plattproater Kring]], die as liefspreuke hef: '' 'Well platt proat, proat 'ne Sproak meer.' '' Vanof 1983 hef dizze Kring samen ewarkt mit de [[Kreenk vuur de Twentse Sproak]]. Alle jaoren hebt ze samen een karkdienst ehulden in 't Graofschopper of 't [[Tweants]]e plat.<ref>[http://www.geocities.com/spyspiderjones/zannekin/nieuwsbrief/20034.html Ni'jsbrief Vereniging Zannekin, 4e trimester 2003]</ref>

==Veurbielden==
===Vergelieking Graofschopper plat, Vechtdals en Noord-Tweants===
[[West-Overiesselse spelling]], evolgd deur de ([[Sass'sche Schrievwies]])<ref>Ekeuzen uut een lieste in Harrie Scholtmeijer (2006), ''Mörn! Taalgids Overijssel'', Assen: In Boekvorm Uitgevers bv, p.57</ref>
{| {{prettytable}} width="60%"
|- style="background: #efefef;"
! width="15%" |Graafschopper Platt van [[Emmelkamp]]
! width="15%" |Vechtdals van [[Hardenbarg]]
! width="15%" |Tweants van [[Geestern]]
|-
|water (Water)
|water (Water)
|water (Water)
|-
|hoes (Hus), ''mv.'' huze (Hüse)
|huus (Hüüs), ''mv.'' huze (Hüse)
|hoes (Hus), ''mv.'' huze (Hüse)
|-
|piepe (Piepe)
|piepe (Piepe)
|piepe (Piepe)
|-
|schlöttel (Schlöttel)
|slöttel (Slöttel)
|slöttel (Slöttel)
|-
|stool (Stool)
|stoel (Stul)
|stool (Stool)
|-
|beumpie<small>(</small>n<small>)</small> (Böömpie<small>(</small>n<small>)</small>)
|beumpie (Böömpie)
|beumke (Böömke)
|-
|nen knecht (nen Knecht)
|een knecht (en Knecht)
|nen knecht (nen Knecht)
|-
|ne vrouw (ne Frau)
|een vrouw (en Frau)
|ne vrouw (ne Frau)
|-
|ie, doe (y, du) ''(2.pers.ev.)'' 
|ie (y) ''(2.pers.ev.)''
|ie, doe (y, du) ''(2.pers.ev.)''{{info|doe is oolderwets}}
|-
|ieleu (y Löö) ''(2.pers.mv.)''
|eeluu (ee Lüü) ''(2.pers.mv.)''
|ieleu (y Löö) ''(2.pers.mv.)''
|-
|hef (heff) ''(3.pers.ev.)''
|hef (heff) ''(3.pers.ev.)''
|hef (heff) ''(3.pers.ev.)''
|-
|hebt (hebbt) ''(1.pers.mv.)''
|hebt (hebbt) ''(1.pers.mv.)''
|hebt (hebbt) ''(1.pers.mv.)''
|-
|bint, zint (bint, sint) ''(3.pers.mv.)''
|bent (bent) ''(3.pers.mv.)''
|bint  (bint) ''(3.pers.mv.)''
|-
|gedaon (gedaan)
|edaone (edane)
|daon (daan)
|-
|}

===Uut een toespraoke van Arnold Rakers===
:'' 'Mi dücht, daw us door geröst weer aan wennen könt, övveral woort men effen geet, plat te praoten, en de moderspraoke doormet weer de ere te gevven, dee ze verdeent. För mi bint alle tungensläge in t lând van de moderspraoke nich alleen tungensläge of dialecte—, see bint zöls spraoke, en döörum möw ze ok as spraoke bruken, övveral woor dat men effen geet; dan möw zöls nog weer léren, alle dinge in de moderspraoke te zeggen!' ''

:Uut de 'Everlo-praot' van Arnold Rakers, 28 december 1953<ref>[http://dissertations.ub.rug.nl/faculties/arts/2003/f.g.h.loewik/ F.G.W. Löwik (2003). ''De Twentse Beweging : strijd voor modersproake en eigenheid''. Grunning: Rieksuniversiteit Grunning. Heufdstok vief]</ref>

==Uutgaonde verwiezings==
*[http://www.gbiu.de/metmekaar/platt.htm ''metmekaar'': gedichten en vertellegies in 't Graofschopper plat]
*[http://uelsen-und-umgebung.de/geschichten/ www.Uelsen-und-Umgebung.de - vertellegies en gedichten, ok in 't plat]

==Bibliografie==
*Arnold Rakers (1944). ''Die Mundarten der alten Grafschaft Bentheim und ihrer reichsdeutschen und niederländischen Umgebung : Auf dialektgeographisch-geschichtlicher Grundlage ; mit einem Mundartatlas von 142 Karten (im Anhang)''. Ollenborg: Stalling
*Arnold Rakers (1993). ''Mundartatlas der alten Grafschaft Bentheim. Hrsg., bearb. und auf der Basis des Rakersschen Forschungsansatzes komm. von Hendrik Entjes und Hermann Niebaum''. Sögel: Emsländische Landschaft für die Landkreise Emsland und Bentheim

== Rifferenties ==
<references />

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents_artikel]]
[[Kattegerie:Nedersaksisch]]
[[Kattegerie:Duutslaand]]
