[[Ofbeelding:Nedersaksisch.png|260px|thumb|Stee van 't Graafschopper Platt maank de [[Nedersaksisch]]e dialectgroepen (klik umme te vergroten)]]
'''Graafschopper Platt''' (de schriefwieze is wisselnd, ok '''Groaf-''', '''Graof-''' en '''-schupper''') is de verzamelname veur de dialecten van de [[Landkreis Graafschop Beynthem]] in de Duutse [[dielstaot]] [[Nedersaksen]]. Dizze dialecten heurt bi'j de [[Westfaols]]e groep van 't [[Platduuts]].<ref>Henk Bloemhoff, Jurjen van der Kooi, Hermann Niebaum en Siemon Reker (red.) (2008), ''Handboek Nedersaksische Taal- en Letterkunde'', Assen: Van Gorcum, p.78 (kaorte)</ref>

==Onderverdielings==
Daoras de revier de [[Vechte]] löp, nuumt ze de spraoke [[Waterplatt]]. 't Liekt stark op 't [[Vechtdals]] van de Nederlaanse [[pervincie]] [[Oaveriessel]]. 't Verkleinwoord vörmt ze mit ''-ie<small>(</small>n<small>)</small>''. Zo drag de oldste bewaord ebleven schoele van de [[Nedergraafschop]] ('t noordelijke diel van de Graafschop Beynthem) de name 'het Schöltien' (in [[Wielen]]). 't Waterplatt praot ze onder aandere in de plaatsen [[Schüttrupp]] (daoras 't [[Schüttrupper Platt]] het), [[Nothoorn]], [[Neenhuus]], [[Hoogstede]] en [[Emmelkamp]].

Aandere dialecten in de Graafschop hebt een verkleinwoord mit ''-ke'' en sluut meer an bi'j 't [[Oaveriessels|Noordoost-Twèents]]. Dizze dialecten nuumt ze ok wal [[Hügellandplatt]].<ref>Harrie Scholtmeijer (2006), ''Mörn! Taalgids Overijssel'', Assen: In Boekvorm Uitgevers bv, p.60</ref>

De verskillen in de verkleinvörm van de Graafschopper dialecten, en zo nog wat verskillen, bint uut-edrokt deur de dichter [[Carl van der Linde]] van [[Veldhoezen (Graafschop Beynthem)|Veldhoezen]]:

:''Unse Platt is nich an Wöre riek,
:''Wot proat ok oawerall nich gliek.
:''Hier "Pöttien", Schötteltien men segg,
:''Dor Pöttken, Schöttelken kottweg.
:''Hier seggt se Moder en dor Moar,
:''Hier is et söwen, sewwen dor.''<ref>Uut 't gedicht [http://www.gbiu.de/metmekaar/Plattdeutsch/cvdl-groafschup.htm ''De Groafschupp Benthem''] deur Carl van der Linde</ref>

==Verholding mit 't Nederlaans==
De Graafschop Beynthem stapten in 1588 oaver op 't [[calvinisme]]. Umdebi'j 1650 naamp 't Nederlaans de stee in van 't Duuts as karketaal (in de reformierte karke), schoeltaal en schrieftaal. De Nederlaanse invloed op 't Nedersaksisch hef in de Graafschop nog groter ewest as in [[Oostfraislaand|Oostfrieslaand]]. Ok de Beynthemer oaverheid gebruukten eeuwenlaank 't Nederlaans. De mèensen sprakken daorumme zowal Platduuts as Nederlaans, waorbi'j de leste taal de eerste beïnvloedden. Butendien was d'r de handelsvaort op de [[Vechte]], waordeur d'r nauwe handelsbaanden waren mit [[Zwolle]].

In de [[19e eeuw|negentiende eeuw]] hef deur de [[Duutse ienwörding]] 't Hoogduuts 't Nederlaans staorigan vervangen. In 1853 wördden 't Nederlaans op schoele of-eschaft, al wördden d'r nog les in 't Nederlaans egeven töt begun [[20e eeuw|twintigste eeuw]]. Op 't end van de negentiende eeuw wördden 't Nederlaans in 't lokaole bestuur vervongen. De reformiete karke hef nog töt nao de [[Tweide Wereldoorlog]] hier en daor 't Nederlaans gebruukt, as was det gebruuk onderbreuken tiedens 't [[Nazi-Duutslaand|nazi-bewind]].<ref>Gilbert de Smet (1983), Niederländische Einflüsse im Niederdeutschen. In Gerhard Cordes en Dieter Möhn (red.), ''Handbuch zur niederdeutschen Sprach- und Literaturwissenschaft'' Berlien: Erich Schmidt Verlag, pp. 730–761</ref>

==Verholding mit 't Nederlaans Nedersaksisch==
Töt nao de [[Tweede Wereldoorlog|Tweide Wereldoorlog]] bestund d'r een vluuiend [[dialectcontinuüm]] maank 't Platduuts van de Graafschop en de [[Nedersaksisch]]e dialecten van de Nederlaanse [[pervincie]]s [[Oaveriessel]] en [[Drenthe]]. Sund die tied bint de Graafschopper dialecten slim op 't [[Standerdduuts]] an egruuid en de Oaveriesselse en Drèentse dialecten op 't [[Standerdnederlaans]]. In 1974-1975 lagen de dialecten van Emmelkamp, Hoogstede, [[Wilsum]], [[Itterbeek]], [[Ulsen]], [[Neenhuus]], [[Lage]] en Nothoorn nog dichter bi'j 't Nederlaans as bi'j 't Duuts. In 1999 lagen van dizze plaatsen allennig de dialecten van Lage en Wilsum nog dichter bi'j 't Nederlaans.<ref>[http://www.let.rug.nl/~heeringa/dialectology/papers/lic99.pdf Wilbert Heeringa, John Nerbonne, Hermann Niebaum, Rogier Nieuweboer en Peter Kleiweg (2000), Dutch-German Contact in and around Bentheim, in D.G. Gilbers, J. Nerbonne en J. Schaeken, ''Languages in Contact'', Amsterdam-Atlanta: Rodopi (pdf)]</ref>

Toch hef 't plat nog een stee in de communicaotie maank Duutse en Nederlaanse platpraoters.<ref>[http://www.faz.net/s/RubCD175863466D41BB9A6A93D460B81174/Doc~E0EA2804719FA4DD3B6D15666F70603B1~ATpl~Ecommon~Scontent.html Andrea Schneider, ''Deutschland ohne Gardinen'', in de Frankfurter Allgemeine, 25 meert 2006. Oaver Nederlaanse immigraanten in Bad Bentheim: '' 'Verkehrssprache ist Platt. „Das versteht hier jeder.“' '']</ref>

==Schrieveri'je==
Schrievers in 't Graafschopper Platt bint onder aandern [[Hermann Bleumer]], [[Janette Boerrigter]], [[Christa Brinkers]], [[Wilhelm Buddenberg]], [[Gerhard Butke]], [[Heinrich Hensen]], [[Carl van der Linde]], [[Jan Mülstegen]], [[Arno Piechorowski]], [[Arnold Rakers]], [[Lucie Rakers]], [[Jan Smoor]], [[Karl Sauvagerd]] en [[Hermann Stegemerten]].<ref>[http://www.ins-db.de/index.html Die plattdeutschen Autoren und ihre Werke, von Peter Hansen]</ref><ref>[http://dissertations.ub.rug.nl/faculties/arts/2003/f.g.h.loewik/ F.G.W. Löwik (2003), ''De Twentse Beweging : strijd voor modersproake en eigenheid'', Grunning: Rieksuniversiteit Grunning. 'Wie is wie?']</ref> De taalkundige Arnold Rakers hef 't Graafschopper Platt bestudeerd en vastelegd (kiekt bi'j de Bibliografie).

==Verienige==
Sund end jaoren zeuventig bestiet de [[Groafschupper Plattproater Kring]], die as liefspreuke hef: '' 'Well platt proat, proat 'ne Sproak meer.' '' Vanof 1983 hef dizze Kring samen ewarkt mit de [[Kreenk vuur de Twentse Sproak]]. Alle jaoren hebt ze samen een karkdienst ehulden in 't Graafschopper of 't [[Tweants]]e plat.<ref>[http://www.geocities.com/spyspiderjones/zannekin/nieuwsbrief/20034.html Ni'jsbrief Vereniging Zannekin, 4e trimester 2003]</ref>

==Veurbielden==
====Vergelieking Graafschopper Platt en Vechtdals====
[[West-Overiesselse spelling]], evolgd deur de ([[Sass'sche Schrievwies]])<ref>Ekeuzen uut een lieste in Harrie Scholtmeijer (2006), ''Mörn! Taalgids Overijssel'', Assen: In Boekvorm Uitgevers bv, p.57</ref>
{| {{prettytable}} width="60%"
|- style="background: #efefef;"
! width="15%" |Graafschopper Platt van [[Emmelkamp]]
! width="15%" |Vechtdals van [[Hardenbarg]]
|-
|water (Water)
|water (Water)
|-
|hoes (Hus), ''mv.'' huze (Hüse)
|huus (Hüüs), ''mv.'' huze (Hüse)
|-
|piepe (Piepe)
|piepe (Piepe)
|-
|schlöttel (Schlöttel)
|slöttel (Slöttel)
|-
|stool (Stool)
|stoel (Stul)
|-
|beumpie<small>(</small>n<small>)</small> (Böömpie<small>(</small>n<small>)</small>)
|beumpie (Böömpie)
|-
|nen knecht (nen Knecht)
|een knecht (en Knecht)
|-
|ne vrouw (ne Frau)
|een vrouw (en Frau)
|-
|ie, doe (y, du) ''(2.pers.ev.)'' 
|ie (y) ''(2.pers.ev.)''
|-
|ieleu (y Löö) ''(2.pers.mv.)''
|eeluu (ee Lüü) ''(2.pers.mv.)''
|-
|hef (heff) ''(3.pers.ev.)''
|hef (heff) ''(3.pers.ev.)''
|-
|hebt (hebbt) ''(1.pers.mv.)''
|hebt (hebbt) ''(1.pers.mv.)''
|-
|bint, zint (bint, sint) ''(3.pers.mv.)''
|bent (bent) ''(3.pers.mv.)''
|-
|gedaon (gedaan)
|edaone (edane)
|-
|}

====Uut een toespraoke van Arnold Rakers====
:'' 'Mi dücht, daw us door geröst weer aan wennen könt, övveral woort men effen geet, plat te praoten, en de moderspraoke doormet weer de ere te gevven, dee ze verdeent. För mi bint alle tungensläge in t lând van de moderspraoke nich alleen tungensläge of dialecte—, see bint zöls spraoke, en döörum möw ze ok as spraoke bruken, övveral woor dat men effen geet; dan möw zöls nog weer léren, alle dinge in de moderspraoke te zeggen!' ''

:Uut de 'Everlo-praot' van Arnold Rakers, 28 december 1953<ref>[http://dissertations.ub.rug.nl/faculties/arts/2003/f.g.h.loewik/ F.G.W. Löwik (2003), ''De Twentse Beweging : strijd voor modersproake en eigenheid'', Grunning: Rieksuniversiteit Grunning, heufdstok vief]</ref>

==Uutgaonde verwiezings==
*[http://www.gbiu.de/metmekaar/platt.htm metmekaar: gedichten en vertellegies in 't Graafschopper Platt]
*[http://uelsen-und-umgebung.de/geschichten/ www.Uelsen-und-Umgebung.de - vertellegies en gedichten, ok in 't plat]

==Bibliografie==
*Arnold Rakers (1944), ''Die Mundarten der alten Grafschaft Bentheim und ihrer reichsdeutschen und niederländischen Umgebung : Auf dialektgeographisch-geschichtlicher Grundlage ; mit einem Mundartatlas von 142 Karten (im Anhang)'', Ollenborg: Stalling
*Arnold Rakers (1993), ''Mundartatlas der alten Grafschaft Bentheim. Hrsg., bearb. und auf der Basis des Rakersschen Forschungsansatzes komm. von Hendrik Entjes und Hermann Niebaum'', Sögel: Emsländische Landschaft für die Landkreise Emsland und Bentheim 

== Rifferenties ==
<references />

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents_artikel]]
[[Kattegerie:Nedersaksisch]]
[[Kattegerie:Duutslaand]]
