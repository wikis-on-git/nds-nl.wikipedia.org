[[Ofbeelding:GroningensOntzetVuurwerk2005.jpg|right|thumb|250px|Vuurwaark tiedens Grunnegs Ontzet 2005]]
Mit t '''Grunnegs Ontzet''' (ook: ''Grunnens Ontzet'', ''Achtentwintegsten'' of ''Bommen Berend'' nuimd) wordt vaaierd dat op [[17 augustus|17 augustes]] [[1672]] (volgens de [[juliaanse kelender|julioanse kalìnder]]) de stad [[Grunnen (stad)|Grunnen]] onder laaiden van [[Carl von Rabenhaupt]] bevraaid wuir van beleegroar [[Bernhard von Galen|Berend van Goalen]], bisschop van Munster. t Feest wordt vanoaf [[1700]], noa de invouern van de [[gregoriaanse kelender|gregorioanse kalìnder]], op [[28 augustus|28 augustes]] vaaierd.

Bisschop [[Bernhard von Galen|Berend van Goalen]] belegerde de Stad in t [[rampjoar]], zo as [[1672]] ook wel nuimd wordt. Hai slog t beleg op veur d Stad op [[21 juli]] van dat joar. d Stad wuir bestookt mit n grode houveulhaid bommen, wat hom zien [[bienoam]] ''Bommen Berend'' opleverde. Deur toudoun van veldheer [[Carl von Rabenhaupt]] mos hai zien belegern opbreken.

Op 17 [[augustus|augustes]] mos Van Goalen oafdroepen mit enkeld de hèlft van zien 24.000 man tellende leger. Loater dat joar mos hai de vesten [[Koevern|Kouvort]] priesgeven.

De 28e augustes is (noa 1700) de ploatselke feestdag mit n groot aantel feestelkheden, woaronder n peerdenkeurn, drafwedstrieden, meziekevenement op de renboan, n [[kaarms]] en n groot [[vuurwaark]].
As 28 augustes op n zundag vaalt (zo as in [[2005]]) wordt Grunnegs Ontzet op [[27 augustes]] vaaierd.

[[Kategorie:Grunnegs artikel]]
[[Kategorie:Grunnen]]
[[Kategorie:Hollaandse oorlog]]
[[Kategorie:Belegeringe|Grunnen]]
