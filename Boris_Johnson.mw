[[File:Boris Johnson official portrait (cropped).jpg|thumb|250px|Boris Johnson]]
'''Alexander Boris de Pfeffel Johnson''' ([[Niej-York|Ny-Jork]] [[19 juni]] [[1964]]) is nen [[groutbrittanie|britsken]] politiker van de [[Konservative Partye (Grout-Brittanie)|Konservative Partye]], geskeedkündigen, skryver, journalist en seyt den [[24 juli|24. juli]] [[2019]] eyrsten minister van et [[Vereynigd Köäningryk]]. Vöärtyds was hee börgemeister van [[Londen]] en seyt [[2015]] lid van et [[Laegerhuus]]. van den [[13 juli|13. juli]] [[2016]] töt an den [[9 juli|9. juli]] [[2018]] was hee Minister vöär Butenlandske saken en et Gemeynebest vöär et [[Kabinet-May I]] en [[Kabinet-May II|II]].

Up den [[23 juli|23. juli]] [[2019]] wör Johnson döär tweydarde van de leyden köäsen as nyen partyleider. Dårmed volgden hee Theresa May up as eyrste minister van et Vereynigd Köäningryk.

== Leavensbeskryving ==
Boris Johnson is ne achterkleinsöäne van [[Ali Kemal]], nen [[Türkye|türkske]] journalist den as an et begin van de [[20e eeuw|20. eywe]] nen körten tyd minister van Binnenlandske saken was in de [[Ottomaanske Ryk|ottomaanske]] regeyring van [[Groutvisyr]] [[Ahmed Tevfik Pasja]]. In [[1910]] tröäken Johnsons türkske oavergroutolden når et Vereynigd Köäningryk. Dår nöäm syn oavergroutvader de achtername van syne britske vrouwe, 'Johnson', an. Andere oavergroutolders warren de [[suffragette]] [[Millicent Fawcett]] en nen [[düütskland|düütsken]] prins. [[Stanley Johnson]] (1940), den vader van Boris, is journalist, skryver, vöärmalig britsk parlementslid en topambtenaar van de [[Europese Unie|europeeske üny]]. Syn moder, charlotte Johnson (meydkensname Fawcett) (1942) is künstenaresse en düt portretten en landskappen skilderen. Syne olden güng uut mekander in [[1979]].

Nå syne skooltyd an de vöärname [[kostskole]] [[Eton College]] güng Johnson når de [[Universiteit van Oxford]] en de [[Europeeske Skole]] in [[Brüssel]]. Dårnå wör hee journalistn. An Oxford was hee by de [[Bullingdon Club]], wår as ouk vöärmålig eyrsten minister [[David Cameron]] en [[Radosław Sikorski]] by warren. Syne loupbane begün by de ''[[Daily Telegraph]]'' in [[1987]]. Van [[1994]] töt [[1999]] was hee verslaggeaver van EU-saken vöär disse krante. Dårnå was hee höyvdredaktöör by et tydskrivt ''The Spectator''.

Johnson skreav veer [[autobiografy|autobiografiske]] böker en twey [[roman (literatuur)|romans]]. Vöär de [[British Broadcasting Company|BBC]] makeden hee ne [[dokumentäre]] ''The dream of Rome'' (2006), wårin as hee de Europeeske Uny vergelyket med et [[Romeinse Riek|Romeinske Ryk]]. Med syne uptreadens in et BBC-programma ''Have I Got News For You'' van de BBC, wat hee veer mål presenteerden, verwörv hee vöäle bekendheid. In 2004 wör hee nomineerd vöär nen BAFTA-prys. In 2006 köm ne biografy oaver em uut.<ref>Andrew Gimson: ''Boris: The Rise of Boris Johnson'', Simon and Schuster UK, Londen, 2006, herziene 2e druk 2012, 384 p. ISBN 978-0857207388</ref>

In april 2016 makeden Johnsons uutgeaver wearldkündig at Johnson sul warken an ne biografy van [[William Shakespeare]] under de titel ''Shakespeare: The Riddle of Genius''. Mär in juli van datselvde jår wör ankundigd at et book vöärloupig nit uut sul koamen ümdat Johnson as minister van Butenlandske Saken te druk sul weasen.<ref>[https://www.theguardian.com/books/2016/jul/23/boris-johnson-shakespeare-biography-brexit-riddle-of-genius Brexit, pursued by a bear: Boris Johnson shelves his Shakespeare biography], ''[[The Guardian (krante)|The Guardian]]'', 23 juli 2016.</ref>

Nå syn ministerskap güng Johnson vannys an et wark by de ''Daily Telegraph'', ditmål as [[kolumn]]skryver. Vöär syne weakelikse bydrage van 1100 wöörde krigt hee £275.000 (ümmereakend ungeveyr € 300.000) in et jår.<ref>[https://www.theguardian.com/politics/2018/oct/03/daily-telegraph-rehires-boris-johnson-on-275000-salary "Boris Johnson's Daily Telegraph salary revealed to be £275,000"], ''[[The Guardian (krant)|The Guardian]]'', 3 oktober 2018.</ref>

Johnson was trouwd en hevt vyv kinder. In september 2018 kundigden hee en syne domålige vrouwe an uut mekander te gån<ref>[https://www.bbc.co.uk/news/uk-politics-45446254 "Boris Johnson and wife to divorce"], BBC News. 7 september 2018</ref>

Vanweage syne geboorte in [[Niej-York|Ny Jork]] har Johnson nöäst de britske ouk de [[Vereynigde Ståten|amerikaanske]] nationaliteit. In [[2016]] deade he dår afstand van.<ref>[https://www.theguardian.com/politics/2017/feb/08/boris-johnson-renounces-us-citizenship-record-2016-uk-foreign-secretary Boris Johnson among record number to renounce American citizenship in 2016], 9 februari 2017.</ref>

{{DEFAULTSORT:Johnson, Boris}}
[[Kategorie:Tweants artikel]]
[[Kategorie:Verienigd Keuninkriek]]
[[Kategorie:Politiek leaider]]
