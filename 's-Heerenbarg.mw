''' 's-Heerenbarg''' ([[Nederlands]]:'' 's-Heerenberg'') is een stad in de gemeente [[Montferland]], in de previnsie [[Gelderland]] in [[Nederland]]. De stad hef rundumme 8000 inwonners (2003). 's-Heerenbarg steet bekand um ut [[carnaval]], boaven de grote riveere is dit et Mekka van et carnaval. Den optochte (zundags met carnaval) is meer dan de meujte weerd um te bekieken. Met carnaval is 's-Heerenbarg bekand as: Waskupenstad.

==Pim Pandoer en de Heks van 's-Heerenberg==

Deur het book "Pim Pandoer en de Heks van 's-Heerenberg" kreg de stad in de 20den eeuwe nen betjen bekendheid. Het verhaal geet oaver nen olde weduwe met de name [[Mechteld ten Ham]] dee van verschillende zoaken deur den vroggeren 's-Heerenbargse bevolking beschuldigd wodden. Dit vröwken wodden op 26 juli 1605 op de brandstoapel ezet. Algemeen wödt an-enommen dat Mechteld ten Ham den letsten veur hekseri-je vereurdeelden vrouwe van Nederland is. In 's-Heerenbarg wödt rundumme augustus elk joar nen feest evierd uut eer an de olde weduwe.

==Roadhuus==
[[Ofbeelding:Stadhuisbergh.jpg|thumb|Het 16den eeuwsen roadhuus in 's-Heerenbarg.]]
Het "Neije Raethuys" wödden in 1531 ebouwd as vervanging van het "Ailde Raethuys" aan de Kellenstroate. Van oldsheer is ut roadhuus ut bestuurscentrum van de stad en van het land van den Barge. Vergoaderingen van de magistroat en van de gearfden van het groafschap [[Bargh]] bunt hier ewest. Doarnoast wödden der recht esprokken. In den keller was nen gevängnis en vandage is veur het roadhuus nen schandpoal op-esteld. De roadhuisklokke uut 1526 wödden in vrogger tieden ebruukt um de burgerleu bi-j mekare te roopen veur vergoaderingen en bi-j nen uutbroak van een ramp, zoas nen braand. Het roadhuus wödden in de joaren 1914-1918 staurierd.

==Muntrecht==
[[Muntrecht]]: de heern en later graven van den Bargh ontvingen in et midden van den 14den eeuwe muntrechte veur den [[heerlijkheid]] [[Dieren]] van den hartog van [[Gelre]]. Umdat zi-j doar gene andere bezittingen hadden, konden zi-j dit muntrechte nooit ter ploatse uutvoeren en bunt doar in Dieren nooit warkelek munten esloagen. Rundumme [[1577]] wöd doar in 's-Heerenbarg alderbastend völle zilveren en golden munten esloagen met doarop den tekst "in Dieren cusa" (gesloagen in Dieren). Dizze munten voldeejen neet an den wetteleken eisen, moar deur den vermelding ''Dieren'' onttrokken dee heern van Bargh zich an den toozicht (en straffe) van den Duutse keizer.

==Trivia==
[[Ofbeelding:Berg Klooster Don Rua Gouden Handen PM07.jpg|thumb|200px|'s-Heerenbarg: 'Golden Handen']]
* Zowal [[Burgers' Zoo]] as het [[Afrika Museum]] (vandage in Barg en Delle) hebt eursprong in 's-Heerenbarg. Et [[Afrika Museum]] is an-evangen in et vroggere klooster 'Don Rua' woar tot 1999 Golden Handen evestigd was. Dee toonmoaligen poaters, dee noar Afrika trokken, beslotten nen museum op te richten

==Zee ok:==
*[[Bargh]]

==Uutgoande verwiezing==
* [http://wiki.heemkundekringbergh.nl/index.php/Hoofdpagina Berghapedia, de kleinen breur van Wikipedie]
* [http://www.sheerenberg.com Een groten verzoameling infomatieve verwiezingen oaver 's-Heerenbarg]



{{Montferland}}


[[Kattegerie:Achterhooks_artikel]]
[[Kattegerie:Plaotse in Gelderlaand]]

[[en:'s-Heerenberg]]
[[nl:'s-Heerenberg]]
