''' 's-Heerenbarg''' ([[Nederlands]]:'' 's-Heerenberg'') is ne stad in de gemeente [[Montferland]], in de previnsie [[Gelderland]] in [[Nederland]]. De stad hef rundumme 8000 inwonners (2003). 's-Heerenbarg steet bekand um t [[carnaval]], boaven de grote riveere is dit et Mekka van et carnaval. De optochte (zundags met carnaval) is meer dan de meujte weerd um te bekieken. Met carnaval is 's-Heerenbarg bekand as: Waskupenstad.

==Pim Pandoer en de Heks van 's-Heerenberg==

Deur t book "Pim Pandoer en de Heks van 's-Heerenberg" kreg de stad in de 20den eeuwe nen betjen bekendheid. t Verhaal geet oaver ne olde weduwe met de name [[Mechteld ten Ham]] dee van verschillende zoaken deur den vroggeren 's-Heerenbargse bevolking beschuldigd wodden. Dit vröwken wodden op 26 juli 1605 op de brandstoapel ezet. Algemeen wödt an-enommen dat Mechteld ten Ham de leste veur hekseri-je vereurdeelde vrouwe van Nederland is. In 's-Heerenbarg wödt rundumme augustus elk joar nen feest evierd uut eer an de olde weduwe.

==Roadhuus==
[[Ofbeelding:Stadhuisbergh.jpg|thumb|Et 16den eeuwsen roadhuus in 's-Heerenbarg.]]
t "Neije Raethuys" wödden in 1531 ebouwd as vervanging van t "Ailde Raethuys" an de Kellenstroate. Van oldsheer is t roadhuus t bestuurscentrum van de stad en van t land van den Barge. Vergoaderingen van de magistroat en van de gearfden van t groafschap [[Bargh]] bunt hier ewest. Doarnoast wödden der recht esprokken. In den keller was nen gevängnis en vandage is veur t roadhuus nen schandpoal op-esteld. De roadhuisklokke uut 1526 wödden in vrogger tieden ebruukt um de burgerleu bi-j mekare te roopen veur vergoaderingen en bi-j nen uutbroak van een ramp, zoas nen braand. t Roadhuus wödden in de joaren 1914-1918 staurierd.

==Muntrecht==
[[Muntrecht]]: de heern en later graven van den Bargh ontvingen in et midden van den 14den eeuwe muntrechte veur den [[heerlijkheid]] [[Dieren]] van den hartog van [[Gelre]]. Umdat zi-j doar gene andere bezittingen hadden, konden zi-j dit muntrechte nooit ter ploatse uutvoeren en bunt doar in Dieren nooit warkelek munten esloagen. Rundumme [[1577]] wodden doar in 's-Heerenbarg alderbastend völle zilveren en golden munten esloagen met doarop den tekst "in Dieren cusa" (gesloagen in Dieren). Dizze munten voldeejen neet an den wetteleken eisen, moar deur den vermelding ''Dieren'' onttrokken dee heern van Bargh zich an t toozicht (en straffe) van den Duutsen keizer.

==Trivia==
[[Ofbeelding:Berg Klooster Don Rua Gouden Handen PM07.jpg|thumb|200px|'s-Heerenbarg: 'Golden Handen']]
* Zowal [[Burgers' Zoo]] as t [[Afrika Museum]] (vandage in Barg en Delle) hebt eursprong in 's-Heerenbarg. Et [[Afrika Museum]] is an-evangen in et vroggere klooster 'Don Rua' woar tot 1999 Golden Handen evestigd was. Dee toonmoaligen poaters, dee noar Afrika trokken, beslotten nen museum op te richten

==Zee ok:==
*[[Bargh]]

==Uutgoande verwiezing==
* [http://wiki.heemkundekringbergh.nl/index.php/Hoofdpagina Berghapedia, de kleinen breur van Wikipedie]
* [http://www.sheerenberg.com Een groten verzoameling infomatieve verwiezingen oaver 's-Heerenbarg]



{{Montferland}}

[[Kattegerie:Achterhooks artikel]]
[[Kattegerie:Plaose in Gelderlaand]]

[[en:'s-Heerenberg]]
[[fr:'s-Heerenberg]]
[[nl:'s-Heerenberg]]
