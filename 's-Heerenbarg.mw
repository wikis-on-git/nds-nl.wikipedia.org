''' 's-Heerenbarg''' ([[Nederlands]]:'' 's-Heerenberg'') is ne stad in de gemeente [[Montferland]], in de previnsie [[Gelderland]] in [[Nederland]]. De stad hef um en noabi'j de 8000 inwonners (2003). 's-Heerenbarg steet bekand um t [[carnaval]], boaven de grote rivieren is dit et Mekka van et carnaval. Den optocht (zundags met carnaval) is meer dan de meujte weerd um te bekieken. Met carnaval is 's-Heerenbarg bekand as: Waskupenstad.

==Pim Pandoer en de Heks van 's-Heerenberg==

Deur t book "Pim Pandoer en de Heks van 's-Heerenberg" kreg de stad in de 20de eeuwe n betjen bekendheid. t Verhaal geet oaver ne olde weduwe met den name [[Mechteld ten Ham]] dee van verskeidene zaken deur de vroggere 's-Heerenbargse bevolking beschuldigd wodden. Dit vröwken wodden op 26 juli 1605 op den brandstapel ezat. Algemeen wödt an-enommen dat Mechteld ten Ham de leste veur hekseri-je vereurdeelde vrouwe van Nederland is. In 's-Heerenbarg wödt rundumme augustus elk joar n feest evierd uut eer an de olde weduwe.

==Roadhuus==
[[Ofbeelding:Stadhuisbergh.jpg|thumb|Et 16de eeuwse roadhuus in 's-Heerenbarg.]]
t "Neije Raethuys" wödden in 1531 ebouwd as vervanging van t "Ailde Raethuys" an de Kellenstroate. Van oldsheer is t roadhuus t bestuurscentrum van de stad en van t land van den Barg. Vergoaderingen van de magistroat en van de gearfden van t groafschap [[Bargh]] bunt hier ewest. Doarnoast wödden der recht esprokken. In den keller was ne gevängnis en vandage is veur t roadhuus nen schandpoal op-esteld. De roadhuisklokke uut 1526 wödden in vrogger tieden ebruukt um de burgerleu bi-j mekare te roopen veur vergoaderingen en bi-j nen uutbroak van een ramp, zoas nen braand. Et roadhuus wödden in de joaren 1914-1918 restaureerd.

==Muntrecht==
[[Muntrecht]]: de heern en later graven van den Bargh ontvingen in et midden van de 14de eeuwe muntrechte veur de [[heerlekheid]] [[Dieren]] van den hartog van [[Gelre]]. Umdat zi-j doar gene andere bezittingen hadden, konden zi-j dit muntrechte nooit ter plaatse uutvoeren en bunt der in Dieren nooit warkelek munten eslagen. Rundumme [[1577]] wodden der in 's-Heerenbarg alderbastend völle zilveren en golden munten esloagen met doarop den tekst "in Dieren cusa" (eslagen in Dieren). Dizze munten voldeejen neet an de wetteleke eisen, moar deur de vermelding ''Dieren'' onttrokken de heern van Bargh zich an t toozicht (en straffen) van den Duutsen keizer.

==Trivia==
[[Ofbeelding:Berg Klooster Don Rua Gouden Handen PM07.jpg|thumb|200px|'s-Heerenbarg: 'Golden Handen']]
* Zowal [[Burgers' Zoo]] as t [[Afrika Museum]] (vandage in Barg en Dal) hebt eursprong in 's-Heerenbarg. Et [[Afrika Museum]] is an-evongen in et vroggere klooster 'Don Rua' woar tot an 1999 Golden Handen evestigd was. De toonmoalige poaters, dee noar Afrika trokken, beslotten n museum op te richten.

==Zee ok:==
*[[Bargh]]

==Uutgoande verwiezing==
* [http://wiki.heemkundekringbergh.nl/index.php/Hoofdpagina Berghapedia, den kleinen breur van Wikipedie]
* [http://www.sheerenberg.com Ne grote verzameling informatieve verwiezingen oaver 's-Heerenbarg]



{{Montferland}}

[[Kattegerie:Achterhooks artikel]]
[[Kattegerie:Plaose in Gelderlaand]]

[[en:'s-Heerenberg]]
[[fr:'s-Heerenberg]]
[[nl:'s-Heerenberg]]
