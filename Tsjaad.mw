{{Laandtabel-twd
| naaminlaandssproak = جمهورية تشاد (''Jumhūrīyat Tshād'')<br />République du Tchad
| vlagge =  Flag of Chad.svg
| vlagartikel = Vlagge van Tsjaad
| woapn = Coat_of_arms_of_Chad.svg
| woapnartikel = 
| lokasie = Location_Chad_AU_Africa.svg
| sproaken = [[Arabies]], [[Fraansk]] (beide offisjeel), nog ong. 120 inheemse sproaken
| heufdstad = [[N'Djamena]]
| geleuf = [[Christendom]], [[Islam]]
| regeringsvörm = [[Republiek]]
| inwonners =  10.329.208 | dichtheid = 8
| km2 = 1.284.000
| breedtegroad = 12/06//N 
| lengtegroad = 16/02//W 
| region = TD
| pctwater = 1,9
| munteenheid = [[Sentraal-Afrikaanse Fraank]]  | valutakode = (XAF)
| tiedzone = [[UTC]] +1
| volksleed = [[La Tchadienne]]
| feestdag =
| tld = td | laandkode = TD | tel = 235
}}

'''Tsjaad''' ([[Arabies]]: تشاد ''Tshād''; [[Fraans]]k: ''Tchad'', offisjeel de '''Reppubliek Tsjaad''' (Arabies: جمهورية تشاد ''Jumhūrīyat Tshād''); is een inslötten laand in [[Midden-Afrika]]. Et ligt zudelik van [[Libië]], westelik van [[Soedan]], noordelik van de [[Sentraal-Afrikaanse Reppubliek]], noordoostelik van [[Kameroen]] en [[Nigeria]] en oostelik van [[Niger (laand)|Niger]]. Wat oppervlak angeet is et et viefde grötste laand van Afrika.

Tsjaad hef verskeaidene strekken: ne [[weuste]] in et noorden, nen dreugen [[sahel]]streppel in et midden en ne [[Soedanese savanne]] in et zuden, woer as wat mear gröaien wil. Et [[Tsjaadmear]], woer as et laand noar verneumd is, is et grötste [[natlaand]] in Tsjaad en de tweede grötste in Afrika. De heuwdstad [[N'Djamena]] is ook de gröste stad. Der wont in Tsjaad mear as 200 verskillende volker met allemoal egene sproaken. De offisjele sproaken zeent [[Arabies]] en [[Fraans]]k. Der wont in heuwdzaak [[Islam|Mohammedanen]] en [[Kristendom|Kristenen]].

Ongevear 7000 joar vuur Kristus treuken der völle leu noar et Tsjaadse bekken. Kort vuur Kristus kömmen en völlen der ne riege an stoaten en rieken in et Tsjaadse Sahel-deel. Ze vöchten vake um de haandelsweagen duur de [[Sahara]]. Fraankriek nöm et gebeed in [[1920]] in. In [[1960]] wör et laand onofhaankelik oonder [[François Tombalbaye]]. De Mohammedanen oet et noorden warren et neet eens met zinne regearingspraktijken. Dit leaidden in [[1965]] töt nen [[börgeroorlog]], den as lange doeren zol. In [[1979]] nömmen de opstaandigen de heuwdstad in en stopten de hearskoppieje van et zuden. Mer de leaders van de opstaandigen vöchten oonderling, töt at [[Hissène Habré]] zinne rivalen versleug. In [[1990]] wör he of ezat duur zinnen genneraal [[Idriss Déby]]. Seend [[2003]] is de [[Darfoerkrisis]] vanoet et nöastliggende Soedan oawersloan noar Tsjaad en [[Tsjaadoorlog (2005-noe)|brech et laand oet eawenwicht]]. Der wont hoonderddoezenden Soedanese vluchtelingen in en roond kaampen in et oosten van Tsjaad.

Der zeent völle politieke partiejen, mer presideant Déby en zinne partieje de [[Patriottistiese Verlössingspartieje]], hef de töwkes nog aait stewig in haanden. Tsjaad blif nog aait eploagnd duur politiek geweeld en der wordt regelmoatig probeerd nen [[stoatsgreep]] te plegen.

Tsjaad is ene van de [[Lieste van laanden noar inkommen per inwonner|oarmste]] en meest [[umkeuperieje|umkeupboare]] laanden in de wearld. De meeste leu wont der as herders of [[boeren]]. Seend 2003 is [[roewe öllie]] et belangriekste oetvoorprodukt wörden. Doarvuur was et [[katoen]].

[[Kategorie: Tweants artikel]]
[[Kategorie: Afrika]]
