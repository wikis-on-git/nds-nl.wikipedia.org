{{Amerikaanse staot
| naam = Maine
| biejnoam = ''The Pine State''<br><small>''De Dannenståt''</small>
| vlagge = [[Bestaand:Flag of Maine.svg|125x100px|border|Vlagge van Maine]]
| wapen = [[Bestaand:Seal of Maine.svg|110x100px|Wåpen van Maine]]
| kaorte = Map of USA ME.svg
| heufstad = [[Augusta (Maine)|Augusta]]
| toe-etrejen = 15 mei, [[1820]]
| oppervlak laand = 91.646
| oppervlak waoter = 13,5% water
| inwoeners = 1.344.212
| dichtheid = 16,9
| tiedzone = Eastern ([[UTC]]−5/−4)
| antal graafschappen = 
| ofkorting = ME
}}

'''Maine''' (uutspreaken as ''Meyn'') is den meyst noordeliken ståt in et noordousten van de [[Vereynigde Ståten]]. De höyvdstad is [[Augusta (Maine)|Augusta]] en de drukstbevolkede stad is [[Portland (Maine)|Portland]].

Maine is up 11 ståten nå den kleinsten ståt wat uppervlak angeyt, hevt et up acht nå kleinste inwoanertal en de up 12 nå dünste bevolkingsdichtheid van de vyvtig ståten. Et ligt in de historiske [[Ny Engeland]]-streake. Up et westen hevt et ne grense med Ny Hampshire. Den [[Atlantisken Oceaan]] ligt up et süüdousten en de [[Kanada|kanadeeske]] provincys [[Brunswyk (Kanada)|Brynswyk]] en [[Québec (perveensie)|Québec]] up et noordousten en -westen. Et is den eanigsten ståt wat mär an eynen anderen VS-ståt grenset. 

Wat landskap angeyt steyt Maine bekend üm de gnadderige rotsachtige küstlyne, laege, glooiende bargen, swår bebusked binnenland en skilderachtige waterweagen. Ouk beroomd is de seyköäken, med name [[kreyvt]] en musselen. Maine hevt een vuchtig landklimaat, ouk an de küste.

Volgens ne telling woanden der up den 1. juli van 2019 1.344.212 lüde in Maine. Al hevt den ståt ginne officiele språke, et [[engelsk]] wördt et meyste küürd. Dårnå kümt ne kleine grup lüde wat ouk noch [[fransk]] kan (5%). [[Spaans]]k wördt döär nen enkeling spröäken.

Dusenden jåren woanden der inheymsken, vöäral spreakers van et [[algonquiaansk]]. Den [[Frankriek|fransken]] [[Pierre Dugua, Sieur de Mons]] en syn volk warren de eyrste europeanen. Dee stichteden ne neadersetting up et eiland [[Saint Croix]] in [[1604]]. De eyrste [[Vereynigd Köäningryk|engelske]] kolony as de kortstundige [[Popham Colony]], den as in [[1607]] döär de [[Plymouth Company]] stichted wör. Langs de küste van Maine wörden verskeidene neadersettingen stichted, al mislükkeden der meyrdere döär et lastige klimaat, anvåringen med de inheymsken en anderen teagenslag.

By anvang van de [[18e eeuw|18. Eywe]] warren der noch mär een händkevul europeeske neadersettingen oaver. Loyalisten en patriotten vöchten üm Maines gebeed in de [[Amerikaanske Revoluty]]. In den [[Oorlog van 1812]] was et unverdeadigde oustelike deyl van Maine in handen van de britten. Nå at dee een paar mislükkede veltochten makeden, wör der een vreydesverdrag upstelled wårin bedüngen wör dat ’n deyl van et michigaanske skyreiland bestemd was vöär de inheymske amerikanen.
Töt an [[1820]] was Maine underdeyl van et [[Gemeynebest van Massachusetts]]. In dat jår stemden se vöär unafhangelikheid. Up den 15. mei van dat jår wör Maine de 23e ståt van Amerika.

[[Kategorie: Tweants artikel]]
[[Kategorie: Staoten van Amerika]]
