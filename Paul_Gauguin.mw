'''Eugène Henri Paul Gauguin''' (Parys, 7 jüny 1848 – Atuona op de Marquesaseylaandn, 9 meey 1903) was een Fransen künstskilder. Syn skilderstyl wörd onder et köppy [[Postimpressionisme|Postimpressionisme]] eset en et wark nå 1891 by [[Simbolisme]]. Hy wörd eaven yns, nöäst Van Gogh en [[Paul Cézanne]], as de vaar van de [[moderne kunst|moderne künst]] esyn.

==Leaven==
So as et verhaal wil, had Gauguin een beste bane as böyrsmakelaar, had een vrouwe en kinder en leaven een good leaven in [[Kopenhagen]]. Mar hy gaven et allemåle op ümme op [[Fraankriek|Frankryk]], [[Paries|Parys]], an te gån en dår vöär de skilderkünst te gån leaven.  

Tydens syn leaven was hy al een bekenden by de junge skilders in Frankryk. In verskeydne grupen was hy een soort guru vöär ear. In [[Pont-Aven]], [[Bretagne]], had hy een skildersgruup. Ene van syn fans was [[Vincent van Gogh]], wår as hy (med andringen van [[Theo van Gogh]]) en settyn met samen eleaved hevt. Dit hevt uutendelik töt een dikke rüsy ekommen, wårnå van Gogh in een onwyse büye syn egen oot der of sneden. 

Gauguin güng op Tahiti an, ümme dår (achterof esyn) syn beste wark te maken. Hy söchten en verbeelden dår et püre en primityve leaven van de oorsprüngelike bewouners dårsoot. Med vöäle inspyratsy van de inheemse godsdynstige gebruken en verhalen. Ouk al waren sy dår al vlink an et verwesteren. Hy hevt nog ene mål når Parys ewest, maar kregen to geen erkenning van syn Tahiti-warken. To hy weer geld espård had was hy weerümme gån når de eylanden. Dår is hy ouk uut de tyd ekommen döär sölvmoordpogings, drank en uutendelik döär een geslächtsseekte.




[[Kategorie:Keunst]]
[[Kategorie:Skilder]]
{{Dialekt|sdz}}
