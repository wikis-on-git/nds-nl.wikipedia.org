'''Eugène Henri Paul Gauguin''' (Parys, 7 jüny 1848 – Atuona op de Marquesaseylaandn, 9 meey 1903) was 'n Fraansn künstskilder. Syn skilderstyl wöd onner 't köppy [[Postimpressionisme|Postimpressyonisme]] eset en 't wark nå 1891 by [[Simbolisme]]. Hy wöd eevnyns, nöäs Van Gogh en [[Paul Cézanne]], as n va van de [[moderne kunst|moderne künst]] esyn.

==Leevn==
So as ‘t verhaal wül, had Gauguin ’n beste bane as böörsmakelaar, had ’n vrouwe en kinder en leevn ’n guud leevn in [[Kopenhagen|Koopnhaagn]]. Mar hy gaavn 't allemåle op ümm' op [[Fraankriek|Fraankryk]], [[Paries|Parys]], an te gån en dår vöör de skilderkünst te gån leevn.  

Tydns syn leevn was 'e al 'n bekendn by de jonke skilders in Fraankryk. In verskeydne gruupn was 'e een soort guru vöör eer. In [[Pont-Aven]], [[Bretagne]], had 'e en skildersgruup. Yne van syn fans was [[Vincent van Gogh]], wår as 'e (met andringn van [[Theo van Gogh]]) en settyn met saam eleevd hev. Dit hev üüteandelik töt 'n dikke rüüsy kommn, wårnå van Gogh in'n onwyse büyye syn eagn ore d'r ov sneedn. 

Gauguin günk op Tahyty an, ümm' dår (achterov esyn) syn beste wark te maakn. Hy söchn en verbeeln dår 't püre en prymytyve leevn van d' orsprünklike bewoners dårsoot. Met völle inspyratsy van d' inhymse godsdynstige gebrüükn en verhaaln. Okal waarn sy dår al vlink an't verwestern. Hy hev nog yn mål når Parys ewest, mar kreegn tu gyn erkenning van syn Tahyty-warkn. Tu de weer geld espårt hadd' was 'e weerümme gån når d' eylaandn. Dår is ‘e ok üüt de tyd ekommn döör sölvmoordpogings, draank en üüteandelik döör 'n geslachtssykte.




[[Kategorie:Keunst]]
[[Kategorie:Skilder]]
{{Dialekt|sdz}}
