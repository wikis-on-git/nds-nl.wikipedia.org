'''Eugène Henri Paul Gauguin''' (Parys, 7 jüny 1848 – Atuona op de Marquesaseylaandn, 9 meey 1903) was 'n Fraansn künstskilder. Syn skilderstyl wöd onder 't köppy [[Postimpressionisme|Postimpressyonisme]] eset en 't wark nå 1891 by [[Simbolisme]]. Hy wöd eemyns, nöäst Van Gogh en [[Paul Cézanne]], as n va van de [[moderne kunst|moderne künst]] esyne.

==Leevn==
So as ‘t verhaal wül, had Gauguin ’n beste bane as böörsmakelaar, had ’n vrouwe en kinder en leevn ’n guud leevn in [[Kopenhagen|Koopnhaagn]]. Mar hy gaavn dat allemåle op ümme når [[Fraankriek|Fraankryk]], [[Paries|Parys]], te gån ümm' vöör de skilderkünst te gån leevn.  

Tydns syn leevn was 'e al 'n bekendn by de jonke skilders in Fraankryk. In verskeydne gruupn was 'e een soort guru vöör eer. In [[Pont-Aven]], [[Bretagne]], had hy 'n skildersgruup. Yne van syn fans was [[Vincent van Gogh]], wår as 'e (met andringn van [[Theo van Gogh]]) 'n settyn met saam eleevd hev. Dit hev üüteandelik töt 'n dikke rüzy ekomm, wårnå van Gogh in'n onwyse büye syn eagn ore d'r ov sneedn. 

Gauguin günk op Tahyty an, ümm' dår (achterov esyne) syn beste wark te maakn. Hy söchn en verbeeln dår 't püre en prymytyve leevn van d' oorsprünklike bewoners dårsoot. Okal waarn sy dår al vlink an't verwestern. Dår is ‘e ok üüt de tyd ekomm döör twee sölvmoordpogings en üüteandelik döör 'n geslachtssykte.




[[Kategorie:Keunst]]
[[Kategorie:Skilder]]
{{Dialekt|sdz}}
