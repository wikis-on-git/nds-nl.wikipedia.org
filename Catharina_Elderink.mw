[[Ofbeelding:Enschede oosterbegraafplaats cato elderink.jpg|thumb|right|t Graf van Cato Elderink op de Oosterbegroafplaatse]]
'''Catharina 'Cato' Elderink''' ([[Eanske]], [[28 febrewaori|28 februari]] [[1871]] - Eanske, [[14 juni]] [[1941]]) was ne skriefster en dichtster in t [[Tweants]].

==Leawen en reden töt skriewen==
Catharina har enen breur en dree zusters (dee't allemoal, net as umzelf, nooit trouwden). Ze harren t good, want ze warren noakommelings van de vuurnoame femilies Elderink en Blijdenstein. In zinne jeugend har Catharina völle bewoondering vuur skriewer [[Fritz Reuter]], den in n an t Tweants verwaant dialekt skreef. Doarnöast har he der wille an um met leaftiedsgenoten oawer t leawen van t Tweantse volk van vroger te kuieren. Zinne femilie har t oolde boerenoarf Niejenhoes in [[Buurse]], woer't he vake hen gung. Doarnöast was he diplomeerd verpleegster en köm vake bie de boeren in t hoes. Heezelf spreuk t Eanskese stadsplat, mear dus nit t Buurser plat, mear det maken niks oet. Det he in t Tweants spreuk, gavven n vertrouwd geveul, en zo kömmen dus de verhalen op tafel. In latere skriefsels verontskeuldigen he zik vake vuur zin sproakengebroek. 

In [[1920]] gung he aal mear skriewen. Zin eerste gedicht köm oet in [[1914]], in t toewmoalige [[Twentsche Courant Tubantia|''Twentsch Dagblad Tubantia'']].

Cato Elderink is n lesten oadem oet egoan in t zekenhoes ''Ziekenzorg'', wat non oonderdeel is van t [[Medisch Spectrum Twente]]. Doarnoa is he begreawen op de Algemene Oosterbegraafplaatse in Eanske.

==Woark==
===Oaver Tweante===
*''Oet et laand van aleer: Twenther vertelsels'' ([[1921]], herdruk in [[1925]], [[1955]] en [[1983]])
*''Twenther leu en laand en lèven'' ([[1937]]), dree delen:
**''In de veldgroond''
**''Op ’n esch''
**''Et stadslèven''
*''Over één worden en één blyven'' (artikel; [[1940]])

===Familiegeschiedenis Blijdenstein===
*Een Twentsch fabriqueur van de achttiende eeuw ([[1923]], heroetgawe [[1976]])
*Het geslacht Blijdenstein ([[1926]], heroetgawe [[2003]])
*..

Elderink dee ook met an ''Noaberschopp'', t blad van de [[Duitsch-Nederlandsche Vereeniging]].

==Herdeanking==
An de Marktstroate, tusken de Walstroate en de Oolde Moarkt in Eanske, steet nen gedeanksteen vúúr Cato's ooldershoes. Der is in egraveerd:

"''Hier aan de Marktstraat 7 woonde en werkte de Enschedese schrijfster en dichteres in de streektaal Cato Elderink (1871-1941)''"

In [[1983]] sleug de Keuninklike Begear 12.500 [[Tweantse Daalder]]s. Op de vuurkaante steund t Tweantse ros en op de achterkaante steund um nen kraans van [[eek (boom)|ekenbladen]] ne sprökke van Cato Elderink: "''Wat good is wast langzam (sic) as ekenbeume''"

==Oetgoande verbeendige==
*[http://www.wieiswieinoverijssel.nl/details2.asp?Id=23 Beskriewing van zin leawen op ''Wie is wie in Overijssel'']

{{DEFAULTSORT:Elderink, Catharina}}
[[Kategorie: Tweants artikel]]
[[Kategorie: Schriever in t Tweants]]
[[Kategorie: Tukker]]
