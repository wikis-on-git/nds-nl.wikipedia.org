[[Ofbeelding:Enschede oosterbegraafplaats cato elderink.jpg|thumb|right|t Graf van Cato Elderink op de Oosterbegroafplaatse]]
'''Catharina 'Cato' Elderink''' ([[Eanske]], [[28 febrewaori|28 februari]] [[1871]] - Eanske, [[14 juni]] [[1941]]) was ne skriefster en dichtster in et [[Tweants]].

==Leawen en reden töt skriewen==
Catharina har enen breur en dree zusters (dee as allemoal, net as umzelf, nooit trouwden). Ze harren et good, want ze warren noakommelings van de vuurnoame femilies Elderink en Blijdenstein. In zinne jeugend har Catharina völle bewoondering vuur skriewer [[Fritz Reuter]], den in een an et Tweants verwaant dialekt skreef. Doarnöast har he der wille an um met leaftiedsgenoten oawer et leawen van et Tweantse volk van vroger te kuieren. Zinne femilie har et oolde boerenoarf Niejenhoes in [[Buurse]], woer as he vake hen gung. Doarnöast was he diplomeerd verpleegster en köm vake bie de Buurser boeren in et hoes. Heezelf spreuk et Eanskese stadsplat, dus nit et Buurser plat, mear det maken niks oet. Det he in et Tweants spreuk, gavven een vertrouwd geveul, en zo kömmen de verhalen op toafel. In latere skriefsels verontskeuldigen he zik vake vuur zin sproakengebroek. 

In [[1920]] gung he aal mear skriewen. Zin eerste gedicht köm oet in [[1914]], in et domoalige [[Twentsche Courant Tubantia|''Twentsch Dagblad Tubantia'']]. Ook gung he regelmoatig met de fietse op Eanter en Riessen op an, um doar mear oawer et Plat te weten te kommen en lokale gebroeken te ontdekken. Do as he zeuwentig was, köm he te vallen op ene van zinne fietstöchte boetenof en breuk een been. Pas uren later veunden ze em. Noa den val gung et Elderink voordan slimmer.

Cato Elderink is 'n lesten oadem oet egoan in et zekenhoes ''Ziekenzorg'', wat non oonderdeel is van et [[Medisch Spectrum Twente]]. Doarnoa is he begreawen op de Algemene Oosterbegraafplaatse in Eanske.

==Woark==
===Oaver Tweante===
*''Oet et laand van aleer: Twenther vertelsels'' ([[1921]], herdruk in [[1925]], [[1955]] en [[1983]])
*''Twenther leu en laand en lèven'' ([[1937]]), dree delen:
**''In de veldgroond''
**''Op ’n esch''
**''Et stadslèven''
*''Over één worden en één blyven'' (artikel; [[1940]])

===Familiegeschiedenis Blijdenstein===
*Een Twentsch fabriqueur van de achttiende eeuw ([[1923]], heroetgawe [[1976]])
*Het geslacht Blijdenstein ([[1926]], heroetgawe [[2003]])
*..

Elderink dee ook met an ''Noaberschopp'', t blad van de [[Duitsch-Nederlandsche Vereeniging]].

==Herdeanking==
[[Ofbeelding: Gedenksteen Cato Elderink.jpg|thumb|Gedeanksteen]]
An de Marktstroate, tusken de Walstroate en de Oolde Moarkt in Eanske, steet nen gedeanksteen vúúr Cato's ooldershoes. Der is in egraveerd:

"''Hier aan de Marktstraat 7 woonde en werkte de Enschedese schrijfster en dichteres in de streektaal Cato Elderink (1871-1941)''"

In [[1983]] sleug de Keuninklike Begear 12.500 [[Tweantse Daalder]]s. Op de vuurkaante steund et Tweantse ros en op de achterkaante steund um nen kraans van [[eek (boom)|ekenbladen]] ne sprökke van Cato Elderink: "''Wat good is wast langzam (sic) as ekenbeume''"

==Oetgoande verbeendige==
*[http://www.twentsetaalbank.nl/details/personen/35.html Elderink zien profiel op de Tweants Taalbaanke]

{{DEFAULTSORT:Elderink, Catharina}}
[[Kategorie: Tweants artikel]]
[[Kategorie: Schriever in t Tweants]]
[[Kategorie: Tukker]]
