[[Ofbeelding:Geological map Britain William Smith 1815.jpg|thumb|200px|Geologische kaorte van Engelaand en Wales deur William Smith uut 1815. Dit was de eerste geologische kaorte die mit mederne methodes etiekend wördden.]]
'''Geologie''' (van [[Oldgrieks]] γῆ, gē = eerde en -λoγία, -logia = studie van, vertoog) of '''eerdkunde'''  is de [[wetenschop]] die gaanks is mit de [[Eerde]], de geschiedenis dervan en de percessen die de Eerde vörmgeeft. Geologie is iene van de [[eerdwetenschop|eerdwetenschoppen]], ok wal geowetenschoppen: de netuurwetenschoppen die dizze planeet bestudeert.

[[Gestiente|Gestientes]] bevat informatie over de wieze waorop ze ontstaon bint en de ontwikkeling die ze deureleupen hebt. Ze kunt daorumme wat zeggen aover de geschiedenis van de [[eardkorst|eerdkörste]], 't [[klimaot]] en de ontwikkeling van 't [[lèvent]]. De bestudering van de inhold en stapeling van gestientelaogen het de [[stratigrafie]]. Dizzend is nauw verknupt mit de [[paleontologie]], die hum bezigholdt mit [[fossiel|fossiele]] resten van lèvensvörmen van lange terogge. 't Samenstellen van een [[geologische tiedschaole]] nuumt ze de [[geochronolochie]].

De [[structurele geologie]] kik naor vörmen en structuren die ontstaot deur vervörming van de eerdkörste, veural in [[gebargte|gebargtes]]. De schaole van zokke structuren löp van continenten töt ofzunderlijke [[vlinte|vlinten]] en [[stien|stienties]]. Samenhangen daormit döt de [[petrologie]]: 't classificeren en bestuderen van gestientes en hoe of ze ontstaon bint. 't Bestuderen van de vörmen van 't laandschop is de [[geomorfologie]], en 't bestuderen van [[sediment]]en (ofzettings) en sedimentaire percessen is de [[sedimentologie]].

As [[scheikunde]] gebruukt wördt um de Eerde of percessen binnenin de Eerde en heur [[dampkring|daampkring]] te bestuderen, is der spraoke van [[geochemie]]. 't Bestuderen van netuurkundige verschiensels die heur veurdoet in de Eerde het de [[geofysica]]. Een belangriek onderdiel daorvan is de [[platentektoniek]]: de theorie die 't henneweerdenschoeven van continenten, oceanen, gebargtes en aandere structuren an 't eerdoppervlak verklaort, mit bezundere andacht veur [[eardbewing|eerdbevings]] en [[vulkaan|vulkanen]].

Geologie wördt nog wal ies in de wiere ehaald mit [[geografie|eerdriekskunde]] oftewal geografie, al kuj det begriepen: dizze vakgebieden koomt menare ja een best ende in de mute.

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Geologie| ]]
