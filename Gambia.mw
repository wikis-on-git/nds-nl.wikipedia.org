'''De Gambia''' of '''Gambia''' (officieel de '''Republik van de Gambia''') is en land in [[Afrika|Westafrika]]. Et is et kleinste land van et afrikaanske vasteland en ligt vulleydig ineslöäten döär [[Senegal]], behalve et stükke an de den [[atlantisken oceaan]]. Et land is enöömd når en eförmd döär de rivyr de [[Gambia (rivyr)|Gambia]], den as der dwars döärhen ströymt. Et land hevt nu uppervlakde van 10.689 kilometer in et veerkant, wåras by ne telling in 2020 2.173.999 lüde woanden. [[Banjul]] is de höyvdstad en ouk medeyne et gröätste verstädelikte gebeed. De gröätste städen sint [[Serekunda]] en [[Brikama]]. 

De name ''Gambia'' kümt van et [[mandinka (språke)|mandinka]]woord ''Kambra/Kambaa'', wat verwist når de gambiarivyr. Ne andere verklåring is dat et kumt van nen ''gamba'', en traditioneel instrument wat et [[Serer (volk)|serervolk]] bespöälet as der nen höyvdman uut de tyd kümt. De Gambia is eyne van de weinige landen med en lidwoord in de officiele name (ne andere is [[De Filippynen]]). De gambianen willet et der gaerne inholden üm verwarring med [[Zambia]] te vöärkummen.

Net as andere westafrikaanske landen hevt Gambia te maken ehad med [[slavenhandel]]. Den eyrsten [[kolonialisme|kolony]], under den name ''A Gãmbia'' wör estichted döär de [[portugal|porugeysken]]. Up [[25 mei|25. mei]] [[1765]] wör Gambia officieel inelyvd as de ''Beskarmde Kolony Gambia'' by et [[Vereynigd Köäningryk|britske ryk]]. In [[1965]] wör de Gambia unafhangelik under leiding van Dawda Jawara. Den leidden et land töt 1994, do as Yahya Jammeh nen vreydsamen ståtsgreyp pleygden. In january 2017 wör Adama Barrow den darden president van de Gambia, nå at hee et in 2016 Jammeh afwün in de verkesingen. Jammeh had der anvangelik vreyde med, mär bedachten sik en vöcht den uutkumst an. Dat sorgden vöär ne grundwettelike krisis. De Ekonomiske Gemeynskap van Westafrikaanske Ståten must der an te passe kummen en satten em et land uut.

Den gambiaansken ekonomy müt et vöäral hebben van de [[landbouw]], de [[viskerye]] en as darde upkummende sektor et [[turisme]]. In 2015 leavden 48,6% van de lüde in årmode. In landelike streaken is årmode noch wydverbreider med souwat 70%.

[[Kategorie: Tweants artikel]]
[[Kategorie: Laand]]
[[Kategorie: Afrika]]
