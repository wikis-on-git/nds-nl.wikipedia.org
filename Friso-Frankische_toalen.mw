De '''Friso-Frankische toalen''' vörmen soamen n apaarte group toalen binnen t Leegfrankisch toalgebied. Zai onderschaaiden zok deur de invloud van t [[Freeske taaln|Frais]].

Van ain soort Friso-Frankisch kìn nait sproken worden, omdat de bepoalde Leegfrankische dialekten ook deur verschillende Fraise toalen ([[Westlaauwers Frais]], [[Oostlaauwers Frais]], [[Noordfrais]]) beinvloud binnen.

Tot dizze group worden drij heufddialekten rekend: t [[Westfrais]], t [[Bildts]] en t [[Stadsfrais]]. Voak worden ook t [[Straand-Hollaands]], t [[Kennemerlaands]] en aandere verwaante dialekten van t Westfrais ien dizze dialektgroup ploatst. Môr los van de verdudelken worden dizze dialekten en/of toalen voak bie Hollaands rekend.

Westfrais is de oldste van dizze dialektgroup. Sund [[19e eeuw|19. aiw]] is t wel oet nkander valen ien drij heufddialekten mit veul meer Leegfrankisch/Nederlaandse aksent; t [[Zoans]], t [[Wotterlaands]] en t [[Westfrais]].

Vergeliekboare termen binnen [[Friso-Franko-Saksisch]] en [[Friso-Saksisch]]. Dizze aandudens worden gebroekt veur dialekten en/of toalen dij tussen t Frais, t Leegfrankisch en t Leegsaksisch, en tussen t Frais en t Leegsaksisch zitten. Aal dizze termen kìnnen heur oorsprong in de [[19e eeuw|19. aiw]].

{{SNLV}}

[[Kategorie:Grunnegs_artikel]]
[[Kategorie:Taol ien Nederlaand]]
