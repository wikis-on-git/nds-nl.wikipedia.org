De '''Stichting Stellingwarver Schrieversronte''' is een instituut veur de [[Stellingwarfs]]e tael, [[literetuur]], [[geschiedenis]], volkskunde en identiteit van de [[Stellingwarven]]. De organisaosie hooldt him in et biezunder bezig mit de regio in [[Frieslaand|Zuudoost-Frieslaand]], waor ze vanoolds Stellingwarfs praoten. De Stichting Stellingwarver Schrieversronte is vestigd in de [[gemiente (bestuur)|gemiente]] [[Ooststellingwarf]] in et d√∂rpien [[Berkoop]]. Et instituut wodde opricht in [[1972]].

== Wark ==
De stichting maekt verschillende uutgiften van Stellingwarver boeken mogelik. Zowel veur volwassen as veur kieders verschienen jaorliks verschillende titels.

Ien van de belangriekste uutgiften van 't instituut is et Stellingwarfs Woordeboek, dat in vier dielen uutbrocht wodde: diel II (F t/m K, 843 blz., 1994), diel III (L t/m R, 1151 blz., 1997), diel IV (S t/m Z, 985 blz., 2001) en diel I (A t/m E, 821 blz., 2004). Op [[3 september]] [[2005]] is d'r nog een inkotte versie uutgeven.

De Stellingwarver Schrieversronte geeft ok et Stellingwarfs tiedschrift De Ovend uut. Et blad verschient zes keer per jaor. Et tiedschrift is zo oold as de stichting zels.

==Zie ok==
*[[Henk Bloemhoff]] ([[streektaalfunctionaoris|streektaelfunktionaoris]])

==Uutgaonde verwiezing==
*[http://www.stellingwarfs.nl/ Stichting Stellingwarver Schrieversronte]

[[Kattegerie:Stellingwarfs artikel]]
[[Kattegerie:Nedersaksiese organisasie]]

[[fy:Stellingwarver Schrieversronte]]
