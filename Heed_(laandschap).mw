[[Ofbeelding:Elspeetheed.jpg|250px|thumb|Heed bie Elspeet]]
'''Heed''' of '''heet''' is een benaming veur vegetasie veural bestaond uut dwargstruken uut de heedfemilie. Heed kump in een beteund antal lanen veur. Behalve in [[Nederlaand]] oek in de kusstroke van [[West-Europa]], 't [[Verienigd Keuninkriek|Verenigd Koeninkriek]] en [[Ierlaand]]. 't Is een typische vegetasie dee hum thuus veul in streken mit een hoge luchvochtigheid. Neet te warme [[zoemer]]s en gien strenge [[wienter]]s. Een type begreuiing dee in een emaotigd klimaot kan overleven. 

Wat Nederlaand betref koemen heedvelden veur op zaandgronden, de [[Waddenailaand|Waddeneilanen]] en langes de kus in de duungebieden. Deurdat heedvelden in 't vleen deur schapen begraosd wönnen en deur te meien, plaggen en ofbranen kon der gien bos ontstaon. As heedvegetasie kennen wie de [[dopheed]]soorten ''Ericetum tetralices'' en ''Erica tetralix'', de [[struukheed]] ''Calluna vulgaris'' en [[kreiheed]], ''Empetrum nigrum''. 
De eisen dee de heed stel an de grondsoort bin divers, en kan bestaon uut dreuge, zurige [[zaandgrond]] dee arm is an voedingsstoffen. De vegetasie van de heed is neet bepark tot de heedsoorten, mar der koemen oek bremsoorten, korsmossen waoronder [[Cladina|Rendiermos-]] en [[Cladonia|bekertjesmossoorten]], veenmossen en aandere [[mossen|mossoorten]] veur en [[zunnedauw]], [[vetblad]], [[klein warkruud]] en [[benenbreek]].

== Nedersaksisch ==
* [[Grunnegs]]: ''haaide''
* [[Veluws]]: ''heed'' of ''hei(de)''
* [[Stellingwarfs]]: ''heide''
* [[Tweants]]: ''hei''
* [[Drèents]]: ''heide'' of ''haaide''

[[Categorie:West-Veluws artikel]]
[[Categorie:Plaante]]

[[da:Hede]]
[[de:Heide (Landschaft)]]
[[en:Heath (habitat)]]
[[es:Brezal]]
[[fr:Lande]]
[[ja:ヒース]]
[[nl:Heide (vegetatie)]]
[[pt:Charneca]]
[[sr:Степа]]
[[sv:Hed]]
