{{etelazie}}[[Ofbeelding:Elspeetse Heide achtergrond.jpg|300px|right|thumb|De grote en bargachtige "Elspeetse Heed" tussen [[Elspeet]] en [[Vierhouten]]]]
'''Heed''' is een soort vegetasie dee veural besteet uut dwargstruken van de [[heedfemilie]] en de [[kreiheedfemilie]]. Heed kump mar in een paor lanen veur. Behalven in [[Nederlaand]] en [[Vlaanderen]] oek in de kusstroke van [[West-Europa]], 't [[Verienigd Keuninkriek|Verenig Koninkriek]] en [[Ierlaand]]. 't Is een typische vegetasie dee zich thuusveult in gebieden waor 't vake breuerig weer is. Neet te warme [[zoemer]]s en gien strenge [[wienter]]s. De heed is een [[kultuur|cultuurlaandschap]]. As meensen niks doon zollen, dan ontwikkelt de heed zich tot [[bos]]. De netuurlijke verspreiding van heedvegetasies besteet uut kalkarme gebiedjes kortbie zee (de [[dune]]n) en bargen boven de boomgrens. De heed in 't binnenlaand is een cultuurlaandschap dat ontstaon is deur 't verdwienen van [[voedingsstoffen]] deur begrezing en ofplaggen van zaanderige gronden.

==Verspreiding==
[[Ofbeelding:Elspeetheed.jpg|250px|thumb|De heed bie Elspeet]]
[[Ofbeelding:Kalmthoutse heide.jpg|250px|thumb|Kalmthoutse Heed in bleui]]
[[Ofbeelding:LacertaAgilisJuvenile.JPG|thumb|250px|Een jonge zaandevedesse herkenbaor an de oogvlekjes]]
[[Ofbeelding:Heath - Laren.jpg|thumb|250px|Heed bie [[Laoren|Laren]]]]
[[Ofbeelding:Drouwenerzand.JPG|thumb|250px|Drouwenerzaand bie [[Assen]]]]
In Nederlaand koemen heedvelden veur op zaandgronden (oostelijk [[Frieslaand]], [[Drenthe]], [[Oaveriessel|Overiessel]], [[Gelderlaand]], oostelijk [[Utrecht (previnsie)|Utrech]], [['t Gooi]], [[Noord-Braobant]], [[Limburg (Nederlaand)|Noord-Limburg]], de [[Waddenailaand|Waddeneilanen]] en in de kalkarme duungebieden in 't noorden van [[Bargen (Noord-Hollaand)|Bargen]] in Noord-Hollaand. In [[Vlaanderen]] koemen heedvelden veur in de previnsies [[Antwaarp (provinzie)|Antwarpen]] en [[Limbörg (Belgie)|Limburg]].

==Plaanten==
De '''dreuge heed''' is grotendeels begreuid mit [[bezemheed]] (''Calluna vulgaris'') en [[bochtige smele]] (''Deschampsia flexuosa''). Veerder koemen der oek korsmossen veur zoas [[Cladina|rendiermos-]] en [[Cladonia|bekertjesmos]]. Kenmarkende struken bin de [[brem]] (''Cytisus scoparius'') en de [[jeneverbes|jeneverbezen]] (''Juniperus communis''). Veural op de Waddeneilanen, en veerder in 't noorden van 't laand en op de [[Veluwe]] kump oek [[kreiheed]] (''Empetrum nigrum'') veur.

Bie de '''vochtige heed''' bin de [[dopheed]] (''Erica tetralix'') en de [[pupenstro]] (''Molinia caerulea'') de dominantste soorten. Aandere soorten van de vochtige heed bin 't [[vliegevangertjen]] (''Drosera rotundifolia''), de [[Gagelfemilie|gagel]] (''Myrica gale''), de [[klokjesgentiaan]] (''Gentiana pneumonanthe'') en de [[benebreek]] (''Narthecium ossifragum''). 

Bie de [[venne]]n en [[vene|hoogvenen]] op de heed zie-j een bonke amparte plaante.

== Dieren ==
Veur de beesten van de heed is de structuur belangriek. 't Kerakter van de heed mut open ween, mar plekken mit open [[zaand]], pupenstro en wat bomen en struken dee verspreid staon, biejen de dieren een grotere keuze an micromilieu um te zunnen of te schulen, as grote uniforme stukken heed. As der dooie bomen op de heed blieven liggen schep 't oek goeie milieus veur alderhaande amparte dieren.
 
't Zunnige en warme microklimaot van de heed is heel arg belangriek veur de anwezig reptielen en [[insektn|insekken]].

Op de heed koemen veul specifieke insekkensoorten veur, zoas 't [[heurem|heurentjen]], de [[biejenwolf]], [[sluupvliegen]], [[meskevers]] en alderhaande soorten [[sprinkhaone]]n en [[pennevoegels|vlinders]].

De beesten bin vertegenwoordigd in de vorm van [[haoze]]n, [[kniende (dier)|knienen]], [[haart (daaier)|harten]], [[vos]]sen en verschillende soorten [[muus|muzen]]. 

Ofhankelijk van de dreugte van de heed koemen der oek veul [[amfibieën]] veur, zoas [[heedkikker]], [[brune kikker]] en [[rogstreeppadde]]. 

Heed is veural belangriek veur reptielen zoas de [[zaandevedesse]], de [[levendbaorende evedesse]], de [[bliende slange]], de [[gladde slange]], de [[ringslange]] en de [[adder]]. Adder en levendbaorende evedesse hem een veurkeur veur vochtige heed. De zaandevedesse en de gladde slange koemen zwat allinnig veur op heedvelden.

Wat [[voegels]] angeet mu-j denken an de haos uut-estörven [[korhoen]]ders, de weer toenemende [[zaandzwelver|nachzwaoluw]], de [[roodborstapuit]], de [[boompieper]] en de [[veldleeuwerik]]. De [[klapikster]] is een [[klauwier]]soorte dee oek flink in antal achteruut-egaon is deur ofname van 't heedoppervlakte en de achteruutgang van de res van 't open laandschap.

==Geschiedenisse==
De heedvelden ontstungen an 't einde van de [[middeleeuwn|middeleeuwen]]. De of-elegen gebieden wönnen overdag begreesd deur [[schaop|schapen]] dee 's nachs in de stalle bleven, waorvan de bojem jaorlijks mit varse heedplaggen bedek wönnen. De stalmes wönnen jaorlijks naor de akkers ebröch, dee daordeur zeutjes an hoger wönnen. Disse vorm van [[laandbouw]] mit de kenmarkende [[esdarp]]en en [[heerdgang]]en bleef tot 't einde van de [[19e eeuw]] bestaon. In 1898 was nog ruum 20% van 't oppervlakte van Nederland "weuste grond" en 't bestung veurnamelijk uut [[heed]]. 

De uutviending van [[kunsmes]] zurgen veur een legere behoefte an schapenmes en maken 't meugelijk de heedvelden tot laandbouwgrond te ontginnen. Daornaos wönnen veul heedvelden in bos ummezet. Speciaal mit dit doel wönnen [[staotsbosbeheer]] op-erich. Ongeveer tegeliekertied ontstung de belangstelling veur de heed bie netuurbescharmers. As gevolg hiervan zag staotsbosbeheer of van de bebossing van weerdevolle heedvelden en koch [[Vereniging Natuurmonumenten|Natuurmonumenten]] grote heedvelden, waoronder de [[Kampina]]. An 't einde van de [[20e eeuw]] bestung nog minder as 1% van Nederlaand uut heed. Behalven de [[militair oefenterrein|militaire oefenterreinen]] bin zwat alle over-ebleven heedvelden noen eigendom van [[staotsbosbeheer]], de [[Vereniging Natuurmonumenten]] en de previnsiale laandschappen.

==Vandage de dag==
Heed in Nederlaand kump tegensworig steeds meer onder drok te staon, onder aandere deur recreasie en militaire activiteiten. Mar oek deurdat der alsmar meer behoefte is an ruumte veur wegen, [[bolwark|bebouwing]] en [[industrie]]. Deur de opkoms van de industrie, intensieve veeteelt en 't verkeer vanof de [[jaoren 1950]] is de uutsteut van stikstofoxiden en zweveldioxideverbiendingen heel arg toe-eneumen. Vanof 't begin van de [[jaoren 1970]] kwam hier vanuut de laandbouw nog een grote toename van de ammoniak uutsteut bie. Op ecosysteemnivo leien dit tot een toename van voedingstoffen en verzuring. Dit hef een negatief effek ehad op 't klassieke heedbeeld zoas wie 't van "vrogger" kennen. De heed is verschrikkelijk an 't [[vergrezing|vergrezen]]. Oek bin veul van de krujensoorten, korsmossen en mossen an 't verdwienen. Disse ofname van de plaantendiversiteit hef drekte gevolgen de dierenwereld. Op de heedvelden wonnen bieveurbeeld veul minder [[pennevoegels|vlindersoorten]] an-etröffen as eerder. 

't Beheer van de overblievende heedvelden is veural van de meens ofhankelijk. Hierveur is 't schaap een goeie hulpe um de heed te onderhouwen. De beste meniere um de heed kort te houwen is deur 't op bepaolde tiejen te plaggen. Mar disse meniere is te duur en wonnen daorumme mar neet edaon, mit as gevolg dat veul van de heedvelden "vergrezen" mit plaanten zoas de [[bochtige smele]] (''Deschamsia felxuosa'') en de [[pupenstro]] ''Molinia caerulea''.

Plaggen is wel arg naodelig veur de fauna, umdat de structuur van 't terrein arnstig an-etas wonnen. 't Mut dan oek mit maote gebeuren en op een kleine schaole. Zolange as de heed neet te arg vergrees is 't oek goed meugelijk um van tied tot tied wat opslag van bomen vort te haolen. Oek te intensieve begrezing is iezelig schaolijk veur de typische heedfauna. Deur 't plagbeleid van noen, waorbie grote stukken heed in één keer mit de mesine of-eplag wonnen koemen reptielenpopelasies onder drok te staan. Disse dieren geven de veurkeur an een structuurrieke umgeving waorin naos de wat ouwere heed oek pupenstro en wat struken en open plekjes bin. Veurdat tot plaggen over-egaon wonnen mut in elk geval ekeken wonnen op welke plaosen de reptielen 't mees veurkoemen en mutten disse plaosen zo veul meugelijk mit rus eleuten wonnen.

==Kritiek==
Heed is een kunsmaotig, deur de meens emaken 'milieu'. 't Verdwient, as de meens neet de heeltied ingriepen zol. Daorumme is 't vremp um heed te zien as een te bescharmen milieu, umdat 't meer een gevolg is van milieurampen uut 't vlejen. 't Mannepuleren van heed um te 'behouwen' wark slich en is duur.

== Nedersaksisch ==
* [[Achterhooks]]: ''heed, hei{{small()|de}}'' of ''hied''
* [[Drèents]]: ''heide'', ''hèeide'' of ''ha{{small()|a}}ide''
* [[Graafschopper Platt]]: ''heide'' (Platduutse schriefwieze ''Häide'')
* [[Grunnegs]]: ''haaide''
* [[Veluws]]: 
**''heed''
**''hei{{small()|de}}''
**''hied'' ([[Epe]], [[Heerde]])
* [[Stellingwarfs]]: ''heide''
* [[Tweants]]: ''hei'', ''heed{{small()|e}}''

==Ofbeelding==
[[Ofbeelding:FloweringHeath-1.JPG|thumb|770px|left|Bleuiende heed bie Ede]]
<br clear="all" />

{{Dia|Disse pagina is eschreven in 't [[Nunspeets]]}}

[[Kattegerie:West-Veluws artikel]]
[[Kattegerie:Plaante]]

[[ang:Hǣþ]]
[[cs:Vřesoviště]]
[[da:Hede]]
[[de:Heide (Landschaft)]]
[[en:Heath (habitat)]]
[[es:Brezal]]
[[fi:Nummi (maantiede)]]
[[fr:Lande]]
[[it:Landa]]
[[ja:ヒース]]
[[nl:Heide (vegetatie)]]
[[no:Hede]]
[[pl:Wrzosowisko]]
[[pt:Charneca]]
[[sv:Hed]]
