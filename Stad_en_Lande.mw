[[Ofbeelding:Stad_en_lande_koart.JPG|right|250px|thumb|Gewest Stad en Lande in 1658]]
'''Stad en Lande''' is de oale noam veur de provinzie [[Grunnen (provinzie)|Grunnen]] dij tot loat in de 19e aiw tou bruukt wuir. De noam is ontstoan dou de [[Grunnen (stad)|Stad]] en de [[Ommelanden]] noa de [[reduksie van Grunnen]] soamen as zeuvende gewest toutraden bie de [[Republiek der Verenigde Nederlanden|Republiek]]. Tot de 19e aiw tou bestonden der grode tegenstellens en spannens tuzzen de Stad en de Ommelanden. Dou dizze deur ainhaidsgevuil tiedens de Franse bezetten vot gongen wuir de noam Grunnen ook akseptoabel veur t gebied boeten de Stad om.

==Koarel V==

In [[1536]] woz [[Koarel V]] Grunnen tou te vougen aan zien "kolleksie" Nederlaandse gebieden. Hai vougde Stad en omliggende gebieden soamen tot n provinzie, dij paart wuir van t [[Bourgondische Kreits|Boergondische kraitsen]]. De nije provinzie kreeg n bestuur, woarbie de positsie van de Stad dominant was (bleef). n Waarkelke ainheid wuir de provinzie anders nait.

==De Opstand==
Noa Karel t der tou deed, wuir hai in de Nederlanden opgevolgd deur zien zeun [[Filips II van Spanje|Filips II]]. Dij opvolgen wuir in Grunnen in eerste ploats naauwlieks opmaarkt. De weerstand dij t regime van Filips mit noame op religieus terrain opruip was veur de [[Ommelanden]] n meugelkhaid om zoch tegen de Stad of te zetten. Woar de Stad zoch nog wel vinden kon in de [[Pacificaotie van Gent|Passifikoatsie van Gent]], moz zai waainig hebben van de [[Unie van Utrecht|Unie van Oetrecht]]. De Ommelanden doarntegen zagen in de Unie n uutlezen kaans om zoch van t stedelke juk te bevraiden.

[[Kattegerie:Grunnegs artikel]]
[[Kattegerie:Geschiednis van Grunnen]]
[[nl:Stad en Lande]]
