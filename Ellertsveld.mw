't '''Ellertsveld''' is een netuurgebied bi'j 't dörp [[Schoonoord]] in de [[Drenthe|Drèentse]] gemiente [[Börger-Oring]]. In 't gebied lig 't [[hunebed]] de [[D49 (hunebed)|Papeloze kerk]]. Bi'j 't Ellertsveld lig 't [[openlochtmuseum]] Ellert en Brammert.

't Gebied is tègenswoordig nog aordig bebost, mar was in vleden eeuwen een uutestrekt [[heed (vegetasie)|heideveld]].

Op 't Ellertsveld lig de bulte de [[Brammershoop]]. De plaatsen Ellertsveld en Brammershoop bint verbunden mit de bekende Drèentse [[sage]] van [[Nedersaksische sagen en legendes#Ellert en Brammert|Ellert en Brammert]], twei reuzen die op de heide weunden en veurbi'jgangers beroofden en zölfs vermoordden. De Encyclopedie Drenthe Online schrif det 't Ellertsveld en de Brammershoop vernuumd bint naor de rovers<ref>[http://www.encyclopediedrenthe.nl/Brammershoop Encyclopedie Drenthe Online: Brammershoop]</ref>; volgens de onderzuker van volksverhalen [[Ruben Koman]] bint de namen van de rovers waorschienlijk uuteprakkezeerd naor anleiding van de niet meer begrepen eerdriekskundige namen Ellertsveld en Brammershoop.<ref>Ruben A. Koman (2008), ''Ellert en Brammert: een reuzenclaim van een 'Drents' roversverhaal'', Beem: Profiel.</ref>

== Rifferenties ==
<references />

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel]]
[[Kattegerie:Netuurgebied in Drenthe]]
