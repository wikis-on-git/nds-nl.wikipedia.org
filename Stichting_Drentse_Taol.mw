De '''Stichting Drentse Taol''' is een stichting met as doelstelling 't bevörderen van 't gebruuk van 't sproken en schreven [[Drèents|Drèents]]. 

Drentse Taol hef veur 't Drèents een deur de [[pervincie]] [[Drenthe]] erkend [[spelling]]systeem maokt. Ok organiseert ze 't [[Drèents dictee]], dat in [[2006]] veur de eerste keer rechtstreeks op [[TV Drenthe]] oetzonden weur.

In [[meert]] [[2007]] is Drentse Taol met 't maondblad in de Drèentse Taol [[Oeze Volk]] en [[Stichting Het Drentse Boek]] saomengaon in 't [[Huus van de Taol]]. Dizze neie organisaotsie dut in meert 2008 de deuren lös in [[Beilen]].

't Waark van de Stichting Drentse Taol is onderverdeeild in veer beleidsterreinen:

*[[Taol]]promotie
*[[Onderwies]]
*[[Letterkunde|Literatuur]]
*[[Taolkunde|Taolwetenschap]]

===Taolpromotie===
Bij taolpromotie moet docht worden an dingen as 't organiseren van lezings, 't Drèents dictee, kaarkdiensten in 't Drèents en de maond van 't dialect (in [[meert]], ''Meertmaond-Dialectmaond''), 't verzörgen van [[webstee|internetpagina's]] en Tekst-TV in 't Drèents en de oetgaove van 't kwartaolblad ''De Taolkraant'' (in saomenwaarking met Het Drentse Boek).

Naost de activiteiten die de Stichting Drentse Taol zölf ontwikkeld is ok de loketfunctie slim belangriek. Veur aal vraogen en opmaarkings op 't gebied van 't Drèents kunnen mèensen terecht bij Drentse Taol.

===Onderwies===
Op onderwiesgebied worden verschillende activiteiten ontwikkeld veur jong en old. In verschillende plaotsen worden cursussen Drèentse taol en cultuur geven, ze dooun dit veur beginners én veur mèensen die wat meer vörderd binnen. Daorbij kommen ok volkskunde en spelling an de orde.

===Literatuur===
De literatuur, waoronder ok [[meziek|muziek]] in de streektaol rekend wordt, is een belangrieke oeting van de Drèentse cultuur. De ''Stichting Het Drentse Boek'' vervult een belangrieke rol bij 't ondersteunen van oetgaoven in 't Drèents, mor ok de Stichting Drentse Taol rekent 't tot heur waarkgebied, waorbij zoveul meugelijk met Het Drentse Boek saomenwaarkt wordt.

Drentse Taol holdt zich op dit moment onder aandere gangs met 't laoten maoken van videoportretten van bekende Drèentse schrievers en met 't inrichten en toougankelijk maoken en holden van 't Drents Letterkundig Documentatiecentrum. De [[Provinciale Bibliotheekcentrale]] hef daornaost een oetbreide Drenthe-zaol, waorin zowat alle publicaotsies op 't gebied van de Drèentse taol en cultuur beschikbaor binnen.

===Taolwetenschap===
De Drèentse taol is ok onderwaarp van wetenschappelijk onderzeuik. Dit onderzeuik steeit neeit op zichzölf, mor wordt waor meugelijk tooupast op aandere beleidsterreinen, bijveurbeeld 't onderwies.

==Oetgaonde verwiezing==
*[http://www.drentsetaol.nl Stichting Drentse Taol]

[[Kattegerie:Drèents_artikel]]
[[Kattegerie:Drenthe]]
[[Kattegerie:Letterkunde]]
[[Kattegerie:Organisaotie]]

[[nl:Stichting Drentse Taol]]
