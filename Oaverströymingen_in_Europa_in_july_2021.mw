De '''oaverströymingen in Europa in july 2021''' vönden vöäral plåtse in et noordwesteliken binnenland van [[Centraol-Europa|Middeneuropa]], med as gevolg enorme skade en enkele hunderden slachtoffers in [[Belgie]], [[Düütskland]], [[Frankryk]], [[Italie]], [[Luxemburg|Luksemburg]], [[Neaderland]], [[Oustenryk]], et [[Verenigd Koninkriek|Vereynigd Koaningryk]] en [[Switserland]]. De oaverströymingen waren et gevolg van anholdende [[regen|reagenbüien]] dee op höär böärte veroorsåked wearen döär en [[lågedrükgebeed]] ([[koldepütte]]), dat dågenlange up syne plåtse blev. Meyrdere [[rivyr]]en en [[bekke]]n ströymden oaver. Med nåme de belgiske provincy [[Luuk (provincie)|Lüük]] en de düütske deylståten [[Noordrien-Westfaolen|Noordryn-Westfålen]] en [[Rienland-Palts|Rynland-Palts]] wearen swår etröffen.

Meyr as 200 lüde kwamen um by de natuurramp, under wee seyker 180 düütskers en 41 belgen. In Düütskland was dit de natuurramp med et gröytsten antal slachtoffers sinds den [[störmvlood van 1962]].
== Weersümstandigheyden en oaversicht van de oaverströymingen ==
[[Bestaand:Weather during 2021-07-08 to 2021-07-15 western europe.gif|thumb|Satellyt- en rådarbealden van 8 töt 15 july]]
Sinds begin july 2021 kwamen warme, störmachtige winden uut Frankryk en [[Piemont]] en döär de låge ligging bereikeden nen kuulen windströym uut et noorden [[Centraol-Europa|Centraaleuropa]]. Dit resulteerden in en grout, relativ vast lågedrükgebeed döär den destyds swakken [[strålströym]] en ne [[trog (meteorologie)|trogweersituaty]];<ref name="kmi">  Bron: KMI [https://www.meteo.be/nl/info/nieuwsoverzicht/eerste-cijfers-en-duiding-bij-de-hevige-neerslag-van-14-en-15-juli Cyfers en düüding van et belgisken KMI]</ref> gedurende meyrdere dågen waren der swåre [[regen (neerslag)|reagen-]] en [[onweer|unwedersbüi]]en, med sums [[hagel (neerslag)|hagel]], in [[Oostkantons|Oustbelgië]], [[Noordrien-Westfaolen|Noordryn-Westfålen]], [[Rienland-Palts|Rynland-Palts]], [[Baden-Württemberg]], [[Beieren]], [[Saksen (deylståt)|Saksen]] en in et noordwesten van [[Oustenryk]] en [[Switserland]]. Up vöäle plåtsen veroorsåkeden wåtermassas [[oaverströyming]]en in rivyren en bekken, groute materiele skade, gewunden en douden. Vöäle skade untstund döär wegespuulde brüggen en autos en döär inestörtede wöäningen en andere bowwarken. De wåterstanden van summige wåteren bereikeden vergelykbare höygden as tydens de oaverströyming van de [[Alpen]] in 2005 en de oaverströyming in Switserland in 2007 of oaverskreden dee sölvs. Nå ümsgevear ne weake lag et lågedrükgebeed boaven de oustelike [[Alpen]], wår et langsåm vöälleep en in [[Oustenryk]] töt swåre oaverströymingen leideden.

In de verskillende etröffen regios verleepen de oaverströymingen anders. De nederslag in summige barggebeden leideden töt ne enorme swelling van de rivyren en ne snel toonemmende, mår körte oaverströyming in den benedenloup. Dårenteagen versåmelden et wåter sich langsåm up andere plåtsen souas de [[meer (watervlakte)|meren]] an de rand van de [[Alpen]] in Switserland en in den benedenloup van rivyren souas den [[Mås]] en den [[Ryn]] en bereikeden pas na enkele dågen de höygste wåterstanden. In summige dallandskappen sakkeden de vloodgölven nå enkele uren, terwyl de oaverströymingen in vlakke gebeden dågenlang anheelden. De oaverströyming was vöäral verwuustend in de [[Eifel]], wår gebowen inklusiv infrastruktuur an de [[Ahr (rivier)|Ahr]], et boavenste deyl van de [[Erft]], de [[Roer (rivier)|Rur]] en höäre syderivyren [[Inde]], Merzbach en [[Worm (rivier)|Wurm]], wearen verwuusted.
[[Kategorie:Natuurramp in 2021]]
[[Kategorie:Oaverströyming in Europa]]
{{Dialekt|act}}
