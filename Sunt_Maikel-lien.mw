[[Ofbeelding:St. Michael Alignment.PNG|right|thumb|500px|De Sunt Maikel-lien mit wat belaangrieke monumìnten aangeven]]

De '''St. Michael-lien''' is n zonuimde [[leylien]] dij begunt ien de [[Atlantische Ozeoan]] op t [[Azoren]]aailaand [[São Miguel]] (Sunt Maikel) en over t Britse kontinìnt lopt van [[St. Michael's mount]] ien [[Kornwaal]] noar [[Hopton]] ien [[Norfolk]] en den deur de [[Noordzee]] over [[Hellegolaand]] en den deur [[Noordfraislaand]] hìn en via [[Langelaand]] noar t zuden van [[Seelaand]] en over [[Skoane]] hail noar [[St. Petersbörg]] tou. Op dizze lien stoan belaangrieke olle monumìnten van [[neolitische]] baauwwaarken tot middelaiwse domkìrken en kestail. Aal baauwwaarken binnen of neolitisch tot megalitisch, of hebben wat tou doun mit [[Sunt Maikel]] of [[Maria Magdalena]] of mit de [[tìmpelders]]. Kestailen dij op dizze lien baauwd binnen stoan voak op n ollere hoogte, zo as [[Cadbury Castle]], dat nou ôfbroken is, môr wat op n ollere hoogte ston, verliekensboar mit [[Silbury Hill]], dij ook op dizze lien ligt.

Ien de [[esotherische waitenschop]] gaait man der vanoet dat dizze lien n spirituele energielien is dij over de eerde lopt en woar van "ôftapt" worden kin, deur middel van grafkoamers of hunebedden, kìrken, kellers ien kestailen, kunstmoatege holle hoogten, stainsirkels enzowieder. Stonehenge is middelkerwies de bekendste hiervan. t Baauwen van monumìnten op dizze lienen wordt verleken mit [[akupunktuur]] op t lichoam. Der wordt maind dat dizze waitenschop bekend was bie de [[tìmpelders]] en [[vrijmezzelders]] en gehaimholden is veur de rest van t vôlk. 

[[Ofbeelding:Kundalini Symbool.jpg|right|thumb|100px|Kundalini symbool]]
De lien is nuimd noar Sunt Maikel omdat veul van de kìrken, kestailen en lougen noar hom vernuimd binnen, van t begun aailaand São Miguel tot aan t [[Mikhailovsky kestail]] ien [[St. Petersbörg]]. De lien wordt ook wel de lien van Sunt Maikel en Sunt Maria nuimd, den ook n ìnde kìrken en kloosters op dizze lien binnen noar Maria Magdalena nuimd. Veur t gemak wordt dij twijde voak votlôten. De lien is aans gain lieke lien. Om de lien hìn zit, liek as de [[kundalini]] twij lieke golven van n poar kilometer woar om en om dizze monumìnten op stoan. De Sunt Maikel-lien kruust bie t [[St. Maikels aailaand]] de [[Apollo-Athene-lien]] en bie [[Avebury]] de [[Rooslien]] (Rosslyn).

De lien gaait ook nog wieder deur, tot ien de Amazône en deur t [[Titicaca meer]] en laangs [[Tiwanaku]], en aan aander kaant wied Röslaand ien en komt oetìndelk weer op t zulfde punt terècht, môr wordt boeten Uropa gain Sunt Maikel-lien meer nuimd.

De maiste waitenschoppers verwaarpen de theorie van leylienen en zèggen dat dit touvaal is.

[[Kategorie:Grunnegs artikel]]
[[Kategorie:Alternatieve waitenschop]]
