'''Koko''' ([[4 juli]] [[1971]]) is de name van 'n vrowelekke [[westelekke gorilla]] die verblef in [[Woodside (Californië)|Woodside]]. [[Psycholoog|Psychologe]] [[Francine Patterson]] ('Penny') en medewarkers van de [[Stanford-universiteit]] leerden heur meer dan 1000 tèkens in [[gebaorentaal]] en zi'j verstiet umme en naobi'j de 2000 woordties in het [[Engels]]. Koko hiet voluut eiglek '''Hanabi-Ko'''.

Koko nemp veur de mieste 'gesprekken' die zi'j met mèènsen voert zulf 't initiatief en maakt daorin zinnechies van drieje tot zesse woordties. Zi'j hef 'n eteste [[Intelligentiemeting|IQ]] van 70 töt 95 op de mèènselekke schaole. 

== Gorilla Language Project ==
Het communicatieproject waorin Koko - vanof 't moment dat zi'j 1 jaor wed - les kreg, hiet 't ''Gorilla Language Project'' (ok wel ''Project Koko''), van ''The Gorilla Foundation''. Naos Koko leefde d'r iene twi'jde gorilla in Woodside met 'tzulfde leerprogramma. '' Michael'' stierf in [[2000]]. Koko kreug 'n ni'je leefgenoot enaamd ''Ndume''.

De beduuling is dat [[primaten]] deur de an-eleerde communicatie zulf kunt bi'jdragen an de te scheppen of wenselekke evunnen umgangs- en leefveurweerden veur zowel soortgenoten in gevangenschop as in 't wild.
