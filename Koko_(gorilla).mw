'''Koko''' ([[4 juli]] [[1971]]) is de name van 'n vrowlike westelike [[gorilla]] die verblef in [[Woodside (Californië)|Woodside]]. Psychologe Francine Patterson ('Penny') en metwarkers van de Stanford-universiteit leerden hum meer dan 1000 tèkens in [[gebarentaal]] en zi'j verstiet umme en naobi'j de 2000 woordties in het [[Engels]]. Koko hiet voluut eggelik '''Hanabi-Ko'''.

Koko nemp veur de mieste 'gesprekken' die zi'j met mèènsen voert zulf 't initiatief en maakt doorin zinnechies van drie tot zesse woordties. Zi'j hef 'n eteste [[IQ]] van 70 töt 95 op de mèènselike schaole. 

== Gorilla Language Project ==
Het communicatieproject woorin Koko - vanof 't moment dat zi'j 1 joor wed - les kreeg, hiet 't ''[[Gorilla Language Project]]'' (ok wel ''Project Koko''), van ''The Gorilla Foundation''. Naos Koko leefde d'r iene twi'jde gorilla in Woodside met 'tzulfde leerprogramma. '' Michael'' stierf in [[2000]]. Koko kreug 'n ni'je leefgenoot enaamd ''Ndume''.

De beduling is det [[primaten]] deur de an-eleerde communicatie zulf kunt bi'jdragen an de te scheppen of wenselike evunnen umgangs- en leefveurweerden veur zowel soortgenoten in gevangenschap as in 't wild.

{{Dialekt|sdz}}
[[Kategorie:Bekaend deer]]
