[[Ofbeelding: Gerard Ekdom en zeeuwier cropped.jpg|thumb|right|200px|Gerard Ekdom]]
'''Gerard Ekdom''' ([[Utrecht (stad)|Utrecht]], [[26 meert|26 meart]] [[1978]]) is ne [[Neerlaandse]] [[radiomaker]] en [[tellevisie]]prissentator. 

September 2001 dut he alle woarkdeage t langst nog bestoande radioprogramma van de wearld, ''Arbeidsvitaminen'', verzörgen. In t begin leup t programma van 9.00 uur töt 12.00 uur, mer seend [[1 september]] [[2008]] hef he t eerste uur in eleawerd op [[Giel Beelen]]. Vanof [[6 september]] [[2010]] zal hee van moandag töt en met doonderdag n niej programma goan maakn: ''Effe Ekdom'', wat zal loopn tusken 12.00 uur en 14.00 uur.

Nöast zin bekeande ''Arbeidsvitaminen'' hef Ekdom ook nog vriedagsoawnds met [[Michiel Veenstra]] van 19.00 uur töt 22.00 uur t programma ''Ekstra Weekend'' en 's nachtes van vriedag op zoaterdag dut hee van 4.00 uur töt 7.00 uur t programma ''Ekdom in de nacht''.

Hee hef verskeaidene moaln met edoan an de spesjale geeldophaalaksie [[3FM Serious Request]], woerbie't hee in t [[Gloazen huus|Glazen Hoes]] hef ezetn.

==Loopbaan==
Ekdom was dr al vroo bie, want doo't he 14 was wör he al regelmoatig eneugnd um op feestjes muziek te dreein. Hee krig n programma op [[Radio De Bilt]] en hee hof ook ewoarket bie [[Stadsomroep Utrecht]] en [[NEW Dance Radio]]. Det programma bie n Utrechtsen Stadsumroop har hee te daankn an [[Fred Siebelink]], den um doar anbeveul. Ekdom tröf ooit Siebelink es in Utrecht (hee kon um kenn an zinne stemme) en spreuk um an. 

In [[1996]] steurdn Ekdom n beandken op noar [[Jan Steeman]] van de [[AVRO]]. Den leut um too met n nachtprogramma, en zogedöanig köm Ekdom in [[1998]] in opleadige bie 3FM. Oonderwiel dee he nog radiomaakn bie [[Magic FM]] en [[Hot Radio]]. In [[2000]] mocht he n moal invaln vuur [[Wim Rigter]] in t programma ''Arbeidsvitaminen''. Det bevöl zo good, det hee t in [[2001]] oawer moch nemn.

Oonderwiel is ''Arbeidsvitaminen'' is best-belusterde programma van 3FM. Ekdom steet bekeand um zinne onmeundige muziekkennis, en um ne angeneam anbod van kenmoarkende "arbeidsvitaminen-plaatn", woer't he mangs ne zogeneumde ''freakplaat'' tuskenduur dreeit. Ook hef hee as vast oonderdeel de ''barbequeplaat'', wat n bliej versken mut wean wat good op ne bröadseloawnd zol könn pasn. Ook n vast oonderdeel is zin "Bedrijven Top 10", woerbie't bedriewe ne muzieklieste köant opsteurn, en de baas wörd oet erop töt "Baas van de dag".

Oktober [[2008]] köm zin eegne leawnsbeskriewige oet, met as titel 'Ik Zal Kijken Wat Ik Voor Je Kan Doen', wat ene van zinne bekeande oetsproakn is.

==Oetsproakn==
Ekdom hef in zin programma n antal standaard oetsproakn, dee't duur zinne anhangers en tooheurders regelmoatig an ehaald wordt:
*''Die Lucht!''
*''Rock 'n' Roll!''
*''Keiharde Porno! Gatverrrdamme!''
*''Eine Deutsche Schallplatte!'' 

==Oetgoande verbeendige==
*[http://www.ekdom.nl Ekdom zin eegne webstea]
*[http://www.twitter.com/gerardekdom Ekdom's  twitterziede]
*[http://www.3fm.nl/page/djs/Gerard Profielbeskriewige op 3FM.nl]
{{commonscat}}

[[Kategorie: Tweants artikel]]
[[Kategorie: Radio]]
[[Kategorie: Prissentator]]
