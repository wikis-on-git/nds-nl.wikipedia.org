'''Poldernederlaands''' is et verskiensel dat de ABN-tweeklanken /ei/, /ui/ en /ou/ word oetesprokken met de mond wieter los en dus meer geet lieken op /aai/, /ou/ en /aau/ (foneties [ai], [Ay] and [au]). Zo klunk Blijf bij mij, ezongen door Ruth Jacott, as "Blaaif baai maai", en hef Marco Borsato et in et liedje Rood ovver "blaauw", "jaau" en "haau".

Sociolinguïst dr. Jan Stroop (geboren in 1938) hef et woord Poldernederlaands veur et eerst gebroekt um et verskiensel an te duden.

*Verleging van tweeklanken is n universeel verkiensel; vergeliek et Duuts (Wein) en et Engels (wine). Et Hollaands kent de verleging neet en is daarmet uniek.
*Poldernederlaands is gin dialekt en is ok neet oet n dialekt ontstoan. De sprekkers denkt at ze ABN proat, moar holdt zich wat de diftongen angeet (onbewust) neet aan de veurskriften.
*Et Poldernederlaands is, a'j kiekt noar de oldste sprekkers van noo, (ontwikkelde vrouwen van middelboare leaftied) anevongen in de joaren 1970). In sociolinguïsties opzicht is et Poldernederlaands een opvallend verskiensel: veur et eerst loopt vrouwleu veurop bi-j ne verandering in de sproake dee't zich wieter van de 'offisjele' sproake plaatst.
*Deurdat et antal sprekkers van et Poldernederlaands elke generatie eksplosief toonömp,  bi-j vrouwlee moar ok bi-j mansleu, is de verwachting dat het Poldernederlaands de plaatse in geet nemmen van et ABN. Disse verwachting wöd verstarkt deur de konstatering dat et in de eerste plaatse bi-j vrouwleu veurkump, dee-t de grootste rolle spölt bi-j de ovverdracht van de sproake noar de volgende generatie.

Veurbeelden van poldernederlaandsspreksster; [[Katja Schuurman]], [[Marjet van Zuijlen]], [[Sharon Dijksma]] <ref> http://cf.hum.uva.nl/poldernederlands/over_poldernederlands/sanne_kloosterboer.html </ref> en [[Sophie Hilbrand]] <ref>http://cf.hum.uva.nl/poldernederlands/prominent/main_prominent.html</ref>

==Rifferensies==
<references />
[[Kattegerie:Achterhooks artikel]]
[[Kattegerie:Taol]]
