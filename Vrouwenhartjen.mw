[[Image:Dicentra.spectabilis.closeup.jpg|200px|thumb|Vrouwenhartjen]]
't '''vrouwenhartjen''' ([[Latien]]: ''Dicentra spectabilis'') is een plaante dee allange in cultuur is. 't Is een 60 – 80 cm hoge, vaste plaante. An de sappige, riek vertakte, opgaonde stengels bevienen zich griesgreune [[blaoien]] dee saomen-esteld bin uut meerdere, redelijk grote, drietallige deelblaoien. Een goed ontwikkelde plaante kan nao verloop van tied een ruumte van circa 1 m² innemen. 't Blad starf echter vrie vrog in 't jaor of en laot dan een grote leegte achter.

't Vrouwenhartjen bleui van [[mei]] tot [[juni]]. De raoze tot raozerooie [[bloeme]]n mit witte hartjes hangen naos mekaar an de lange, overhangende bloemstengels. De tweje butenste, raoze [[kroonblad|kroonblaoien]] vormen saomen een hartjen, tewiel de binnenste twee, witte kroonblaoien eindigen in een traon, dat vanuut 't hartjen teveurschien kump. De witte kroonblaoien umgeven de [[stempel (plaante)|stempel]] en de [[meeldraoden]]. 

't Vrouwenhartjen is inheems in [[Volksrippebliek China|China]], [[Korea]] en Oost-[[Siberië]], waor e greui op open plekken in vochtige bossen en lich beschaoduwde bosranen. 

't Vrouwenhartjen wonnen gelieke as ''D. formosa'' veul an-ebeuden as tuunplaante. Der besteet oek een cultivar mit volledig witte bloemen en lichter-ekleurd blad.

In sommige [[katholieke]] contreien heet 't oek wel 't ''Mariahartjen''.

[[Categorie:West-Veluws artikel]]
[[Categorie:Plaante]]

[[en:Dicentra spectabilis]]
[[nl:Gebroken hartje]]
