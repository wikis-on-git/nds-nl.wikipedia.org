[[Ofbeelding:Dicentra.spectabilis.closeup.jpg|200px|thumb|Vrouwenhartjen]]
't '''Vrouwenhartjen''' ([[Latien]]: ''Dicentra spectabilis'') is een plaante dee allange in de cultuur is. 't Is een 60 – 80 cm hoge, vaste plaante. An de sappige, riek vertakken, opgaonde stengels zitten griesgreune [[blaojen]] dee samen-esteld bin uut meerdere, redelijk grote, dreetallige deelblaojen. Een goed ontwikkelde plaante kan nao verloop van tied een ruumte van ongeveer 1 m² innemen. 't Blad starf allinnig vrie vrog in 't jaor of en laot dan een grote leegte achter.

't Vrouwenhartjen bleui van [[mei]] tot [[juni]]. De roze tot rozerooie [[bloeme]]n mit witte hartjes hangen beziejen mekaar an de lange, overhangende bloemstengels. De twee butenste, roze [[kroonblad|kroonblaojen]] vormen samen een hartjen, terwiel de binnenste twee, witte kroonblaojen eindigen in een traone, dat vanuut 't hartjen teveurschien kump. De witte kroonblaojen umgeven de [[stempel (plaante)|stempel]] en de [[meeldraoden]]. 

't Vrouwenhartjen is inheems in [[Volksrippebliek China|China]], [[Korea]] en Oost-[[Siberie|Siberië]], waor e greui op losse plekken in vochtige bossen en lich beschaoduwde bosranen. 

't Vrouwenhartjen wonnen gelieke as ''D. formosa'' veul an-ebeujen as tuunplaante. Der besteet oek een cultivar mit volledig witte bloemen en lichter-ekleurd blad.

In partie [[Rooms-Katholieke Karke|kattelieke]] contreien steet e oek wel bekend as 't ''Mariahartjen''.

== Foto-uutstalling ==
<gallery>
Image:Dicentra-spectabilis.jpg|Dicentra spectabilis
Ofbeelding:Bleeding heart.jpg|De witte cultivar
Ofbeelding:Dicentra spectabilis10.jpg|Vrouwenhartjen
</gallery>

[[Kattegerie:West-Veluws artikel]]
[[Kattegerie:Plaante]]

[[bg:Дамско сърце]]
[[de:Tränendes Herz]]
[[en:Lamprocapnos spectabilis]]
[[eo:Korfloro]]
[[fi:Särkynytsydän]]
[[fr:Cœur de Marie]]
[[hsb:Wisate wutrobički]]
[[hu:Nagy szívvirág]]
[[ja:ケマンソウ]]
[[ko:금낭화]]
[[lt:Dailusis auskarėlis]]
[[nl:Gebroken hartje]]
[[pcd:Éklitra (fleur)]]
[[pl:Serduszka okazałe]]
[[pt:Dicentra spectabilis]]
[[sr:Девојачко срце]]
[[sv:Löjtnantshjärta]]
[[zh:荷包牡丹]]
