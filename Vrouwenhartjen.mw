[[Image:Dicentra.spectabilis.closeup.jpg|200px|thumb|Vrouwenhartjen]]
't '''Vrouwenhartjen''' ([[Latien]]: ''Dicentra spectabilis'') is een plaante dee allange in de cultuur is. 't Is een 60 – 80 cm hoge, vaste plaante. An de sappige, riek vertakken, opgaonde stengels zitten griesgreune [[blaojen]] dee samen-esteld bin uut meerdere, redelijk grote, dreetallige deelblaojen. Een goed ontwikkelde plaante kan nao verloop van tied een ruumte van circa 1 m² innemen. 't Blad starf echter vrie vrog in 't jaor of en laot dan een grote leegte achter.

't Vrouwenhartjen bleui van [[mei]] tot [[juni]]. De raoze tot raozerooie [[bloeme]]n mit witte hartjes hangen beziejen mekaar an de lange, overhangende bloemstengels. De twee butenste, raoze [[kroonblad|kroonblaojen]] vormen samen een hartjen, terwiel de binnenste twee, witte kroonblaojen eindigen in een traone, dat vanuut 't hartjen teveurschien kump. De witte kroonblaojen umgeven de [[stempel (plaante)|stempel]] en de [[meeldraoden]]. 

't Vrouwenhartjen is inheems in [[Volksrippebliek China|China]], [[Korea]] en Oost-[[Siberië]], waor e greui op open plekken in vochtige bossen en lich beschaoduwde bosranen. 

't Vrouwenhartjen wonnen gelieke as ''D. formosa'' veul an-ebeuden as tuunplaante. Der besteet oek een cultivar mit volledig witte bloemen en lichter-ekleurd blad.

In partie [[katholieke]] contreien steet e oek wel bekend as 't ''Mariahartjen''.

[[Categorie:West-Veluws artikel]]
[[Categorie:Plaante]]

[[en:Dicentra spectabilis]]
[[nl:Gebroken hartje]]
