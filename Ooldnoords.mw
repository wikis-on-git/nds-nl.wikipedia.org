[[Bestaand:Old norse, ca 900.PNG|thumb|right|400px|Verspeaidige van t Ooldnoords um t joar 900. <br />Rood: Westooldnoords<br />Oranje: Oostooldnoords<br />Lila: Ooldgoties<br />Blaauw: Krimgoties <br />Greun: Aandere Germaanse sproaken <br />Gel: Ooldengels]]

t '''Ooldnoords''' is nen naam vuur alle Noordgermaanse sproaken en dialekten te hope, dee't zo tusken de joaren [[800]] (begintied van de [[Vikings|Noormänne]]) töt ongevear 1350 in [[Skandinavië]], en töt ongevear 1500 op de verskeaidene eailaanden sprökken wörden. Öaren vuurloper was t [[Oernoords]].

Skoonwal t eerst allene in [[Denemarken|Deanemaarken]], [[Noorweagen]], [[Zweden]] en de zuudwestkuste van [[Finlaand]] sprökken wör, breaiden zik t Ooldnoords duur de Noormänne oet töt op de [[Orkney-eilaanden|Orkney-]] en [[Shetlaand]]eilaanden, delen van [[Skotlaand]], [[Ierlaand (laand)|Ierlaand]], t middeln van [[Engelaand (regio)|Engelaand]], de [[Faeröer]], [[Ieslaand]] en gedeeltes van [[Greunlaand]].

In t Ooldnoords wörd skeaid emaakt tusken t Westoldnoords en Oostooldnoords, oonder mear um de Oostnoordske kleenkerveraandering van nen [[tweeklaank]] noar nen [[eankelklaank]]. t Westooldnoords umvat Ooldnoords, Ooldieslaands en Ooldfaröars. t Oostooldnoords umvat Oolddeans, Ooldzweeds en Ooldgoties, dee't töt in t 13de joarhoonderd hoaste geliek warn. 

Disse sproaken wörden in de [[middeleewn|Middeleeuwen]] allemoal ''dönsk tunga'' (Deanske tonge) neumd. De oonderzeukers stelt in de vrooe töt de late middeleeuwen disse sproaken geliek met t [[Ooldsassies]] en t [[Ooldengels]].

t Ooldnoords verdween duurdet dr bepoalde klaankverskoewings inkömmen, bepoalde [[morfologie]]se verbugings verdwenen, en völle [[Neersassies]]e wöarde wörden oawer enömmen.

== Oetgoande verbeendige ==
* [http://www.heimskringla.no/wiki/heuwdziede Heimskringla.no], Ne online verzameling van Ooldnoords materiaal
* [http://www.hi.is/~haukurth/norse/ Ooldnoords vuur beginners]

{{Incubator|Wp/non}}

[[Kategorie:Tweants artikel]]
[[Kategorie:Taol]]
