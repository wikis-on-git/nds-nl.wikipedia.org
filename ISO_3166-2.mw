'''[[ISO]] 3166-2''' is t tweede gedeelte van de [[ISO 3166]]-standard en gif de kodes veur de namen van de belangriekste deelsektoren (bieveurbeeld [[perveensie|provinsies]] of [[dailstoat|staoten]]) van alle laanden die ekodeerd bin volgens [[ISO 3166-1]]. De offisiële naam van disse standard is de ''Codes for the representation of names of countries and their subdivisions – Part 2: Country subdivision code'', vrie vertaald de ''Kodes veur de representasie van namen van laanden en heur onderverdelingen''. De standard wördden veur t eerst uutebrocht in [[1998]].

t Doel van ISO 3166-2 is t vastestellen van n internasionale standard van korte en unieke alfanumerieke kodes die de desbetreffende administratieve onderdelen van alle laanden reprissenteren in n eenvoudige en minder dubbelzinnige vorm as de hele naam. Elke vollejige ISO 3166-2-kode besteet uut twee delen, escheien deur n koppelteken:

t Eerste deel is de ISO 3166-1 alfa-2-kode van t laand;
t Tweede deel is n reeks van hooguut dree alfanumerieke tekens, die meestentieds uut nasionale bronnen ehaold wörden en kömp uut kodeersystemen die al in gebruuk bin in t laand zelf, mer kunnen oek ontwikkeld ween deur de ISO 3166 Maintenance Agency (ISO 3166/MA). Elke vollejige ISO 3166-2-kode kan vervolgens gebruukt wörden um op unieke wieze n belangriek administratief onderdeel te identifiseren in n wereldwieje kontekst. Op t moment bin der meer as 4200 kodes vastesteld in ISO 3166-2.

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:ISO]]
