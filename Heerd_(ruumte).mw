De '''heerd''' of de '''pronkkamer''' was vrogger een soort [[woenkamer]] dee luui dan mooi inrichen en allinnig [[zundag|zundaas]] gebruken of mit speciale dagen of hoog bezeuk. Op de heerd stung meestentieds een bankstel, [[kammenet]], [[kastestel]], [[sicreterie]], [[boekenkaste]] en gao zo mar deur. Riekeluui of op grote [[boerderieje]]n hannen ze dan vake een heerd, 't gewoon volk had meestentieds gien heerd. In sommigen darpen en stejen wonnen der mit de heerd de [[woenkeuken]] bedoeld. De heerd lag meestentieds in 't [[veurhuus]], zo konnen meensen goed zien waffeur mooie spullen je allemaole wel neet staon hannen, 't was dus veural bedoeld um dermee te ''pronken'', vandaor dat 't oek wel de ''pronkkamer'' heten.

De heerd is ontstaon deurdat meensen 't alsmar beter kregen, en de leefruumte dee gebruuk wönnen veur 't eten, slapen en 't russen op wollen delen, zodat der een kamer ontstung veur al 't mooie spul. Zo konnen ze, as der volk was, laoten zien ho goed ze 't wel neet hannen. Deurdeweeks eten, koken, sleupen en russen ze gewoon in 't [[achterhuus]] ('t gedeelte rondumme 't [[fernuus]]).

To meensen 't nog beter kregen en meer luui zo'n kamer hannen begun 't gebruuk van de heerd achteruut te gaon. Werschienlijk umda-j je daormee neet meer ''bewiezen'' konnen. Oek hef de [[tillevisie]] derveur ezörg dat de heerd de gewone ''[[woenkamer]]'' wönnen, zoa-w dat noen kennen, umdat de tillevisie wat de pries angeet, wel op de heerd thuusheuren.

In onder aandere 't [[Zuiderzeemuseum]] in [[Enkhuzen]] ku-j nog een antal huzen bekieken mit een echte pronkkamer, of de ouwe woenkeuken.

==[[Nedersaksisch]]==
*[[Veluws]]:
**''heerd''
**''veurkamer/-kämer/-kaomer''
**''pronkkamer/-kämer''
**''mooie kamer''
**''zunda<small>(</small>a<small>)</small>gse kamer'' ([[Epe]], [[Apeldoorne]])
**''zunnesse kamer'' ([[Vaossen]])
**''goeie/beste kamer''
**''kamer''
**''neerd'' ([[Epe]])

*[[tweants]]:
**''goo kamer (/wonvertrek)''
**''vuurkamer''
**''zöanse kamer''

{{Dia|Disse pagina is eschreven in 't [[Nunspeets]]}}

[[Kattegerie:West-Veluws_artikel]]
[[Kattegerie:Woenen]]
