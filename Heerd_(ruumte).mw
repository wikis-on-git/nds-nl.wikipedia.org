De '''heerd''' of '''pronkkamer''' was vrogger een soort [[woenkamer]] dee luui dan mooi inrichen en allinnig [[zundag|zundaas]] gebruken, of mit speciale dagen of hoog bezeuk. Op de heerd stung meestentieds 't [[ameubelement]], een [[kammenet]], [[vitrinekaste]], [[sicreterie]], [[boekenkaste]], soms een [[orgel]] en gao zo mar deur. Op grote [[boerderieje]]n en riekeluui hannen vake een heerd, 't gewone volk had meestentieds gien heerd. In sommigen darpen en stejen wonnen der mit de heerd de [[woenkeuken]] bedoeld. De heerd lag meestentieds in 't [[veurhuus]], zo konnen meensen goed zien waffeur mooie spullen of da-j allemaole wè neet hannen staon. 't Was dus veural bedoeld um dermee te ''pronken'', vandaor dat 't oek wè de ''pronkkamer'' heten.

De heerd is ontstaon deurdat meensen 't alsmar beter kregen, en de leefruumte dee gebruuk wönnen veur 't eten, slapen en 't russen op wollen delen, zodat der een kamer ontstung veur al 't mooie spul. Zo konnen ze, as der volk was, laoten zien ho goed as ze 't wè neet hannen. Deurdeweeks eten, koken, sleupen en russen ze gewoon in 't [[achterhuus]] ('t gedeelte rondumme 't [[fernuus]]).

To meensen 't nog beter kregen en meer luui zo'n kamer hannen begun 't gebruuk van de heerd achteruut te gaon. Werschienlijk umda-j je eigen daormee neet meer ''bewiezen'' konnen. Oek hef de [[tillevisie]] derveur ezörg dat de heerd de gewone ''[[woenkamer]]'' wönnen, zoa-w dat noen kennen. Umdat de tillevisie wat de pries angeet, wè op de heerd thuusheuren.

In onder aandere 't [[Zuiderzeemuseum]] in [[Enkhuzen]] ku-j nog een antal huzen bekieken mit een echte pronkkamer, of de ouwe woenkeuken.

==[[Nedersaksisch]]==
*[[Drèents]]:
**''kaemer'' ([[Zuudwest-Noord-Drèents|ZWN]]), ''kamer'' ([[Zuudoost-Veen-Drèents|ZOV]], [[Zuudoost-Zaand-Drèents|ZOZ]], [[Zuudwest-Zuud-Drèents|ZWZ]], [[Midden-Drèents|MD]]), ''kaomer'' (Noord-Drenthe){{Info|Ok mit de veurvoegsels ''pronk-'', ''mooie'', ''veur-''}}
*[[Tweants]]:
**''goo kamer (/wonvertrek)''
**''vuurkamer''
**''zöanse kamer''
*[[Veluws]]:
**''heerd''
**''neerd'' ([[Epe]])
**''veurka{{small()|o}}mer/-kämer''
**''pronkka{{small()|o}}mer/-kämer''
**''mooie ka{{small()|o}}mer/-kämer''
**''zunda{{small()|a}}gse kamer'' ([[Epe]], [[Apeldoorne]])
**''zunnese kamer'' ([[Vaossen]])
**''goeie/beste ka{{small()|o}}mer/-kämer''
**''kamer'' ([[Uddel]])

{{Dia|Disse pagina is eschreven in 't [[Nunspeets]]}}

[[Kattegerie:West-Veluws artikel]]
[[Kattegerie:Woenen]]

[[nl:Pronkkamer]]
