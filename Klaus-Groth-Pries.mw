De '''Klaus-Groth-Pries''' is een [[Nedersaksisch]]e literatuurpries veur dichtwark, vernuumd naor de beroemde [[Platduuts|Platduutse]] dichter en schriever [[Klaus Groth]]. An de pries zit een bedrag van 3000 euro vaste.

Een eerste pries mit dizze name wördden inericht in 1939, een paar maond veur 't begun van de [[Tweede Wereldoorlog]], deur de Vereinigung Niederdeutsches Hamburg en de Westfälischen Heimatbund. De pries mus alle twee jaoren mit een bedrag van duzend rieksmark uuteloofd wörden. De eerste uutreiking vund plaats in 't kader van de 120ste geboortedag van Klaus Groth en gunk naor de [[Zoerlaand|Zoerlaandse]] streektaaldichteres [[Christine Koch]].

Van 1956 töt 1984 wördden de pries uutereikt deur de Alfred Toepfer Stiftung F. V. S.; later wördden det alle twee of drei jaor edaone deur de stad [[De Heid]] in [[Sleeswiek-Holstien]]. In 1984 wördden de zes Platduutse priezen van de stichting, waoronder de Richard-Ohnsorg-Pries, de Fritz-Stavenhagen-Pries en de Hans-Böttcher-Pries, samenevoegd as de Fritz-Reuter-Pries.

In 2004 stelde de Platduutse schriever [[Karl-Heinz Groth]] de pries opnei in as de Klaus-Groth-Pries van de stad De Heid.

==Winnaars==
* 1939: [[Christine Koch]]
* 1952: [[Berend de Vries]] en [[Heinrich Wienke]]
* 1956: [[Hermann Claudius]]
* 1958: [[Otto Tenne]]
* 1960: [[Carl Budich]]
* 1963: [[Norbert Johannimloh]]
* 1966: [[Johann Diedrich Bellmann]]
* 1968: [[Hans Ehrke]]
* 1971: [[Oswald Andrae]]
* 1975: [[Siegfried Kessemeier]]
* 1978: [[Peter Kuhweide]]
* 1981: [[Greta Schoon]]
* 1984: [[Aloys Terbille]] en [[Jürgen Kropp]] (anfieterpries, ienmaolig uuteloofd)
* 2004: [[Willi Gerbode]]
* 2007: [[Jürgen Kropp]] veur de gedichtencyclus ''Afdanz''
* 2009: [[Jürgen Heitmann]] veur de gedichten ''sotoseggen'', ''tegenaan'', ''tiedenwessel'' en ''koppheister''
* 2011: [[Birgit Lemmermann]]
* 2013: [[Jürgen Kropp]] veur de gedichtencyclus ''Ganz alleen. En Dodendanz''
* 2015: [[Rainer Prüß]]
* 2019: [[Martha-Luise Lessing]]

==Uutgaonde verwiezings==
* [http://archiv.plattnet.de/data/2010-11-21--21-26-17/ Informatie op plattnet.de]
* [http://archiv.plattnet.de/data/2009-06-13--01-52-55/ Klaus-Groth-Pries 2009 veur Jürgen Heitmann]

[[Kategorie:Drèents artikel]]
[[Kategorie:Leegsaksiese pries]]
