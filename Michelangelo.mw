'''Michelangelo di Lodovico Buonarroti Simoni''' ([[6 meert]] [[1475]] – [[18 febrewaori]] [[1564]]), better bekend as '''Michelangelo''', was nen Italiaansen [[Renaissance]] [[skilder]], [[beeldhouwer]], [[architekt]], [[dichter]] en [[ingenieur]]. Krek as [[Leonardo da Vinci]] wöd e wal nen "Renaissancekaerl" of "homo universalis" eneumd, wat inhöld dat e völle talent had in verskeidene gebeden.

Michelangelo hef n alderbastend drok laeven eleid, woarin e völle [[kunstwark]]en emaakt hef, ondermeer de marmeren beelden Pieta in den Sunte Pieters Basiliek en David den vrogger in [[Florence]] stond, moar noo in de Accademia Gallery. Michelangelo's bekendste skilderi-jen bunt grote freskoos (kalkskilderingen) op et plafond van de [[Sixtiense Kapelle]] en et Leste Eurdeel. Op het gebeed van bouwkunde / architektuur bunt den oostvlöggel en den koepel van de Sixtiense Kapelle bekend.

Umdat Michelangelo völle hef eskreven: breven, gedichten en dagbeuke is der ne bulte ovver um bekend. En umdat e tiedens zien laeven ok al bekend was, was e den eersten artiest woarvan de biografie (et laevensverhaal) al bi-j et laeven publiseerd wodden. Zienen biograaf, Giorgio Vasari, he ezegd dat e den grootsten artiest van de Renaissance was. Ze neumden de ok wal Il Divino ("de goddeleken"). Andere artiesten hebt ezegd dat e ''terribilità'' had, (zien wark was zo groot en vol emoties dat ze der skrik van kreggen).
<gallery>
File:Michelangelo Bacchus.jpg|
File:Firenze.Palvecchio.500.Michelangelo2.JPG|
File:Autori vari, arca di san domenico, angelo reggicandelabro di michelangelo, 1494, 01.jpg|
File:Madonna michelangelo1.jpg|Madonna
File:Leda and the Swan, After Michelangelo.jpg|Leda 
File:Michelangelo pietà rondanini.jpg|''Pietà Rondanini''

File:StPetersDomePD.jpg|
File:Dying slave Louvre MR 1590.jpg| 
File:Rebellious Slave (Michelangelo).jpg|
File:Andr37.jpg| Ganymede, copia de 1532.
File:Buonarotti-scala.jpg|Madonna
File:Michelangelo's Pieta 5450 cut out black.jpg|
</gallery>

[[Kategorie:Achterhooks artikel]]
[[Kategorie:Skilder]]
[[Kategorie:Beeldhouwer]]
[[Kategorie:Architekt]]
[[Kategorie:Renaissance]]
