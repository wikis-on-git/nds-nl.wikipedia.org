Michelangelo di Lodovico Buonarroti Simoni ([[6 meert]] [[1475]] – [[18 febrewaori]] [[1564]]), better bekend as '''Michelangelo''', was nen an Italiaansen [[Renaissance]] [[skilder]], [[beeldhouwer]], [[architekt]], [[dichter]] en [[ingenieur]]. Krek as [[Leonardo da Vinci]] wöd e wal nen "Renaissancekearl" of "homo universalis" eneumd, wat inhöld dat e völle talent had in verskeidene gebeden.

Michelangelo hef n alderbastend drok leaven eleid, woarin e völle kunstwarken emaakt hef, ondermeer de marmeren beelden Pieta in den Sankt Pieters Basiliek en David den vrogger in [[Florence]] stond, moar noo in de Accademia Gallery. Michelangelo's bekendste skilderi-jen bunt grote freskoos (kalkskilderingen) op et plafond van de [[Sixtiense Kapelle]] en et Leste Eurdeel. Op het gebeed van bouwkunde / architektuur is den oostvlöggel en den koepel van de Sixtiense Kapelle bekend.

Umdat Michelangelo völle hef eskreven: breven, gedichten en dagbeuke is der ne bulte ovver um bekend. En umdat e tiedens zien leaven ok al bekend was, was e den eersten artiest woarvan de biografie (leavensverhaal) al bi-j et leaven publiseerd wodden. Zienen biograaf, Giorgio Vasari, he ezegd dat e den grootsten artiest van de Renaissance was. Ze neumden de ok wal Il Divino ("de goddeleken"). Andere artiesten hebt ezegd dat e ''terribilità'' had, (zien wark was zo groot en vol emoties dat ze der skrik van kreggen). 

[[Kattegerie:Achterhooks artikel]]
[[Kattegerie:Skilder]]
[[Kattegerie:Beeldhouwer]]
[[Kattegerie:Architect]]
[[Kattegerie:Renaissance]]
