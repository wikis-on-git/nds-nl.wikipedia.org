t '''Middelgrunnegs''' (±1550 - ±1800) is n toalperiode van t [[Grunnegs]]. t Is ontstoan dou t [[Nederlaands|Standerdnederlaands]] aal meer ienvloud kreeg op t Grunnegs, veuraal veur politieke rezens. Stad en Laande waren nog nait zo hail laank bie de unie van Oetrècht, woardeur t even wennen was om de toal van Hollaand te verstoan. Doardeur kwamen der n hail inde Hollaandse invlouden op t Grunnegs ôf. Veurbeelden binnen de u - e veraandern. Woorden as "unde" (en; verwaant aan t Duutse "und") wuir vervongen deur "ende". Aan t begun van de 17e aiw, verdween ook dizze -de oetgong en de -te oetgong, bieveurbeeld in "jofte" (of). Dit gebeurde ook ien t Nederlaands. n Goud veurbeeld van n overbleven Nederlaands woord dat dij -te oetgong nog wel het is "oftewel" (ofte wel).

t Middelgrunnegs het bestoan tot n ìndje véur 1800 en is doarnoa ien t [[Nijgrunnegs]] veraanderd. Dizze verandern brocht de nije klanken ''ai'', ''ou'' en ''ui'' mit, dij t noudoagse Grunnegs kinmaarken. t [[Oostfrais Leegsaksisch]] het dizze verandern veur t grootste gedailte nait mitmoakt. Doarom wordt der vanoetgoan dat t Middelgrunnegs n hail inde op t noudoagse Oostfrais leken het. De Oostfraise varianten [[Kromhörn]]s (om en bie [[Emden]]), [[Börkum]]s en [[Reiderlaand (streek)|Reiderlaands]] hebben dizze verandern juust weer wel mitmoakt.

{{Begin|gos}}

[[Kategorie:Grunnegs artikel]]
[[Kategorie:Grunnegs]]
