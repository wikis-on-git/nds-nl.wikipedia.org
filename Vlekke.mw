Den beneuming '''vlek''' is in [[Nederlaand]] vanolds veurbeholden veur [[neaderzetting]]en mit stedeleke kenmarken dee géne [[stad]] bunt. 

==Gebruuk==

Doarmet kump den vroage welke ploatsen as stad künt wödden beneumd. Nederlaand kent op dit gebeed geen wetgeving meer. Vanof den titel [[stad]] neet meer is veurbeholden an ploatsen met [[stadsrechten]] (rechten op [[markte (winkel)|markten]], tolheffing, nen umwalling, rechtsproak, wetgeaving en zelfbestuur) wödden alle grotere ploatsen as stad beneumd. Den beneuming vlek is doarmet oaverbodig ewödden. In et gebruuk hef vlek zelfs nen geheel andere betekkenis ekreggen: dee van unbeduudende neaderzetting, nen ''vleksken'' op de keerte (tegeliek mit dizze veraandering van betekkenis is ''het vlek'' ok ''den vlek'' ewödden). Den ni-jen betekkenis is dus feitelek het teggendeel van den olden betekkenis: dee van groot [[darp]]. 

==Frieslaand==

Den beneuming vlek leaft in zien olden betekenis nog et beste wieter in den proveensie [[Frieslaand]], woar den [[Friese elf steden]] zich op groand van historischen rechten onderscheiden van (mangs groteren) ploatsen as [[Bargum]], [[Drachten]], [[Gorrediek]], [[Et Vene]], [[De Jouwer]], [[De Lemmer]] en [[Makkum]]. 

==Marktvlek==

Et was vrögger veural zwoar vlekken van darpen te onderscheiden. Zie waren in elk geval groter en hadden mangsmoal nen [[markte (winkel)|markte]] (vandoar den beneuming ''marktvlek;'' zee ook [[marktrecht]]). Neet Frieslaand moar [[Noord-Braobant]] was bi-j uutstek den proveensie woar vlekken veurkwamen: [[Moergestel]], [[Oirschot (plaats)|Oirschot]], [[Oosterwiek]], [[Oosterholt]], [[Oss]], [[Oldenbosch]], [[Tilburg]] (in den 18den eeuwe et 'volkrieksten vlek van de Kempen'), [[Waalwiek]] en [[Zevenbargen]]. Ploatsen doarbuuten dee nen bepoalden tied vlek waren: [[Schoagen]] en [[Wenterswiek]].
[[Kaapstad]] wöd Kaapsen Vlek eneumd.

==Buutenlaand==

Ok in [[Duutslaand]] kump de beneuming ''Flecken'' of ''Marktflecken'' veur. In [[Noorwegen]] kump et weurd veur in den ploatsnoam [[Flekkefjord]]. Den Tsjechischen beneuming is ''městys'' en duudt ok op nen ploatse zunder stadsrechten mét nen markte.


[[Kattegerie:Achterhooks_artikel]]
[[Kattegerie:Geografie]]

[[bar:Moaktgmeind]]
[[be:Мястэчка]]
[[be-x-old:Мястэчка]]
[[cs:Městys]]
[[da:Handelspladser i Danmark]]
[[de:Minderstadt]]
[[en:Market town]]
[[eo:Kampurbo]]
[[et:Alev]]
[[fi:Kauppala]]
[[fr:Bourg]]
[[fy:Flekke]]
[[hu:Mezőváros]]
[[it:Città di mercato]]
[[nds:Minnerstadt]]
[[nl:Vlek (nederzetting)]]
[[nn:Kjøpstad]]
[[no:Kjøpstad]]
[[pl:Miasteczko (urbanizacja)]]
[[ru:Местечко]]
[[sk:Mestečko (typ obce)]]
[[sl:Trg (naselje)]]
[[sv:Köpstad]]
[[uk:Містечко]]
