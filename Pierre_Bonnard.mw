'''Pierre Bonnard''' was 'n Fraans post-impressionistiese skilder, geboorn op [[13 oktober]] [[1867]] op [[Fontenay-aux-Roses]] - uut de tied op [[23 jannewaori|23 jannewari]] [[1947]] op [[Le Cannet]].

Bonnard hef aait op zikzölf ewarkt en is dorumme nie simpel in te delen bi-j 'n bepoalde stiel. Nöast skilderen, illestreren e vake veur blader en hef ok nog 'n moal 'n ebraandskilderde roete maakt. Ie zullen in zien wark nooit geweld tegenkommen. Bonnard kekken aait met völle wille noar de kleane dingen van 't leven, en dat deun e in zien skilderi-jen. Hi-j skilderen völle stroattaffereels uut [[Parijs]] of laandschappen uut Zuud-Fraankriek achter 'n volle ontbiettoafel. Tiepisen Bonnard-onderwarpen noa 1903 bint binnenkaanten van 'n huus met vrouwluu die gaanks waren an eur pot en stillelevens.

Bonnard wördt deur zien kluurige ruumtes ok wel de leste der impressionisten enuumd. Zienen meniere van warken verskilden inhoaldlik met den van de impressionisten; woar impressionisten 'n indrok van 'n mement wollen loaten zien doar kön Bonnard mangs joaren an de kompesitie gaanks ween veraanderen.

==Leven==
Pierre Bonnard deun 'n rechtenstudie an de [[Sorbonne]] in Paries van 1886 töt 1889 en 'n kunstopleiding op 1888/89 an de [[Ecole des Beaux-Arts]] en vervoolgs an de [[Académie Julian]].

An de Académie Julian leren e [[Ker-Xavier Roussel]] en [[Paul Sérusier]], [[Maurice Denis]] en [[Jean­ Edouard Vuillard]] kennen den hum wies maken met 't wark van [[Paul Gauguin]]. Dit göngen op 1888 noar 'n ontmuuting van eur op Pont-Aven. Nöast Gauguin wördden e slim beinvlood van de toe bi-jtieds op Uuropa wied ewörden Japaanse klurenholtsnedes, woar as ter allinnig met liendes en grote kluurvlakken ewarkt wörd. 

Op 1890 zatten e kört in Militaire dienst, woar as met stoppen umme de helen tied as kunstenaar können goan warken.

{{Dialekt|sdz}}
[[Kategorie:Frankriek]]
[[Kategorie:Skilder]]
[[Kategorie:Post-impressionisme]]
[[Kategorie:Keunst]]
