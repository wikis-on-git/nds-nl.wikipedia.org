[[Bestaand:Calidris canutus (summer).jpg|thumb|n Knoet in zien zoemerklied]]
[[Bestaand:RedKnotMigration.svg|thumb|Verspreidingsgebied in trekroutes]]
De '''knoet''' ([[Latiens|Latijn]]: ''Calidris canutus'') is n voegel eut t geslacht van de [[straandlopers]] (''Calidris''). n Knoet et n korte als in poten in n middellange snavel.

== Beskreving ==
De knoet is 23 tot 26 sentimeter lange. De knoet et in [[zoemerklied]] n dieporanje ekleurde kop, borst in buk.<ref name="anw">Mullarny, K. ''et al.'', 1999. ANWB Vogelgids van Europa, Tirion, Baarn. ISBN 90-18-01212-2</ref> t [[Wienterklied]] is niet zo biezonger. De voegel is dan grees van boven, maar elke veer et wel n smal wit rindjen. Van onger is die wit, de snavel is donker in de poten binnen greesgruun. n Goed kenmark is n wat estriepte flank.

== Verspreiding in leefgebied ==
De knoet broedt in t oge noorden roend de iele [[Noordelike Ieszee|Noordelike Eeszie]]. Daor kuun je m zien in z'n zoemerklied mit dieporanje ongerdielen. De broedpaoren ouwen ongerling vuul ofstaand, gemiddeld broedt der minder as n paor per [[vierkaante kilometer]].<ref>In ieder geval op de eilaanden ten noorden van Kanada.</ref><ref>[http://shorebirdproject.blogspot.com/2007/07/monday-july-2-2007.html Blogspot Shorebird Project]</ref> 

Swienters lift de knoet langerst de kusten van [[West-Europa]], [[Noord-Amerika]] in [[Zuud-Amerika|Zuid-Amerika]] tot op de zuidpunt, [[West-Afrika|West-]] in [[Zuud-Afrika|Zuid-Afrika]], [[Australië (laand)|Australië]] in [[Ni'j-Zeelaand|Nij-Zielaand]]. De voegel is te venen op straanden, in waddengebieden in riviermoendingen mit slikgebieden waor ij in de modder nor voedsel zoekt.

De soort et 6 ongersoorten:
* ''C. c. canutus'': noordelik-sentraol [[Siberië]].
* ''C. c. piersmai'': [[Niej-Siberië|Nij-Siberië]].
* ''C. c. rogersi'': [[Tsjoekotka]] (oostelik Siberië).
* ''C. c. roselaari'': [[Vrangel-eilaand|Vrangel]] (noordoostelik Siberië) in noordwestelik [[Alaska]].
* ''C. c. rufa'': van Zuid-Amerika tot noordelik [[Kanada]].
* ''C. c. islandica'': de eilaanden in de buurt van noordelik Kanada in noordelik [[Gruunlaand]].

== Staotus ==
De knoet et n arg groot verspreidingsgebied in daorduur allien al is de kans op eutstarven klaen. De grootte van de populatsie wier in 2006 eskat 1,1 miljoen exemplaoren; dit antal got achtereut duur inpolderingen, verstedeliking, intensieve skelpdiervisserije, eulierampen in toeniemende rekreatsie in kustgebieden. Maar dit tempo legt onger de 30% in tien jaor (minder dan 3,5% per jaor). Ierduur stot disse straandloper as niet-bedreigd op de rooie leest van de IUCN.

=== Waoromme ze trekken ===
De knoet legt elk seizoen grote ofstaanden of, waarskijnlik duurdat de knoet n steriele omgieving nodig et.  
<ref>Theunis Piersma. Close to the Edge: energetic bottlenecks and the evolution of migratory pathways in Knots. Het Open Boek, Texel 1994. ISBN 90 70202 20 4
</ref>

Koos van Zomeren: <cite>"... moeten zich vervolgens hun hele leven verre houden van infectiegevaar. 's Zomers de hygiëne van het koude noorden, 's winters de hygiëne van zout water, zeewater."</cite><ref>
[http://nrcboeken.vorige.nrc.nl/recensie/een-uurtje-met-parasieten-trek-van-kanoeten-mede-gedicteerd-door-noodzaak-van-steriele-omge n Uurtjen mit parasieten; Trek van knoeten komt duurdat ij n steriele omgieving nodig et]</ref>

=== Ongersoorten ===
Der binnen zes ongersoorten, naost de [[ondersoort|nominaotongersoort]] die in Noord- in Midden-Siberië broedt in an de kusten van West- in Zuid-Afrika overwientert, binnen der veef ongersoorten mit aegen broedgebieden, trekroutes in overwienteringsgebieden. Zo bin der de ongersoorten ''C. c. rogersi'' in ''C. c. rufa'' (westelik Noord-Amerika) in ''C. c. islandica'' (Noordoost-Kanada in Gruunlaand) die voral verskillen in de intensiteit van de rooie kleur in varder ''C. c. roselaari'' (Noordoost Siberië, vernuumd nor Cees Roselaar, n Nederlaandse [[ornithologie|voegelkenner]]). Pas in 2001 wier de ongersoort ''C. c. piersmai'' beskrieven duur de [[Ruslaand|Russiese]] ongerzoeker [[Pavel Tomkovitsj]]. Tomkovitsj vernuumde disse ongersoort nor z'n kollega-ongerzoeker, de Nederlaander Theunis Piersma. Disse ongersoort overwientert in Noordwest-[[Australië (laand)|Australië]] in de [[Bohaizee|Bohaibaai]], n [[wadden]]gebied in [[China]].<ref>National Geographic September 2010, 'Vereeuwigd in de Wetenschap', p. 35.</ref>

== Voeraziergedrag ==
Knoeten aewen op eurluiers trektochten verskillende diëten. An de Amerikaonse oostkust eten ze voral eitjes van [[degenkrabben|diegenkrabben]], maar eerst in voral binnen de trekvoegels espesialisierd in t eten van allerlei [[weekdieren|skelpdieren]]. Eurluiers mage is daorop an-epast. Eut studies nor knoeten die nor de Waddenzie koemen om "eut te rusten" bliek dat eurluiers mage zo stark in espierd is, dat [[Nonnetjen (weekdier)|nonnetjes]] mit skelp in al op-egieten worren om ze daornao te kraken. De verteerde eiwitten worren in lichaamsvet ommezet in worren gebrukt as reserve as de knoeten de lange raeze nor Siberië maken.<ref>Kam, J. van de ''et al''. 1999. Ecologische atlas van de Nederlandse wadvogels. Schuyt & Co. ISBN 90 6097 509 x</ref>

== Referensies ==
<references/>

== Eutgaonde verwezingen ==
* [http://www.soortenbank.nl/soorten.php?soortengroep=vogels&record=Calidris+canutus SoortenBank.nl - beskreving, ofbieldingen in geleud]
* Waorniemingen in [http://waarneming.nl/soort/maps/125 Nederlaand], [http://waarnemingen.be/soort/maps/125 België] in [http://observado.org/soort/maps/125 warreldwijd]

{{Dialekt|urs|Algemiene Nedersaksiese Skreefweze}}

[[Kategorie:Voegel]]
