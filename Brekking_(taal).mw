'''Breking''' is ne fonologies proces woarbi-j ne zogenoamde neergoande [[tweeklank]] veraandert in ne opgoande [[tweeklank]]. Et verschiensel kump in et Westerlauwers Frees veulvoldig veur bi-j de vorming van meervolden en verkleinwoorden. 

Frees veurbeald: 
''keal'' ("kalf") hef ne [[tweeklank]] woarbi-j den [[articulatie|articulatoren]] dezelfde beginpunt hebt as bi-j den i van ''pit'' en dezelfden endpunt as bi-j e in ''vader''. In et meervold ''keallen'' en et verkleinwoord ''kealtsje'' hef den tweeklank den beginpunt van j in ''jas'' en den endpunt van e in ''pet''.

Ok in de meeste Noord-Germaanse toalen en in et Old-Engels treedt dit verschiensel op. In et [[Old-Engels]] gebeurt et veur den r, l en den h. Vergeliek den volgende gebroaken vörmen in et [[Deens]] en et [[Old-Engels]] mit den ongebroaken vörmen in et Achterhooks:

{|
| ''Deens''
| ''Nedersaksisch''
|-
| bjerg
| barg
|-
| hjælpe
| helpen
|-
| jord
| eerde
|}

{|
| ''Old-Engels''
| ''Nedersaksich''
|-
| eorþe
| eerde
|-
| beorg
| barg
|-
| weorpan
| warpen
|}

==Westfaolse breking==
Breking is ien van de heufdkenmarken van de [[Westfaals|Westfaolse]] dialecten, een onderverdieling binnen 't [[Nedersaksisch]]. Daor veraanderden de olde körte klinkers binnen open lettergrepen in tweiklaanken: ''iäten'' (èten), ''wiëten'' (wèten), ''uapen'' (open). De Westfaolse breking was vrogger varder verbreid hen 't westen as tègenwoordig. In [[Oaveriessel]] ([['t Vjenne]], [[Eanter]], [[Riessen]]) en in de [[Graofschop Bentheim]] ([[Gildehoes]]) viej d'r now nog restanten van.

In een antal plaatsen binnen de Westfaolse spraokruumte wördden ok de lange klinkers töt tweiklaanken, krek zoas in 't [[Oostfaols]].

[[Kattegerie:Achterhooks_artikel]]
[[Kattegerie:Taol]]

[[da:Brydning (lyd)]]
[[en:Vowel breaking]]
[[ja:音割れ (言語学)]]
[[nl:Breking (taal)]]
