'''Brekking''' of '''breaking''' is n fonologies proces woarbi-j nen zogeneumden neergoanden [[tweeklank]] veraandert in nen opgoanden [[tweeklank]]. Et verschiensel kump in et Westerlauwers Frees völvuldig veur bi-j de vorming van meervolden en verkleinwoorden. 

Frees veurbeeld: 
''keal'' ("kalf") hef nen [[tweeklank]] woarbi-j de [[articulatie|artikulatoren]] etzelfde beginpunt hebt as bi-j den i van ''pit'' en etzelfde endpunt as bi-j e in ''vader''. In et meervold ''keallen'' en et verkleinwoord ''kealtsje'' hef den tweeklank t beginpunt van j in ''jas'' en t endpunt van e in ''pet''.

Ok in de meeste Noord-Germaanse talen en in et Old-Engels treadt dit verschiensel op. In et [[Old-Engels]] gebeurt et veur den r, l en den h. Vergeliek de volgende gebrokken vormen in et [[Deens]] en et [[Old-Engels]] met de ongebrokken vormen in et Achterhooks:

{|
| ''Deens''
| ''Nedersaksisch''
|-
| bjerg
| barg
|-
| hjælpe
| helpen
|}

{|
| ''Old-Engels''
| ''Nedersaksich''
|-
| beorg
| barg
|-
| weorpan
| warpen
|}

==Westfaolse brekking==
Brekking is ene van de heufdkenmarken van de [[Westfaals|Westfaalse]] dialekten, ne onderverdeling binnen t [[Nedersaksisch]]. Doar verandert de olde korte klinkers binnen open lettergrepen in tweeklaanken: ''iäten'' (èten), ''wiëten'' (wèten), ''uapen'' (open). De Westfaalse brekking was vrogger wieter verbreid noar t westen hen as teggenwoordig. In [[Oaveriessel]] ([['t Vjenne]], [[Eanter]], [[Riessen]]) en in de [[Graofschop Bentheim]] ([[Gildehoes]]) vi'j der noo nog restanten van. In t Vjenne is de brekking deurveranderd noar ne -j met korte klinker: ''iäten'' en ''wiäten'' bunt noo ''jätn'' en ''wjetn'', ''kuaken'' (kokken) is noo ''kwakn''.

In n antal plaatsen binnen de Westfaalse spraokruumte wodt ok de lange klinkers tot tweeklaanken, krek zoas in t [[Oostfaols]].

[[Kattegerie:Achterhooks_artikel]]
[[Kattegerie:Taol]]

[[da:Brydning (lyd)]]
[[en:Vowel breaking]]
[[ja:音割れ (言語学)]]
[[nl:Breking (taal)]]
