[[Ofbeelding:Henk-bleker-portret.jpg|250px|right|thumb|Henk Bleker]]

'''Hinderk (Henk) Bleker''' ([[Onstwedde]], [[26 juli]] [[1953]]) is n [[Nederlaand]]se [[politieker]] en is op moment stoatssiktoares van Ekonomische Zoaken, Landbaauw en Vernijerij.

== Zien leven ==
Bleker gruide op in n [[Anti-Revolutionaire Partij|ARP]]-gezin en was zeun van n [[postman]]. Hai bezöcht van 1965 tot 1971 tou t [[Ubbo Emmius Lyceum]] in [[Knoal (dörp)|Knoal]] woar of hai zien [[hbs]]-a diploma hoalde. Hiernoa studeerde hai van 1971 tot 1977 tou [[politikologie]] aan [[Vrije Universiteit Amsterdam|Vrije Universiteit]] [[Amsterdam]]. Hai promoveerde juni 1984 in de rechtsgeleerdhaid aan de [[Rijksuniversiteit Groningen|Rieksakedemie in Stad]].

Van 1975 tot 1976 tou was Bleker belaidsmitwaarker op t [[Ministerie van Binnenlandse Zaken en Koninkrijksrelaties]] (ministerie van boetende zoaken), en was van 1976 tot 1984 tou onderzuiksmitwaarker bie juridische fakulteit van de Rieksakedemie, van 1984 tot 1999 tou zulfstandeg organisoatsieadviseur, van 1999 tot 2009 tou [[depteerde]] van [[Grunnen (provìnzie)|provìnzie Grönnen]] en van 1 maai 2009 tot oktober 2010 dierkteur van [[RTV Noord]].

Noadat [[Peter van Heeswijk]] vot ging uut t partaaibestuur noa de veur t CDA min verlopen [[Tweede Kamerverkiezingen 2010|Twijde Koamerverkaizens van 2010]] wuir Bleker tot tiedelk veurzitter benuimd. Hai trad ôf as lid van t partaaibestuur en het zuch nait opnij verkaisboar moakt. Op 2 oktober 2010 zat Bleker t [[CDA-formatiecongres 2010|partaaikongres van t CDA]] veur in de [[Rijnhal]] in [[Arnem|Aarnhaim]] woar de leden zuch oetluiten over t [[regeerakkoord]] van de CDA-[[Volkspartij voor Vrijheid en Democratie|VVD]]-soamenwaarken en t [[gedoogakkoord]] van de soamenwaarkenspartners en de [[gedoogsteun|gedogende]] [[Partij voor de Vrijheid|PVV]].

Henk Bleker is sunt 14 oktober 2010  [[staatssecretaris (Nederland)|stoatssiktoares]] van [[ministerie van Economische Zaken, Landbouw en Innovatie|Ekonomische Zoaken, Landbaauw en Vernijerij]] in t [[kabinet Rutte]]. Ondanks dat de CDA in aalgemain de gedoogkonstruksie mit PVV steunt, het Bleker op verschaaidene wiezen waiten loaten nait zo wies te wezen mit summege standpunten van de PVV.

== Persoonliek leven ==
Bleker is schaaiden en het twij zeuns en n dochter. Zien hobbies binnen [[voetbal|voetbaal]] en t fokken van [[Welsh pony|Welsh ponies]]. Doarnoast mag er geern [[Grönnegs]] proaten. Zo het er mitdoan aan "t Grunneger Diktee" van RTV Noord in 2010 en doarveur het er voak Grönneger oavends presenteerd, onder aander in gemainte Vlagtwedde. In parlement dut er den ook nait aal te veul muite om zien Grönnegs aksìnt te verbaargen.

[[Kategorie:Grunnegs artikel]]
[[Kategorie:Nederlaandse stoatssiktoares]]
