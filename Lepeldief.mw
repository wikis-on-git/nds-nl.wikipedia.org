[[Image:Capsella bursa-pastoris.jpeg|thumb|250px|Lepeldief]]
De '''lepeldief''' ([[Latien]]: ''Capsella bursa-pastoris'') beheurt tot de [[kruusbloemigen]]. 't Is een rechtopstaonde plant mit witte [[bloeme]]n en bochtig etande [[blaojen]] in een wortelrozet.

De lepeldief is een veulveurkommende ruutsoort, dat zowel in [[tune]]n as tussen puingroend, langerst baarmen, straotranden, [[mure]]n, vuulstortplekken en zoksoort plekken evunnen kan worren. De lepeldief wonnen in verschillende [[Germaanse taolen]] an-eduud as ''herderstasje'', en is werschienlijk een vertaoling van 't [[Latien]]se ''Capsella bursa-pastoris'' (''herderstasdeusjen'').

De tot 60 cm hoge plant is één- of tweejaorig, en bleuit van [[meert]] tot [[september]]. Rondum de speulvormige wortel staon de wortelblaojen in een rozet; de witte bloemen bin in een tros egroepeerd. De lepeldief is een [[wienter]]vaste plant. De lepeldief het een goed waoterdeurlaotende, wat zanderige, stikstofhouwende groend neudig, en moet in de [[zunne|zon]] of half in de schaoduw staon. De bloemen hen vier tot 3mm lange witte kroonblaojen. De kelkblaojen bin tot half zo lang as de kroonblaojen. 

De penvormige wortel is vaak verhout. De bloemen bin trosvormig egroepeerd. 

==Verspreiding==
De plant komt over de hele wereld veur mit uutzondering van [[Polynesië]], van [[Ieslaand|Iesland]] in 't noorden tot in de [[Alpen]] en de [[Pyreneeën]] op 3.000 meter heugt. Hoewel de plant deur veul insecten bezocht wort, komt der vrie minnig kruusbestuving veur bie disse plant. Wel is der vaak sprake van zelfbestuving, as gevolg hiervan bin der veul vastveraarvende varianten.

De plant komt werschienlijk oorspronkelijk uut 't [[Middellaanse Zee|Middellans Zeegebied]].

==Ekelogie==
De lepeldief wort regelmaotig an-etast deur de schimmel ''[[Cystopus candidans]]''. Utingen hiervan bin o.a. plaotselijke verdikkingen en een witte anslag.

==Gebruuk==
't Kruud wort in verschillende handelspredukten verwaarkt. In de volksgeneeskunde worde / worren oftreksels gebruukt tegen bloeiingen, ontstekingen van de urinewegen, en as kompres op open bloeiende wonden.

Jonge (veur de bleui) rozetblaodjes kunnen gebruukt worren in de slaod of in de soep.

==Nedersaksisch==
De naam ''lepeldief'', en varianten op disse vorm, komt van 't spelletjen waorbie kienders de lepelvormige blaojen van de planten ofhaolen, en dus 'lepeldieven' bin. Disse benaming is over-esprungen van 'daoder' op 'slachtoffer'.

*[[Drèents]]:
**''heksenlepelties'' ([[Ni'jlusen]])
**''herderstassie{{small()|n}}''
**''lepelbluumpie'' ([[Ni'jlusen]])
**''lepelde{{small()|e}}ifie'', ''lepeldiefien''
*[[Oaveriessels|Oaveriessels (precieze locatie onzeker)]]:
**''herderstasje'', ''herdersteske'', ''harderstassie''
**''lepeltiesbloeme'', ''lepeltjesbloeme'', ''leppelbleumke'', ''lepeltieskruud'', ''leppelblad''
**''leppelke'', ''leppeltje'', ''lepeltien''
**''lepeldief'', ''leppeldief'', ''lepeldiefje'', ''lepeldiefie''
*[[Sallaans]]:
**''antepeuties'' ([[Asselt]])
**''erder{{small()|s}}tassie{{small()|n}}'', ''herderstäsgie'', ''härderstässie'', ''arderstassien''
**''leppeltieskruud''
**''lèpeltien''
**''lèpeldief'', ''leppeldiefie'', ''leppeltiesdief''
**''rammelaar'' ([[Wannepervene]])
**''sleutelbloem'' ([[Blokziel]])
**''sleutelbluumpie'' ([[Venó]])
*[[Tweants]]:
**''tukkekroed'' ([[Ambt Dealdn]])
**''hennenkers'' ([[Eanske]])
**''leppel en vorke'' ([[Hengeveald]])
**''rammelaar''
*[[Veluws]]: 
**''lepeldief'' ([[Putten]] e.u.)
**''lepeltjen'' ([[Nunspeet]] e.u.)
**''lèpelblad'' ([[Epe]] e.u.)
**''lepeltiesblad'' ([[Veessen]] e.u.)
**''herderstasje'' ([[Niekark]] e.u.)
*'''Overig:''' [http://www.meertens.nl/pland/woordenboekartikel.php?term=Gewoon%20herderstasje opzeuken]

==Uutgaonde verwiezingen==
* [http://www.soortenbank.nl/soorten.php?soortengroep=flora_nl&record=Capsella+bursa-pastoris SoortenBank.nl - beschrieving en ofbeeldingen]

{{Commons|Capsella bursa-pastoris}}
{{Dia|Disse pagina is eschreven in 't [[Putters]]}}

[[Kattegerie:West-Veluws_artikel]]
[[Kattegerie:Plaante]]

[[ar:كيس الراعي]]
[[ca:Bosses de pastor]]
[[cs:Kokoška pastuší tobolka]]
[[da:Almindelig Hyrdetaske]]
[[de:Gewöhnliches Hirtentäschel]]
[[en:Capsella bursa-pastoris]]
[[es:Capsella bursa-pastoris]]
[[fa:کیسه کشیش]]
[[fi:Lutukka]]
[[fr:Bourse à pasteur]]
[[fy:Leppeltsjeblom]]
[[gl:Panqueixo]]
[[hsb:Wutrobičkojte wačoški]]
[[hu:Pásztortáska]]
[[it:Capsella bursa-pastoris]]
[[ja:ナズナ]]
[[ko:냉이]]
[[ku:Nivîştîlok]]
[[lt:Trikertė žvaginė]]
[[nl:Herderstasje]]
[[pl:Tasznik pospolity]]
[[pt:Bolsa-de-pastor]]
[[ro:Traista-ciobanului]]
[[ru:Пастушья сумка обыкновенная]]
[[sh:Rusomača]]
[[sr:Хоћу-нећу (биљка)]]
[[sv:Lomme]]
[[tr:Çobançantası]]
[[uk:Грицики звичайні]]
[[zh:荠菜]]
