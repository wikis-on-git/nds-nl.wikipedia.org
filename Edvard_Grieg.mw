[[Ofbeelding:Eilif Peterssen-Edvard Grieg 1891.jpg|thumb|Edvard Grieg (1891), Skilderieje van Eilif Peterssen.]]

'''Edvard Hagerup Grieg''' ([[15 juni]] [[1843]] - [[4 september]] [[1907]]) was nen [[Noorweagn|Noorsken]] [[muziekskriewer]] en [[tengeltangel|pianospöller]] den't vuural skreef in de [[Romantiese tied]]. Hee is t bekeandst met zin ''Pianokonsert in A mineur'', zinne [[Peer Gynt suite (Grieg)|Peer Gynt suite]] (woeroonder de bekeandste stukke zeent ''Moarnstemming'' en ''In n hal van de boargkeuning'') en zinne körte pianostuks ''Lyriese stuks''.

==Leawn==
Grieg wör geboorn in [[Bergen (Noorweagn)|Bergen]], [[Noorweagn]] op [[15 juni]] [[1843]]. n Offisjeeln femilienaamn was Greig, vanoet [[Skotlaand]]. Zin oawergrotvaa köm in [[1746]] noar Noorweagn en startn n bedriefken in Bergen. Grieg gröaidn op in ne muzikale femilie. Zin moo, Gesine B. Hagerup, was zinne eerste pianolearer, den't um oonderwees vanof zin 6de. Hee gung noar verskeaidene skooln, en nöm vake zinne muziekstuks met noar skole.

In t zommer van [[1858]] tröfn he n vuurkomnden Noorsen [[viool]]spöller [[Ole Bull]] den't goo kunnigheaid met de femilie har, en den zin breur was trouwd met Griegs tante. Bull zag det n 15-joarigen Grieg machtig völle taleant har, en haaldn zinne oolde leu oawer um Grieg noar t [[Konservatorium van Leipzig]] hen te steurn.

Zo köm he in [[Leipzig]] terechte, woer't he zik richen op t pianospel. hee har weainig wille an t echte harte studeern, mer hee dee wal zin beste en haaln goo siefers, behalve vuur [[örgel]]spöln, wat n verplicht vak was. In t vuurjoar van [[1860]] oawerleawn he ne slimme longzeekte, en t joar doarop begun he as konsertpianist, in [[Karlshamn]] in [[Zweedn]]. In [[1862]] was he kloar met studeern in Leipzig, en gavn he zin eerste konsert in Bergen, met op t programma oonder mear [[Ludwig van Beethoven]] zin stuk [[Pathétique (Beethoven)|Pathétique]]. Op ne opname van n konsert oet zin latere leawn van zin eegne [[Piano Sonata (Grieg)|Piano Sonata]] blik det hee machtig piano kon spöln.

In [[1863]] gung Grieg noar [[Kopenhaawn]], [[Deanemoarkn]], en doar bleef he vuur zowat dree joar. Doar tröfn he de muziekskriewers [[Johan Peter Emilius Hartman]] en [[Niels Gade]], en nen aandern Noorsen muziekskriewer [[Rikard Nordraak]], den't t [[Ja, vi elsker dette landet|Noorske volksleed]] har komponeerd, woer't he goo kunnigheaid met kreeg en den um völle inspirasie bezorgen. Nordraak köm in [[1866]] oet de tied, en ter eare van um skreef Grieg de "Groowemars vuur Rikard Noordraak". Grieg har ook goo kontakn met t [[Bergens Filharmonies Orkest]] en wör doar later ook [[dirigeant]] van, van [[1880]] töt [[1882]].

Op [[11 juni]] [[1867]] trouwn Grieg met zinne nichte [[Nina Grieg|Nina Hagerup]], ne dochter van [[Edvard Hagerup]]. t Joar doarop wör öar eerste dochter geboorn, Alexandra, den't in [[1869]] oet de tied köm duur [[meningitis]]. In t zommer van [[1868]] skreef he zin Pianokonsert in A mineur op ne vakaansie in Deanemoarkn. Edmund Neupert voordn t stukke as eerste oet op [[3 april]] [[1869]] in t Casino Theater in Kopenhaawn. Hee kon dr zelf nit bie wean umdet he zelf in [[Oslo]] mos dirigeern.

In [[1868]] skreef [[Franz Liszt]], den't Grieg nog nit etröfn har, ne anbeveling noar t Noorske Ministerie van Oonderwies, woerduur't Grieg n reaisvergoding kreeg. Ze tröfn mekoar in [[Rome]] in [[1870]]. Tiedns öar eerste gesprek leupn ze Griegs Vioolkonsert Nr. 1 duur, den't Liszt onmeundig ansteund. Bie t tweede treffen har Grieg zinne partiejn van zin Pianokonsert met enömn, den't Liszt zo vortspöln. De tooheurders warn oonder de indruk van t stukke, mer Grieg verteeln um vreandelik det he t te rap har espöld. Aanderzieds gavn Liszt advies an Grieg oawer t skriewn van stukke, zo as bv. ne mellodie van n tweede thema in n stukke al in t eerste thema te loatn heurn duur bv. nen [[trompet]].

[[Ofbeelding:Edvard Grieg Tomb.jpg|thumb|250px|Griegs graf]]

In [[1876]] skreef Grieg achtergroondmuziek vuur [[Henrik Ibsen]]s [[toneelstukke]] ''[[Peer Gynt]]'', op verzeuk van Ibsen. Völle van disse stukke zeent nog aait onmeundig geleefd bie muzikaantn en orkestn um te spöln, en zeent oawer tied vuur verskeaidene muzikale saamnstellings herskreewn. In [[1888]] tröfn Grieg [[Pyotr Ilyich Tchaikovsky]] in [[Leipzig]]. Grieg was later bedroowd van de nearslachtigheaid van Tchaikovsky. Later in zin leawn kreeg Grieg de eare dee't um tooköm, en de Noorske regearige gavn um n pensioen.

In t vuurjoar van [[1903]] maakn Grieg neegn 78-tpm [[grammofoon]]opnames van zinne pianomuziek in [[Paries]]. Al disse historiese plaatn zeent heroetegeewn op LPs en CDs en loatt ondaanks de meendere geluudskwaliteit heurn det hee nen onmeundigen bedreewn pianist was. Hee maakn ook zelf in espölde [[pianola]]stukke vuur t [[Welte-Mignon]] kopieersysteem, dee't vandaag n dag nog aait te belustern zeent.

In [[1906]] tröf he muziekskriewer en pianist [[Percy Grainger]] in [[Londen]]. Grainger was groot leefhebber van Griegs muziek en de beaide kearls konn al vlot good met mekoar. In n vroaggesprek in [[1907]] zea Grieg: "Ik hebbe Noorske Boernedaansn eskreewn dee't gin meanske in mien laand spöln kan, en dan keump dr zonnen Australiër den't ze zo spölt zo'k ze bedoold har! Hee is nen briljanten kearl woer't Skandinaviërs niks aans met köant as gek met wean."<ref> John Bird, ''Percy Grainger '', Oxford University Press, 1999, P. 133-134. </ref>
Edvard Grieg köm met 64 joar oet de tied in t noajoar van [[1907]], noa lange zeek te hebn ewest. Zinne leste wöarde warn: "non, as t dan toch zo mut wean". Op zinne groowe gungn tusken de 30.000 en 40.000 leu de stroate op um um de leste eare te bewiezn. Noar zinne weunske, wör zin eegne "Groowemars vuur Rikard Nordraak" espöld, in ne oetvoerige van zin moat [[Johan Halvorsen]], den't trouwd was met Griegs nichte. Doarnöast wör der ook t gedeelte ''Groowemars'' oet [[Frédéric Chopin]]s Piano Sonata Nr. 2 espöld. De aske van Grieg en zinne vrouwe zeent biejezat in nen boarggrot bie zin hoes in [[Troldhaugen]].

==Muziek==
Grieg steet bekeand as ''miniaturist''. Hee skreef vake stukke dee't "kleain" warn, en seempel van verloop. Zin eerste stukke vaalt oonder de [[Duutslaand|Duutse]] romantise tied. Zin latere stukke warn vuural seempele (op t eerste oge) stukke dee't [[chromaties]] en harmonies vernemstig in mekoar zitt, woerbie't he zik leut driewn duur Noorske volksmuziek, vuural Noorske volsleedjes en daansen. Dr wör um mangs an ereknd det he dee "letterlik" zol hebn oawer enömn, mer zin goo kameroad en muziekskriewer [[Julius Röntgen]] benoadrukn det t aait Griegs eegne woark en bedeanksels hebt ewest. Hee hef nit völle grote stukke skreewn.

Nen hoop van zinne muziek, vuural de korte stukke vuur piano, zeent duur öare toogaankelikheaid geleefd ewördn bie onmeundig völle leu. Zinne Ballade opus 24 -feaiteliks ne bewoarking van n Noorsk volksvärsken- is ene van Griegs meest eprezene woarkn vuur piano, oonder mear duur [[Johannes Brahms]]. Zowat elken goodn pianist keant t, of hef t wal es espöld.

==Stukke==
Nen greep oet zinne bekeandste stukke:

*[[Piano Sonata (Grieg)|Piano Sonata in E minor]], Op. 7
*[[Sonatas for Violin and Piano (Grieg)|Violin Sonata No. 1 in F major]], Op. 8
*Concert [[Overture]] ''[[In Autumn (Grieg)|In Autumn]]'', Op. 11
*[[Sonatas for Violin and Piano (Grieg)|Violin Sonata No. 2 in G major]], Op. 13
*[[Piano Concerto (Grieg)|Piano Concerto in A minor]], Op. 16
*[[Incidental music]] to [[Bjørnstjerne Bjørnson]]'s play ''[[Sigurd Jorsalfar (Grieg)|Sigurd Jorsalfar]]'', Op. 22
*[[Incidental music]] to [[Henrik Ibsen]]'s play ''[[Peer Gynt]]'', Op. 23
*''[[Ballade in the Form of Variations]] on a Norwegian Folk Song'' in G minor, Op. 24
*[[String quartet|String Quartet]] in G minor, Op. 27
*''Album for Male Chorus'', Op. 30
*''Two Elegiac Melodies for Strings'', Op. 34
*Four ''Norwegian Dances'' for piano four hands, Op. 35 (later orchestrated)
*[[Cello Sonata (Grieg)|Cello Sonata in A minor]], Op. 36
*''[[Holberg Suite]]'' for piano, later arr. for string orchestra, Op. 40
*[[Sonatas for Violin and Piano (Grieg)|Violin Sonata No. 3 in C minor]], Op. 45
*[[Peer Gynt (Grieg)|''Peer Gynt'' Suite]] No. 1, Op. 46
*''Lyric Suite for Orchestra'', Op. 54 (orchestration of four [[Lyric Pieces]])
*[[Peer Gynt (Grieg)|''Peer Gynt'' Suite]] No. 2, Op. 55 
*Suite from ''Sigurd Jorsalfar'', Op. 56
*Four ''[[Symphonic Dances (Grieg)|Symphonic Dances]]'' for piano, later arr. for orchestra, Op. 64
*''Haugtussa'' Song Cycle after [[Arne Garborg]], Op. 67
*''Slåtter'' (Peasant Dances) for piano, Op. 72
*Sixty-six ''[[Lyric Pieces]]'' for piano in ten books, Opp. 12, 38, 43, 47, 54, 57, 62, 65, 68 and 71, including: ''Arietta'', ''To the Spring'', ''Little Bird'', ''Butterfly'', ''Notturno'', ''Wedding Day at Troldhaugen'', ''At Your Feet'', ''Longing For Home'', ''March of the Dwarfs'', ''Poème érotique'' and ''Gone''.


==Reffereansies==
<references/>

==Oetgoande verbeendiges==
*[http://www.grieg07.no 100joarige herdeanking van Edvard Grieg's dood -  offisjele webstea]
*[http://www.edvardgrieg.no Griegarchievn in Bergen's Publieke Bookhalle]
*[http://www.troldhaugen.no Troldhaugen Museum, Griegs hoes] 
*[http://www.mnc.net/norway/GRIEG.HTM Leawnsbeskriewing van Grieg] duur prof. Harald Herresthal
*[http://www.nycgovparks.org/sub_your_park/historical_signs/hs_historical_sign.php?id=11839 Edvard Grieg standbeeld duur [[Sigvald Asbjornsen]] [[Prospect Park (Brooklyn)]]]
* Films oawer Grieg: [http://www.imdb.com/title/tt0303955/ ''What Price Immortality?'' (1999)], [http://www.imdb.com/title/tt0066393/ ''Song of Norway'' (1970)]

=== Opnames van Edvard Grieg ===
*[http://www.pianolist.org/music/papillon.mp3 Papillon - Lyric Piece, Op. 43, no. 1] op enömn duur Grieg op pianorolle, 17 april 1906, Leipzig ([http://www.pianola.org/reproducing/reproducing.cfm Info])
*''Legendariese Piano Opnames: Alns van Grieg, Saint-Saëns, Pugno, en Diémer'' ([http://www.marstonrecords.com/legendary-piano/legendary_piano_tracks.htm Marston Records])
*''Edvard Grieg: The Piano Music In Historic Interpretations'' ([http://www.simax.musiconline.no/shop/displayAlbumExtended.asp?id=16520 SIMAX Classics - PSC1809])
*''Grieg and his Circle'' ([http://www.pavilionrecords.co.uk Pearl, GEMM 9933 CD])
*''[http://www.kunstmuseene.no/Default.asp?enhet=troldhaugen&art=212&kat=178&sp=1 Grieg spiller Grieg]'' (Edvard Grieg Museum Troldhaugen)
*[http://www.rprf.org/Rollography.html Piano Rolls] ([http://www.rprf.org/ The Reproducing Piano Roll Foundation])

{{DEFAULTSORT:Grieg, Edvard}}
[[Kattegerie:Tweants artikel]]
[[Kattegerie:Klassieke meziek]]
[[Kattegerie:Komponist]]

[[az:Edvard Qriq]]
[[be:Эдвард Грыг]]
[[br:Edvard Grieg]]
[[bg:Едвард Григ]]
[[ca:Edvard Grieg]]
[[cs:Edvard Grieg]]
[[cy:Edvard Grieg]]
[[da:Edvard Grieg]]
[[de:Edvard Grieg]]
[[en:Edvard Grieg]]
[[et:Edvard Grieg]]
[[es:Edvard Grieg]]
[[eo:Edvard Grieg]]
[[eu:Edvard Grieg]]
[[fa:ادوارد گریگ]]
[[fr:Edvard Grieg]]
[[fy:Edvard Grieg]]
[[ko:에드바르 그리그]]
[[hr:Edvard Grieg]]
[[io:Edvard Grieg]]
[[is:Edvard Grieg]]
[[it:Edvard Grieg]]
[[he:אדוורד גריג]]
[[ka:ედვარდ გრიგი]]
[[ky:Григ Эдвард]]
[[sw:Edvard Grieg]]
[[la:Eduardus Grieg]]
[[lv:Edvards Grīgs]]
[[lb:Edvard Grieg]]
[[lt:Edvard Grieg]]
[[hu:Edvard Grieg]]
[[nl:Edvard Grieg]]
[[ja:エドヴァルド・グリーグ]]
[[no:Edvard Grieg]]
[[nn:Edvard Grieg]]
[[pl:Edvard Hagerup Grieg]]
[[pt:Edvard Grieg]]
[[ro:Edvard Grieg]]
[[qu:Edvard Grieg]]
[[ru:Григ, Эдвард]]
[[simple:Edvard Grieg]]
[[sk:Edvard Grieg]]
[[sl:Edvard Grieg]]
[[sr:Едвард Григ]]
[[fi:Edvard Grieg]]
[[sv:Edvard Grieg]]
[[tr:Edvard Grieg]]
[[uk:Едвард Гріг]]
[[war:Edvard Grieg]]
[[zh:爱德华·格里格]]
