[[Ofbeelding:Apeldoorn_5.97073E_52.20939N_zoom.jpg|thumb|right|250px|Satellietfoto]]
'''Apeldoorne''' ([[Nederlaands|Nederlans]]: ''Apeldoorn'') is de grootste [[stad]] op de [[Veluwe]] in de [[Nederlaand|Nederlanse]] previnsie [[Gelderlaand|Gelderland]], 't lig in de gelieknamige gemeente [[Apeldoorne]]. 't Is de twaolfde stad van [[Nederlaand|Nederland]] mit 136.920 inwoners ([[1 jannewaori]] [[2006]]). Allewel Apeldoorne töt de grotere plaatsen van Nederland beheurt, hef 't nooit officieel stadsrechen ekregen. As Apeldoorners naor de stad gaon (veural de wat oldere mensen), dan zegt ze ok altied: ''wie gaot naor 't därp'' en niet naor ''de stad''. 

Apeldoorne ontwikkelde zich pas in de leste honderd jaor töt één van de grootste steden van 't land. Apeldoorne steet tegensworig bekend um zien prachtige stadsparken en zien grune kerakter. Kenmärkend is de Apeldoornse husiesstructuur, mit veule monementale en losstaonde huzen en haost gien hoogbouw. Deur de bouw van de niejbouwwieken Zunnehoeve en Zuudbroek, zal 't inwonertal in de kommende jaoren umhoge gaon naor ongeveer 170.000 inwoners.

Iezig belangriek veur de gruui van Apeldoorne was dat de femilie van [[Oranje]] zich der vestigde. In 1684 kocht Stadholder Willem III huus 't Loo, umdat 't centraal in een groot jachtgebied lag. In vervolg op andere peleizen, en mit name die van Versailles, wol e ok in Apeldoorne een groot peleis en de fonteinen mossen ok hoger spuiten as die van Versailles, wat ok elukt is. Ok Koneginne Wilhelmina en Prinses Juliana hebt nog op [[Peleis 't Loo]] ewoond.

==Bekende Apeldoorners==
=== Koninklijke Femilie ===
* [[Willem III van Nederlaand|Koning Willem III]]
* [[Wilhelmina van Nederlaand|Prinses Wilhelmina]]
* [[Margriet van Oranje-Nassau|Prinses Margriet]]
* [[Pieter van Vollenhoven|Prof. mr. Pieter van Vollenhoven]]

=== Andere bekende Apeldoorners ===
* [[Arie Boomsma]], medel en prissentator
* [[Joop Braakhekke]], tillevisiekok
* [[Piet de Jong]], premier
* [[Medy van der Laan]], staotssikretaoris 
* [[Henny Stoel]], niejslèzeres

==Uutsprake==
{{Audio|Apeldoorne.ogg|Nedersaksische uutsprake}}<br/>
{{Audio|067_Apeldoorn.ogg|Nederlanse uutsprake}}

{{Commons|Apeldoorn}}

[[Kattegerie:Oost-Veluws artikel]]
[[Kattegerie:Plaotse in Gelderlaand]]

[[nl:Apeldoorn (stad)]]
