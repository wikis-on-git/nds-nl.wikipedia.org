[[Ofbeelding:Martini3.jpg|250px|right|thumb|De oale grieze Martinitoern in t zèntrum]]
<div style="text-align: justify">
De '''Stad Grunnen''' (of gewoon ''Stad'') is de [[heufdstad]] van t [[Grunnen (provinzie)|provinzie Grunnen]].  De [[stad]] geldt as metropool van t noorden. De Stad het 181.000 inwoner (2006). t Is n stad mit veul varieerde [[handel (economie)|handel]] en [[industrie]]. Grunnen is ook n studentenstad. De [[Rieksuniversiteit Grunnen]] en de [[Hanzehogeschool Grunnen]]  hebben soamen roem 40.000 studenten. Grunnen wordt den ook de 'jongste' stad van [[Nederlaand]] nuimd. De Stad is as woonstee in trek bie studenten en jonge, kinderrieke gezinnen.

De binnenstad van Grunnen is in 2005 tot beste binnenstad van [[Nederlaand]] verkozen. Dit blift e nog tot noa 2007.

Tot wied in de omtrek wordt Grunnen "''Stad''" nuimd. In de bus lôtst dien strippenkoart zain en zègst: "Stad" en de chauffeur stempelt ôf tot Grunnen. Of zo as de Grunnegers zèggen: "Der is mor ain stad en dat is Stad". Zulf nuimen zai zoch "Stadjer" of "Stadjeder".

[[Stadjer]]s nuimen Grunnen ook wel laifkozend: "Groot [[Loug]]", omdat de sfeer net is as in n "Groot Dörp".

Zulf hebben de Stadjeders as bienoam: [[molleboon|mollebonen]].

== Historie ==
[[Ofbeelding:744px-Groningen Vesting.jpg|thumb|240px|right|''Historische koart van t Stad'']]

Grunnen ontston op t noordelkste uutloper van t [[Hondsrug]]. De oldst bekende vermelden dateert uut 1040. Dat joar wordt aangeholden as ontstoansdoatem. t Har al vlot [[stadsrechten]] en is doarmit de 3e oldste stad van Nederlaand as t gait om stadsrechten (''[[Nimweeg]] en [[Deventer]] goan der nog veur''). t Aiglieks Drentse [[esdörp]] wuir in de [[middelaiwen]] n belaankrieke handelsploats. Om heur gezag te tonen baauwden de [[stadjers]] in de [[13e eeuw|13e aiw]] op aaigens gezag n omwallen. De [[Stad]] trad in dij periode ook tou tot de [[Hanze]]. De invloud van t Stad op de [[Ommelanden]] was dusdoanig groot dat doar de omgangstoal van [[Frais]] veranderde in [[Grunnegs]].

De invloud van t Stad op de provinzie uutte zoch op veule menaaiern. In sommege gevallen, bieveurbeeld in [[Westerwolde]], funksjoneerde de Stad rechtstreeks as laandsheer, in andere gevallen was de Stad enkeld aanwezeg as grondbezitter, in weer andere gevallen as vervener, bieveurbeeld deur t aanleggen van t [[Stadsknoal]] of as inpolderaar bieveurbeeld in de [[Stadspolder]]. Grunnen was tot wied in de [[20e eeuw|20e aiw]] noa t riek de grootste grondbezitter in [[Nederlaand]].

[[Ofbeelding:Groningen_Der_Aa-kerk_april04.jpg|250px|right|thumb|Der Aa-Kerk in Stad]]

Grunnen kreeg in [[1614]] heur [[universiteit]] en loater in de zeuventiende ieuw n nije omwallen, ontworpen deur vestenbaauwer [[Menno van Coehoorn]]. Dij nije vesten wuir in t [[rampjaar]] [[1672]] belegerd deur de [[bisschop|bisskop]] van [[Munster (stad)|Munster]], [[Bernhard von Galen|Berend van Goalen]]. Elk joar op [[28 augustus]] viert de Stad de overwinnen op ''Bommen Berend'' (zai [[Gronnegs Ontzet]]).

==Zainsweerdegheden==
Belaankrieke zainsweerdegheden in t zèntrum binnen:
* de [[Martinitoern]] (ook wel ''d'Olle Grieze'' nuimd in t [[Stadsgrunnegs|Stadjeders]]) 
* bieheurende [[Martinikèrke (Groningen)]] 
* [[Grode Maarkt (Groningen)|Grode Maarkt]]
* t [[provinziehuus (Grunnen)|provinziehuus]]
* de [[Der Aa-kerk]]
* de [[Hoogkerk]]
* t [[Goldkentoor]]
* t [[Grunneger Museum]]
* gezellege winkelstroatken om en bie [[Viskmaarkt]]
* t daip [[Hoge der A]] mit zien pakhuzen
* de [[Korenbeurs]]
* de [[Prinsentoen]]
* de [[Prinsenhof (Grunnen)|Prinsenhof]]
* t Stadhuus 
* veule hofkes, in Grunnen gasthuizen nuimd.

[[Category:Grunnegs artikel]]
[[Category:Grunnen]]

[[ca:Groningen]]
[[da:Groningen]]
[[de:Groningen]]
[[el:Γκρόνινγκεν]]
[[en:Groningen (city)]]
[[eo:Groningen (urbo)]]
[[es:Groninga (ciudad)]]
[[fi:Groningen]]
[[fr:Groningue (ville)]]
[[fy:Grins (stêd)]]
[[hu:Groningen]]
[[id:Groningen]]
[[it:Groninga]]
[[ja:フローニンゲン市]]
[[la:Groninga (urbs)]]
[[li:Greuninge (stad)]]
[[nds:Grunneng]]
[[nl:Groningen (stad)]]
[[pl:Groningen]]
[[pt:Groninga (cidade)]]
[[ro:Groningen (oraş)]]
[[sr:Гронинген]]
[[sv:Groningen (stad)]]
[[zh:格罗宁根]]
