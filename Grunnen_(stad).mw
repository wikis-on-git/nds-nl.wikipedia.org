[[Ofbeelding:Martini3.jpg|250px|right|thumb|De olle grieze Martinitoern in t zèntrum]]
[[Ofbeelding:744px-Groningen Vesting.jpg|thumb|250px|right|''Historische koart van t Stad'']]
[[Ofbeelding:Groningen_Der_Aa-kerk_april04.jpg|250px|right|thumb|Der Aa-Kerk in Stad]]
[[Ofbeelding:A kerk Groningen.jpg|right|250px|thumb|Der Aa-Kerk van ander kaant]]
De '''Stad Grunnen''' (ook: ''Stad Grönnen'' of gewoon ''Stad'') is de [[heufdstad]] van de [[Grunnen (provìnzie)|provìnzie Grunnen]].  De [[stad]] geldt as metropool van t noorden. De Stad het 181.000 inwoner (2006). t Is n stad mit veul varieerde [[handel (economie)|haandel]] en [[industrie]]. Grunnen is ook n studentenstad. De [[Rieksakademie Grunnen]] en de [[Haanzehogeschool Grunnen]]  hebben soamen sikkom 40.000 studenten. Grunnen wordt den ook de 'jonkste' stad van [[Nederlaand]] nuimd. De Stad is as woonstee in trek bie studenten en jonge, kinderrieke gezinnen.

De binnenstad van Grunnen is in 2005 tot beste binnenstad van [[Nederlaand]] verkozen. Dit blift e nog tot noa 2007.

Tot wied in de omtrek wordt Grunnen "''Stad''" nuimd. In de bus loatst dien strippenkoart zain en zègst: "Stad" en de chauffeur stempelt oaf tot Grunnen. Of zo as de Grunnegers zèggen: "Der is moar ain stad en dat is Stad". Zulf nuimen zai zok "Stadjer" of "Stadjeder".

[[Stadjer]]s nuimen Grunnen ook wel laifkozend: "Groot [[Loug]]", omdat de sfeer net is as in n "Groot Dörp".

Zulf hebben de Stadjeders as bienoam: [[molleboon|mollebonen]].

== Historie ==
Grunnen ontstond op t noordelkste oetloper van de [[Hondsrug]]. De oldst bekende vermelden dateert oet 1040. Dat joar wordt aanholden as ontstoansdoatem. t Har al vlot [[stadsrechten]] en is doarmit de 3e oldste stad van Nederlaand as t goat om stadsrechten (''[[Nimweeg]] en [[Deventer]] goan der nog veur''). t Aiglieks Drentse [[Esdorp|esloug]] wuir in de [[middelaiwen]] n belaankrieke handelsploats. Om heur gezag te tonen baauwden de [[stadjers]] in de [[13e eeuw|13e aiw]] op aaigens gezag n omwallen. De [[Stad]] trad in dij periode ook tou tot de [[Hanze]]. De invloud van t Stad op de [[Ommelanden]] was dusdoaneg groot dat doar de omgangstoal van [[Frais]] veraanderde in t Saksische [[Grunnegs]].

De invloud van de Stad op de provìnzie oette zok op veule menaaiern. In summege gevaaln, bieveurbeeld in [[Westerwolde]], funksjoneerde de Stad rechtstreeks as laandsheer, in andere gevallen was de Stad enkeld aanwezeg as grondbezitter, in weer andere gevallen as vervener, bieveurbeeld deur t aanleggen van t [[Stadsknoal]] of as inpolderoar bieveurbeeld in de [[Stadspolder]]. Grunnen was tot wied in de [[20e eeuw|20e aiw]] noa t riek de grootste grondbezitter in [[Nederlaand]].

Grunnen kreeg in [[1614]] heur [[Universiteit|akademie]] en loater in de zeuventiende aiw n nije omwallen, ontworpen deur vestenbaauwer [[Menno van Coehoorn]]. Dij nije vesten wuir in t [[rampjaar]] [[1672]] belegerd deur de [[bisschop|bisschop]] van [[Munster (stad)|Munster]], [[Bernhard von Galen|Berend van Goalen]]. Elk joar op [[28 augustus]] vaaiert de Stad de overwinnen op ''Bommen Berend'' (zai [[Grunnegs Ontzet]]).

==Zainsweerdegheden==
Belaankrieke zainsweerdegheden in t zèntrum binnen:
* de [[Martinitoern]] (ook wel ''d'Olle Grieze'' nuimd in t [[Stadsgrunnegs|Stadjeders]]) 
* bieheurende [[Martinikèrke (Groningen)]] 
* [[Grode Maarkt (Grunnen)|Grode Maarkt]]
* t [[provìnziehuus (Grunnen)|provìnziehoes]]
* de [[Der Aa-kerk]]
* de [[Hoogkerk]]
* t [[Goldkentoor]]
* t [[Grunneger Museum]]
* gezellege winkelstroatken om en bie [[Viskmaarkt]]
* t daip [[Hoge der A]] mit zien pakhuzen
* de [[Korenbeurs]]
* de [[Prinsentoen]]
* de [[Prinsenhof (Grunnen)|Prinsenhof]]
* t Stadhuus
* veule hofkes, in Grunnen gasthuizen nuimd.

==Leegsaksisch==
*[[Tweants]]: ''Groningn'', ''Grönningn''
*[[Drèents]]: ''Grunning(en)'', ''Groning(en)''

[[Category:Grunnegs artikel]]
[[Category:Grunnen]]

[[af:Groningen (stad in Nederland)]]
[[br:Groningen (kêr)]]
[[ca:Groningen]]
[[cs:Groningen]]
[[da:Groningen]]
[[de:Groningen]]
[[el:Γκρόνινγκεν]]
[[en:Groningen (city)]]
[[eo:Groningen (urbo)]]
[[es:Groninga (ciudad)]]
[[et:Groningen]]
[[fi:Groningen]]
[[fr:Groningue (ville)]]
[[fy:Grins (stêd)]]
[[ga:Groningen, Groningen]]
[[he:חרונינגן]]
[[hu:Groningen]]
[[id:Groningen]]
[[io:Groningen]]
[[it:Groninga]]
[[ja:フローニンゲン]]
[[ko:흐로닝언]]
[[la:Groninga (urbs)]]
[[li:Groninge (stad)]]
[[nds:Grunneng]]
[[nl:Groningen (stad)]]
[[no:Groningen (by)]]
[[oc:Groninga (vila)]]
[[pl:Groningen]]
[[pt:Groninga]]
[[ro:Groningen (oraş)]]
[[ru:Гронинген (город)]]
[[simple:Groningen (city)]]
[[sk:Groningen (mesto v Holandsku)]]
[[sr:Гронинген]]
[[sv:Groningen (stad)]]
[[tr:Groningen (şehir)]]
[[uk:Гронінген (місто)]]
[[zh:格罗宁根]]
