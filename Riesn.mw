[[Ofbeelding:Wapen_van_Riessen.JPG|thumb|right|200px|Woapn van Riesn]]
'''Riesn''' ([[Nederlaands]]: ''Rijssen'') is n städken in [[Tweante]], in de gemeente [[Riesn-Hooltn]], in de [[Nederlaand]]se proveensie [[Oaveriessel]].

Honn zet of t precies besteet wet gen meanske, mer wat wal dudelik is, is dat [[Lebuïnus]] der in n zeuvndn eeuw al ne koarke stichn en dat t al in [[1243]] [[stadsrecht]]n kreag van n [[bisschop]] van [[Uutrech]], [[Otto III]], umdat den n verschel met n groaf van [[Goor]] har.

Riesn was de geboortestee van n schriever [[Belcampo]], den t Riesn van ziene tied broekt hef vuur zien book ''Het grote Gebeuren''.

Riesn hef n oaver t algemeen staark [[grifformeerd]]e bevölking. Der zeent völle griffomeerde [[kearke]]n in Riesn, terwiel der mer één [[katteliek]]e kearke is.

Duur t grifformeerde plichtsgeveul en öare kalvienistiese gedachtn oaver arbeid, steet Riesn op ekonomies vlak laandelik in n top. Völle bleuinde bedrievn oet Riesn zeent van staark grifformeerde families, zooas Baan, Wessels, en zoo wieder.
In Riesn besteet n nauw sociaal netweark dat t oonder mekaar haandel drievn bevordert.

Oet Riesn kump ok de komiek en prissentator bi'j [[RTV Oost]] [[Harm oet Riessen]].

==Mooi Riessen==
Riesn hef ok n eagn volksleed: ''Mooi Riessen''

''Tusken 't heed en bos en akker,<br>''
''tusken 't hoog' en leege laand, <br>''
''woer 'n Oa zo laankzaam, laankzaam kroonkelt,<br>''
''zik 'nen weg noar 't noorden baant,<br>''
''woer nog zeent, de vennekoelen<br>''
''met de bolnpeeters in 't reet,<br>''
''woer 't nog völle, völle oolderwàts is,<br>''
''weet ie woer dàt is of neet,<br>''

''''Refrein:''' <br>
''Dàt is in Riessen, dàt oole Riessen,<br>''
'' 't mooiste plaetsken oet heel Twentelaand<br>''
''in heele groote stean, kon 'k vaste aalt nit wean<br>''
''mear Riessen, jonge joa, jonge joa, jonge joa,<br>''
''dàt lig mie toch zo noa, toch zo noa, toch zo noa<br>''
''dàt lig mie zo heelder en zo fris,<br>''
''umdàt 'r mear één Riessen is<br>''
''umdàt 'r mear één Riessen is.<br>

==Oetgoande verbeendingn==
*[http://www.rijssen.nl Webstie van Riesn]
*[http://www.riessender.nl Webstie van en duur Riessender]

[[Kattegerie:Tweants artikel]]
[[Kattegerie:Oaveriessel]]

[[en:Rijssen]]
[[nl:Rijssen]]
