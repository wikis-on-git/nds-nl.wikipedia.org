[[Ofbeelding:Wapen_van_Riessen.JPG|thumb|right|200px|Woapn van Riesn]][[Ofbeelding:LocatieRijssen-Holten.png|thumb|right|200px|Lokaasie van Riesn-Hooltn in Nederlaand]]
'''Riesn''' ([[Nederlaands]]: ''Rijssen'') is n städken in [[Tweante]], in de gemeente [[Riesn-Hooltn]], in de [[Nederlaand]]se proveensie [[Oaveriessel]]. t städken hef um en noabiej 27.000 inwonners.

Honn zet of t precies besteet wet gen meanske, mer wat wal dudelik is, is dat [[Lebuïnus]] der in n zeuvndn eeuw al ne koarke stichn en dat t al in [[1243]] [[stadsrecht]]n kreag van n [[bisschop]] van [[Uutrech]], [[Otto III]], umdat den n verschel met n groaf van [[Goor]] har.

Riesn was de geboortestee van n schriever [[Belcampo]], den t Riesn van ziene tied broekt hef vuur zien book ''Het grote Gebeuren''.

Riesn hef n oaver t algemeen staark [[grifformeerd]]e bevölking. Der zeent völle griffomeerde [[kearke]]n in Riesn, terwiel der mer één [[katteliek]]e kearke is.

Duur t grifformeerde plichtsgeveul en öare kalvienistiese gedachtn oaver arbeid, steet Riesn op ekonomies vlak laandelik in n top. Völle bleuinde bedrievn oet Riesn zeent van staark grifformeerde families, zooas Baan, Wessels, en zoo wieder.
In Riesn besteet n nauw sociaal netweark dat t oonder mekaar haandel drievn bevordert.

Oet Riesn kump ok de komiek en prissentator bi'j [[RTV Oost]] [[Harm oet Riessen]].

==Toerisme==
[[Ofbeelding:Rijssen-Pelmolen.JPG|thumb|right|200px|De Pelmölle]]
Duurdat Riesn biej de Regge lig, en teegn n Riesrboarg an, is dr ne grote verskeaidnheaid an [[natuur]] te veendn. dr is völ bos, n groot stuk heede en völle akkers, umdat Riesn van euldsher ne boerngemeenschop is. Disse umstandigheedn trekt völ natuurleefhebbers an en beedt plaatse an n antal kamp-sties dee nen gooen naamn hebt.
Ok [[Kasteel]] Oosterhof met zinnen kasteelhof trekt völ bezeukers an, mede duurdat t Riesns Museum en t Brandweermuseum op denzelfden lokaasie bint onder bracht.
Riesn hef, ondaanks öare rippetaasie, n beheurlik oetgoansleavn, met n antal cafees en n laandelik bekeandn diskoteek.
Riesn hef n verskeaidn anbod van weenkels, wat dr vuur zörgt dèt leu van boetn Riesn ook gearne inkeupe in Riesn doot.

==Volksoard en Sproake==
Duur t geriffermeerde plichtsgeveul stoat Riesnders bekeand as n heanig en beleafd volk dat zin woark grondig dut. Vrooger steundn ze ook bekeand as n ineteugn volk woer gin gezelligheaid an te beleavn was, mear dat is de leste poar joarn veraanderd. Duurdat Riesn de leste joarn ekonomies fleenk vuuroet is goan, bint r völle leu noar Riesn verhuusd. Doarduur weeit r in Riesn rechtevoort n wat vuuroetstrevendern weend. Dat heult ok in dat t [[Riesns]] al mear in eruild wörd vuur t Nederlaands, mear dr bint ok al wier teegnaksies um t Riesns te behoaldn.
Riesnders bint r fier op dat Riesn töt de oaldste steedn van [[Nederlaand]] beheurt. Ze zult n boetnstoander den de fout maakt Riesn n doarp te neumn aait antwoordn dat Riesn n stad is. öare greutsheaid blik oet t feit dat Riesn n eegn volksleed hef:

===Mooi Riessen===
Riesn hef ok n eagn volksleed: ''Mooi Riessen''

''Tusken 't heed en bos en akker,<br>''
''tusken 't hoog' en leege laand, <br>''
''woer 'n Oa zo laankzaam, laankzaam kroonkelt,<br>''
''zik 'nen weg noar 't noorden baant,<br>''
''woer nog zeent, de vennekoelen<br>''
''met de bolnpeeters in 't reet,<br>''
''woer 't nog völle, völle oolderwèts is,<br>''
''weet ie woer dèt is of neet,<br>''

''''Refrein:''' <br>
''Dèt is in Riessen, dèt oole Riessen,<br>''
'' 't mooiste plaetsken oet heel Twentelaand<br>''
''in heele groote stean, kon 'k vaste aalt nit wean<br>''
''mear Riessen, jonge joa, jonge joa, jonge joa,<br>''
''dèt lig mie toch zo noa, toch zo noa, toch zo noa<br>''
''dèt lig mie zo heelder en zo fris,<br>''
''umdèt 'r mear één Riessen is<br>''
''umdèt 'r mear één Riessen is.<br>

==Oetgoande verbeendingn==
*[http://www.rijssen.nl Webstie van Riesn]
*[http://www.riessender.nl Webstie van en duur Riessender]

[[Kattegerie:Tweants artikel]]
[[Kattegerie:Oaveriessel]]

[[en:Rijssen]]
[[nl:Rijssen]]
