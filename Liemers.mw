{{Zie dv|De dialekten van de Liemers wordt behandeld in ut artikel [[Liemers (dialect)]]}}
[[Ofbeelding:LocatieLiemers.PNG|right|thumb|De Liemers]]
De '''Liemers''' is ne straeke in Oost-Gelderland dee rowweg begrensd wöd deur [[Rien]], [[Iessel]], [[Olde Iessel]] en de [[Duuts]]e grenze. Vake wordt de Liemers bi-j den [[Achterhoek]] erekkend. Alhoewal zeker et oosten van de Liemers arg ericht is op den [[Achterhoek]] heurt et doar geografies neet bi-j. Wal bunt de plaatsen [[Wael]], [[Achterwael]] en de gemeente [[Montferland]], die geografies ezene bi-j de Liemers heurt, tegenswoordigs bi-j de Regio [[Achterhoek]] in-edeeld.

== Herkomst van den name ==
Der wöd wal eens gesteld dat den name "Liemers" ofkump van ''Pagus Leomerike'', woarbi-j ''pagus'' op 'gouw' of 'gewest' sloog en ''leomerike'' op [[leem]]rieke groand. Aandere verkloaringen könt waen dat et "in de luwte" betekkent (de luwte tussen Montferlaand en [[Posbank]]) en dat et verwis noar et [[Latien]]se "[[limes]]" (grenze) dee doar vrogger lengs dee straeke leep.

== Streken ==
De Liemers wöd verdeeld in de zand-Liemers en de klei-Liemers. De zand-Liemers ligt in et noordoosten van de liene [[Diem]] - [[Doezebarg]]. Van oldsheer was de zand-Liemers armer as de klei-Liemers. Op de klei wonen oaver ut algemeen rieke boeren, deur de vruchtboare grond. Op et zand wonen de arme kötterboeren. Grote delen van de zand-Liemers waren tot in de [[19e eeuw]] nog onontgonnen hei, woar in schamele hutten vaak ut "uutschot" van de samenlaeving wonen. Onder andere pastoor De Ponti van [[Den Diek]] hef doar verandering in an-ebracht. Hi-j vrog in ut begin van de [[19e eeuw]] an den bisschop van [[Utrecht (eertsbisdom)|Utrecht]] of der op de [[Diem]]se Hei ne [[Kaark (gebouw)|karke]] ebouwd mocht worden um de bevolking van de Hei normen en weerden bi-j te brengen. De [[Heidemij]] is rond de zelfde tied begonnen met et ontginnen van de [[Baek]]se, [[Wael]]se en [[Diem]]se Hei.

Op den klei ontstond al vrog de [[Tiggelwaark|baksteenindustrie]], vanwaege de grondstof, dèn der genog veurhanden was. Veural langs de [[Rien]] van [[Spiek]] (''Spijk'') noar [[Pannerden]] wodden völle ''stinoaves'' (''steenovens'') gebouwd. Ut ''stinoavesvolk'' mos onder zwoare umstandigheden lange dagen maken um an nen schamelen botteram te kommen. Nog altied bunt der in de Liemers steenfabrieken.

== Heufdplaatse ==
As heufdstad van de Liemers wöd vake [[Zevenaar]] ezene. Zevenaar is de grootste plaatse. In 1912 kwam de "Turkish - Macedonian Tobacco Company" kortweg Turmac noar Zevenaar. De fabriek gaf völle wark an de arme kötterboertjes van de zand-Liemers. De Turmac is later BAT ewodden en hef de hele produktie oaver edoane noar [[Duutsland]] en [[Polen]]. Den grootsten en oldsten warkgevver van de stad is doarmet vort uut et stadsbeeld. 

De dialekten uut disse streek wodt ok [[Liemers (dialect)|Liemers]] enuumd en bunt oavergangsdialekten tussen et [[Nederfrankisch]] en et [[Nedersaksisch]].

== Plaatsen in de Liemers ==
[[Aerdt]] — [[Babberik]] — [[Diem]] — [[Duven (plaatse)|Duven]] — [[Giesbaek]] — [[Groessen]] — [[Herwen]] — [[Lobith]] — [[Loo (Duven)|Loo]] — [[Pannerden]] — [[Spiek (Rienweerden)|Spiek]] — [[Stökkum|Stokkum]] —[[Tolkamer]] — [[Wael]] - [[Westervoort]] — [[Zevenaar]]

{{Gelderse gebieden}}

[[Kattegerie:Achterhooks_artikel]]
[[Kattegerie:Gelderlaand]]

[[de:Liemers]]
[[nl:Liemers (streek)]]
