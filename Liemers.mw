{{Zie dv|De dialekten van de Liemers wordt behandeld in ut artikel [[Liemers (dialect)]]}}
[[Ofbeelding:LocatieLiemers.PNG|right|thumb|De Liemers]]
De '''Liemers''' is ne straeke in Oost-[[Gelderland]] dee rowweg begrensd wödt deur [[Rien]], [[Iessel]], [[Olde Iessel]] en de [[Duuts]]e grenze. Soms wödt de Liemers abusievelijk bi-j den [[Achterhoek]] erekkend. Alhoewal zeker et oosten van de Liemers arg ericht is op den [[Achterhoek]] heurt et doar geografies neet bi-j. Wal bunt de plaatsen [[Wael]], [[Achterwael]] en de gemeente [[Montferland]], die geografies ezene bi-j de Liemers heurt, tegenswoordigs bi-j de bestuurlijke Regio [[Achterhoek]] in-edeeld.

== Herkomst van den name ==
Der wöd wal eens gesteld dat den name "Liemers" ofkump van ''Pagus Leomerike'', woarbi-j ''pagus'' op 'gouw' of 'gewest' sloog en ''leomerike'' op [[leem]]rieke groand. Aandere verkloaringen könt waen dat et "in de luwte" betekkent (de luwte tussen Montferlaand en [[Posbank]]) en dat et verwis noar et [[Latien]]se "[[limes]]" (grenze) dee doar vrogger lengs dee straeke leep.

== Streken ==
De Liemers wöd verdeeld in de zand-Liemers en de klei-Liemers. De zand-Liemers ligt in et noordoosten van de liene [[Diem]] - [[Doezebarg]]. Van oldsheer was de zand-Liemers armer as de klei-Liemers. Op de klei wonen oaver ut algemeen rieke boeren, deur de vruchtboare grond. Op et zand wonen de arme kötterboeren. Grote delen van de zand-Liemers waren tot in de [[19e eeuw]] nog onontgonnen hei, woar in schamele hutten vaak ut "uutschot" van de samenlaeving wonen. Onder andere pastoor De Ponti van [[Den Diek]] hef doar verandering in an-ebracht. Hi-j vrog in ut begin van de [[19e eeuw]] an den bisschop van [[Utrecht (eertsbisdom)|Utrecht]] of der op de [[Diem]]se Hei ne [[Kaark (gebouw)|karke]] ebouwd mocht worden um de bevolking van de Hei normen en weerden bi-j te brengen. De [[Heidemij]] is rond de zelfde tied begonnen met et ontginnen van de [[Baek]]se, [[Wael]]se en [[Diem]]se Hei.

Op den klei ontstond al vrog de [[Tiggelwaark|baksteenindustrie]], vanwaege de grondstof, dèn der genog veurhanden was. Veural langs de [[Rien]] van [[Spiek]] (''Spijk'') noar [[Pannerden]] wodden völle ''stinoaves'' (''steenovens'') gebouwd. Ut ''stinoavesvolk'' mos onder zwoare umstandigheden lange dagen maken um an nen schamelen botteram te kommen. Nog altied bunt der in de Liemers steenfabrieken.

== Heufdplaatse ==
As heufdstad van de Liemers wöd vake [[Zevenaar]] ezene. Zevenaar is de grootste plaatse. In 1912 kwam de "Turkish - Macedonian Tobacco Company" kortweg Turmac noar Zevenaar. De fabriek gaf völle wark an de arme kötterboertjes van de zand-Liemers. De Turmac is later BAT ewodden en hef de hele produktie oaver edoane noar [[Duutsland]] en [[Polen]]. Den grootsten en oldsten warkgevver van de stad is doarmet vort uut et stadsbeeld. 

De dialekten uut disse streek wodt ok [[Liemers (dialect)|Liemers]] enuumd en bunt oavergangsdialekten tussen et [[Nederfrankisch]] en et [[Nedersaksisch]].

== Gemeenten ==
[[Ofbeelding:Achterhoek en Liemers.svg|thumb|Gemeenten in de Liemers]]
# [[Deutekem]] (''Doetinchem'') - westen 
# [[Duve (gemeente)|Duve]] (''Duiven'')
# [[Montferland]]
# [[Olde Iesselstreek]] (''Oude IJsselstreek'') - westen
# [[Rijnwaarden]]
# [[Westervoort]]
# [[Zaender]] (''Zevenaar'')
 
Veur n klein deel:
* [[Bronckhorst]] (zuden)
* [[Doezebarg]] (''Doesburg'') (zuden)

== Plaatsen ==
{|
|
* [[Aerdt]]
* [[Azem]]
* [[Babberik]]
* [[Baek]]
* [[Braomp]]
* [[Deutekem]] <ref name="Deels">Deels in den [[Achterhook]], deels in de Liemers.</ref>
* [[Diem]]
* [[Doezebarg]] <ref name="Deels"/>
* [[Duven (plaatse)|Duven]]
* [[Etten (Gelderland)|Etten]]
* [[Gendringen]]
|
* [[Giesbaek]]
* [[Groessen]]
* [['s-Heerenbarg]]
* [[Herwen]]
* [[Kilder]]
* [[Lengel]]
* [[Lobith]]
* [[Loerbaek]]
* [[Loo (Duven)|Loo]]
* [[Megchelen]]
* [[Pannerden]]
|
* [[Spiek (Rienweerden)|Spiek]]
* [[Stökkum]]
* [[Tolkamer]]
* [[Ulft]]
* [[Varsselder]]
* [[Waehl]]
* [[Westervoort]]
* [[Wienbargen (Deutekem)|Wienbargen]]
* [[Zaevender]]
* [[Zeddam]]
|}

== Rifferenties ==
<References/>

{{Liemers}}
{{Gelderse gebieden}}

[[Kategorie:Achterhooks artikel]]
[[Kategorie:Liemers| ]]
