Een '''Hygromeater''' is een apparaot um de [[Luchtvöchtigheid|vöchtigheid]] in in bi'jveurbield de lucht met of te meaten. De ienvoldigste vörm van een hygromeater bestaot uut twie [[Thermomeater|thermomeaters]]. Van iene van die twie thermomeaters wördt het böllechien van de thermomeater altied nat eholden. Disse thermomeater wördt deur het verdampen van het vocht of ekoeld töt het [[dauwpunt]], de [[natteboltemperatuur]]. Deur de twie thermomeaters of te leazen ku-j met een tabel de [[Luchtvöchtigheid|vöchtigheid]] van de lucht ofleazen. Dit hiet ook wel een '''psychromeater'''.

== Soorten ==
Er bint ook zat andere hygromeaters. De miest gebruukte simpele (huus-tuun en keuken) hygromeaters gebruukt een haor van een dier of means die onder spanning stiet um zo de luchtvöchtigheid te meaten. Een naodiel van het gebruuk van haor is dät de lengte van haor niet lineair toenemp bi'j een toenemmende luchtvöchtigheid. Um zo de luchtvöchtigheid te weaten is er wier een tabel neudig um de lengte van het haor um te rekkenen naor de luchtvöchtigheid die daorbi'j heurt.


Ook ni'jmoedsere (medärnere) hygromeaters die elektronisch bint wördt gebruukt. Disse thermomeaters määkt gebruuk van [[halfgeleider]][[Kristal|kristallen]] waorvan de [[geleiding]] ofhangt van de luchtvöchtigheid.


Hygromeaters bint belangrieke in [[Sauna|sauna's]], [[museums]] en [[Bruuikas|bruuikassen]]. Zie bint ook belangrieke in huzen waoras een hölten vloere of een [[piano]] in een goede conditie mut blieven. Hier is het belangrieke um de luchtvöchtigheid in de gäten te holden.


Een '''hygrogrääf''' is een hygromeater die niet allenig noe, määr ook de luchtvöchtigheid van eers kan bi'jholden, bi'jveurbield op papier.


Een [[weerhuusien]] is een slim ienvoldig soort hygromeater met mangs ook een thermomeater er bi'j in.
<br />

== Geschiedenisse ==
*Rund [[1500]] hef [[Leonardo da Vinci]] de hygromeater uut evunden.

*In [[1664]] hef [[Francesco Folli]] een meer bruukbaere hygromeater emääkt.

*In [[1783]] hef [[Horace-Bénédict de Saussure]] de eerste hygromeater van een haor emääkt (haor-hygromeater).

*[[John Daniell]] määkte in [[1820]] de eerste dauwpunt-hygromeater.

*[[Robert Hooke]] wördt väke enuumd in combinaotsie met de hygromeater.
