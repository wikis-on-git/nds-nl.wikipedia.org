[[Bestaand:Spiekerhouwn.jpg|thumb|300px|Spiekerhouwn]]
'''Spiekerhouwn''' of '''Neagelhouwn''' is n volksspölleke vuur in [[kafee]]s, [[keet]]n en op buurtfeeste, woerbie t de bedoling is at spöllers um buurtn met nen [[hamer]] of [[moker]] nen [[Oolde Neersassiese moaten|zeuwn- of neegndoems]] spieker in zo min meugelik höwwe töt an n kop in n stuk van nen of ezaagnden boomstam houwt. 

==Spölverloop==
Eelken spöller krig eenn spieker. Den mag eelken spöller eerst rechtop in t hoolt vaste tikn. Doarnoa mag iederene een moal per buurte nen houw op n eegnen spieker geewn, woernoa't n hamer duur egeewn mut wordn. A'j n spieker skel houwt ma'j um eawn wier rechtop tikn. Denne wat n spieker as eerste helemoal in t hoolt hef ehouwn hef ewunn. In nen variaant op t spölleke mut denne wat n spieker dr t leste in hef dr n röndjen [[beer]] in doon. Hierduur wörd t spölleke noa verloop van tied aal meuiliker.

==Kampioenskopn==
In t [[Tweante|Tweantse]] [[Riessen]] wordt alle joarn  de wearldkampioenskopn spiekerhouwn eheuldn. Dr is zeelfs ne echte bokaal bie. t Houwn gebuurt hier met nen kaphamer, met de platte kaante. Hierduur wörd t extra lastig um n spieker good op n kop te raakn. n Winner mag zik n joar laank ''plearkeunink'' neumn.

==Media==
In t tellevisieprogramma [[Kopspijkers]] van de [[VARA]], wat leup van [[1995]] töt [[2005]] en presenteerd wör duur [[Jack Spijkerman]], was n vast spiekerhouw-deel, woerbie't twee gäste van t programma um buurtn vroagn kreegn oawer öar eegne vakgebeed. Elke keer as ze ne vroage good hadn, mochen ze nen houw op n spieker doon. Denne wat zinn spieker t deepst in de houwtoafel ehöwn har, har t oonderdeel ewunn.

[[Kategorie: Tweants artikel]]
[[Kategorie: Spel]]
