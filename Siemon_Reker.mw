'''Siemon Jan Hendrik Reker''' ([[Oethoezen]], [[1950]]) is sunt 2007 hoogleroar Grunneger Toal en Kultuur aan de [[Rieksuniversiteit Grunnen]] ien [[Grunnen (stad)|Stad]]. Tuzzen 1984 en 2007 was er, op initsjoatief van [[Provìnzie Grunnen]], Grunnegs [[streektaalfunctionaoris|streektoalfunktionoares]] bie t [[Nedersaksisch Instituut]]. Hai was de eerste streektoalfunktionoares van Nederlaand. Reker is ain van de vernuimdste mìnsken dij t gebroek van t [[Grunnegs]] aanpitjen.

Reker studaaierde [[Nederlaands]] ien Stad en promoveerde doar ien 1989 op ''Het Groninger werkwoordsysteem en 'hoeven'. Synchrone verbale morfologie in verandering''. Ien 2001 wuir e biezunder hoogleroar, ien 2007 gewoon hoogleroar Grunneger Toal en Kultuur. Bie t aanvoarden van t biezunder hoogleroarschop op 5 meert 2002 huil er de rede ''Vrij gelijkvormig, en allen daar door niet onäangenaam''.

Reker is ain van de soamenstellers en schrievers van t ''[[Handboek Nedersaksische Taal- en Letterkunde]]'' (2008).

==Schrieverij==
*''Woordenboek Gronings-Nederlands, Nederlands-Gronings'' (1988)
*''Groninger Spelling'' (1984)
*''Omgekeerd is ook wat weerd'' (1985, retrogroade liest op t Grunnegs woordenbouk van [[Kornelis ter Laan]])
*  De dichter en het Gronings, ien: ''Willem ten Berge, Groninger dichter. Poëzie en proza'' (1989) 
*''"Hou is dat?" Het dialect van Groningen'' (1992)
*''Dikke woorden. Bikkelhaard, bragelvet, strontdeurnat en hun soortgenoten'' (1996)
*''Gronings'' (2002)
*''Kies ais hier! Brokjes taal en letteren van het Hogeland en elders in Groningen'' (2004)
*''Goidag! Taalgids Groningen'' (2005)
*''Toal'' (kursusbouken over t West-, Oost- en Noord-Grunnegs, drij dailen, 2005)

==Wellen==
*Henk Bloemhoff, Jurjen van der Kooi, Hermann Niebaum en Siemon Reker (red.) (2008), ''[[Handboek Nedersaksische Taal- en Letterkunde]]'', Azzen: Van Gorcum, ISBN 978-90-232-4329-8
*[http://www.noorderbreedte.nl/onder.php3?artikel=385 ''Noorderbreedte: Breed tijdschrift over Noord-Nederland]

{{DEFAULTSORT:Reker, Siemon}}
[[Kattegerie:Grunnegs artikel]]
[[Kattegerie:Taolkundige]]
[[Kattegerie:Nedersaksiese leu]]

[[nds:Siemon Reker]]
[[nl:Siemon Reker]]
