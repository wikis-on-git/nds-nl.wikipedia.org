'''Ton Kolkman''' ([[Holten]], [[31 december]] [[1950]]) is nen [[Nedersaksisch|Nedersaksische]], preenspaols [[Tweants|Twèentstalige]] en [[Dreins|Dreinstaolige]] schriever.

Kolkman hoezeerdn in [[Sallaand]], [[Grunnen (stad)|Grunnen]] (waor't e studeerden), [[Tweante]], [[Achterhook]], [[Westmeunsterlaand (in d'n Pruus, regio Vraene)]] en rechtevoort wier [[Achterhook]]. Zo umtrent 1974 begun e met de Tweanske schrieveriej. In dat jaor richttn e met twee aandere studenten an de [[Rieksuniversiteit Grunnen|RUG]] - [[Jannie Bakker-Rietman]] oet [[Gaellemuun]] en [[Henk Bloemhoff]] oet [[Ni'jberkoop, Stellingwarf]] - 't Nedersaksische tiedschrift ''[[De Pennevogel]]'' op.

''De Pennevogel'', dee't töt 1979 bestun, zöchtn ansloeting biej 't ideaal van 't eerdere tiedschrift ''[['t Swieniegeltje]]'': 't anjagen en oetbouwen van 't Nedersaksisch, én as literaire schriefspraoke én as daagse umgaanksspraoke.

In 1979 begun Kolkman met zien medestudent [[Martin Koster]] 't tiedschrift ''[[Roet (tiedschrift)|Roet]]'' vuur niejmoodse schrieveriej in 't [[Drèents]]. Dit tiedschrift, eerst oetgevn duur Koster, wordt rechtevoort oetgevn duur 't [[Huus van de Taol]] in [[Beilen]].

Kolkman wör redactielid vuur Twente van nog 'n dearde Nedersaksisch tiedschrift, ''[[De Moespot]]''.

In 1985 trök Ton Kolkman zik teruw oet allens wat met dialect te maken har en bepaearkten zik töt bloos 't praotn d'r van. In de joarn negntig skref e in de kraanten van de [[Drents-Groningse Pers]] en in 't  [[Maandblad Drente]] recensies van Grönnings- en Dreanstalige beuk en CD's.

==Bronnen==
*Hans Keuper, Hermen Bomhof, Ton Kolkman en Herman Oltvoort (red.) (1984),'' 't Witte peerd: Verhalen en gedichten in dialect uut Oostnederland'', Doezebarg: Rabeling

{{DEFAULTSORT:Kolkman, Ton}}

[[Kategorie:Drèents artikel]]
[[Kategorie:Nedersaksiese schrieveri'je]]
[[Kategorie:Schriever in t Tweants]]
[[Kategorie:Schriever in 't Drèents]]
