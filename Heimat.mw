'''Heimat''' is 'n [[Duuts]] woord. Denne hef 'n groten rolle spölt in de [[Romantiek]] van de 19e en 20e eewe. Denne wörden ok gebruukt in de Nazi ideologie.

==Betekkenisse==
Maensen bint ebunden an heur heimat deur heur geboorte en heur jeugd, heur taal, heur vrogste ervoarings of lieflike anleg. Heimat as 'n drie-ienheid van ofstamming, de gemienschap en traditie hebt 'n - zo hef onderzuuk o.a. uut-ewezzen - slimme invloed op de identiteit van ienene 

Heimat wörden gebruukt in de tied dat maensen zich vervrömden vulen, tiedens de industriele revolutie vertrukken 'n bunde luu van 't plattelaand vot en gongen in de gruiende steden wonen. Heimat was 'n reaktie op 't ontstoane van de moderniteit, verlies van individualiteit en de naoberschap. Regionale identiteit (saam met regionale dialekt) is 'n belangrieke grond veur Heimat van 'n ienene.

't Nedersaksies hef gien vergeliekbaar woord veur Heimat, behalve de oldere dialekten woar nog 'heem' op veur kump. Maa 't Nederlaands kent allennig nog 'n portie woorden die 't woord "heim" hebt, zo as "heimwee". Heimwee (twaents: vroggerzeerte) betekkent dat luu terugge wilt noar de aegen vertrouwde umgeving, men zol de Heimat dus ok as 'n aegen vertrouwde umgeving können zien. Ok hier is 't nie mooglik 'n psiese stèè an te wiezen.


{{Dialekt|sdz|[[Vechte|'t Vechtdal]]|ANS}}
[[Kategorie:Duutslaand]]
