'''Heimat''' is 'n Duuts woord. Meansen bint ebönnen an heur heimat deur heure geboorte en heure jeugd, heur spraak, heur vrogste ervaorings of verwörven affiniteit. Heimat as 'n drie-ienheid van ofstamming, de gemienskap en traditie hebt 'n - zo hef onderzuuk o.a. uut-ewezzen - slimme onvloed op de identiteit van iene 

Heimat wörden gebruukt in de tied dat meansen zich vervrömmen vuulden, tiedens de industriele revolutie vertrökken luu met getallen van 't plattelaand vot en göngen in de greuiende steden wonen. Heimat was 'n reaktie op 't ontstaone van de moderniteit, verlies va individualiteit en 'n naoberschap.  Regionale identiteit (saam met regionale dialekt) is 'n belangrieke basis veur Heimat van 'n persoon.

't Nedersaksies hef gien vergeliekbaar woord veur Heimat, beholve de oldere dialekten waor nog 'heem' in veur kump. Maa 't Nederlaands kent allennig nog enkele woorden die 't woord "heim" bevat, zo as "heimwee". Heimwee betekkent dat luu terugge wilt naor de eagen vertrouwde umgeving, men zol de Heimat dus ok as n eagen vertrouwde umgeving können ziene. Ok hier is 't nie mooglik 'n psiese stee an te wiezen.

{{Dialekt|sdz}}
