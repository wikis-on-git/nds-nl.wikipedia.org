'''Heimat''' is n [[Duuts]] woord. Denne hef n groten rolle spölt in de [[Romantiek]] van de 19e en 20e eeuwe. Denne wörden ok gebruukt in de [[Nazi]]-ideologie.

==Betekkenisse==
Maensen bint ebunden an heur heimat deur heur geboorte en heur jeugd, heur taal, heur vrogste ervaorings of lieflike anleg. Heimat as n drie-ienheid van ofstamming, de gemienschap en tradietsie hebt n - zo hef onderzuuk o.a. uutewezzen - slimme invloed op de identiteit van ienene. 

Heimat wörden gebruukt in de tied dat maensen zich vervrömden vulen, tiedens de industriële revoluutsie vertrökken n bunde lu van t plattelaand vort en gongen in de gruuiende steden wonen. Heimat was n reaksie op t ontstaone van de moderniteit, verlies van individualiteit en de naoberschap. Regionale identiteit (samen met t regionale dialekt) is n belangrieke grond veur Heimat van n ienene.

t Nedersaksies hef gien vergeliekbaar woord veur Heimat, behalve de oldere dialekten waor nog 'heem' op veur kump. Ma t Nederlaands kent allennig nog n porsie woorden die t woord "heim" hebt, zo as "heimwee". Heimwee (ok wel: [[vroggerzeerte]]) betekkent dat lu terugge wilt naor de aegen vertrouwde umgeving, men zol de Heimat dus ok as n aegen vertrouwde umgeving können zien. Ok hier is t niet mooglik n presiese stae an te wiezen.

==Trivia==
* t Minder bekende ''heimood'' of ''heimode'' is n meugelike [[Nedersaksies]]e/[[Nederlaands]]e variaant van t Duutse ''Heimat''<ref>http://gtb.inl.nl/iWDB/search?actie=article&wdb=MNW&id=16389&lemmodern=heimood</ref>. In t [[Middelnederlaands]] waren de vormen ''heimode'', ''heimoede'', ''heimede'', ''hemode'' en ''heimoot'' in gebruuk.

==Referensies==
<references/>

{{Dialekt|sdz|[[Vechte|t Vechtdal]]|ANS}}
[[Kategorie:Duutslaand]]
