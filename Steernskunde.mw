'''Steernskunde''', (ook: ''astronomie''), is de leer van [[steerns]], [[planeten]], [[maone|moanen]] en andere astronomische objekten en gebeurtenissen. De noamen ''steernskunde'' en ''astronomie'' worden voak deur de war hoalen mit de benoaming ''[[astrologie]]''. Astrologie is noamelk t veurspellen van de toukomst deur middel van standen van planeten of steerns. 

t Woord astronomie is t maist bruukte en kommt van t [[Grieks]]e ''astron'' (steern) en ''nomos'' (wet). t Wuir al doan in 3000 veur Kristus deur de [[Olle Egypte|Egyptenoarn]] en de [[China (prehistorie)|Chinezen]]. De [[piramides van Giza]] binnen baauwt in de zulfde liene as de steerns ''Alnitak'', ''Alnilam'' en ''Mintaka'' van t [[konstelloatsie]] [[Orion]]. Elke god har zien of heur aigense konstelloatsies aan de noordeleke steernshemel. 
Ook de Arabiern en de Grieken waren al druk bezeg mit t kieken noar steerns, planeten en heur bewegens.

== Zunnesysteem ==
[[Ofbeelding:Belzoni ceiling seti I.jpg|right|300px|thumb|Goden as steerns op plefon van t tomb van [[Seti I]]]]
In ons [[zunnesysteem]] hebben wie 8 planeten:
* [[Merkurius (planeet)|Merkurius]]
* [[Venus (planeet)|Venus]]
* [[Eerde]]
* [[Mars (planeet)|Mars]]
* [[Jupiter (planeet)|Jupiter]]
* [[Saturnus (planeet)|Saturnes]]
* [[Uranus (planeet)|Uranes]]
* [[Neptunus (planeet)|Neptunes]]

Aal dizze planeten draaien in n ovoalen boane om de [[zunne]] hìn. Tuzzen Mars en Jupiter zit t [[asteroïdengordel|astroidengördel]]. In dizze boan zweven miljaarden astroiden, ook wel planetoiden of mini-planeetken nuimt. De planeten boeten de astroidengördel, op Pluto noa, binnen gasplaneten. De planeten binnen de astroidengördel binnen soamen mit Pluto vaste planeten en bestoan uut gestainte of ies. Of Pluto aiglieks wel n planeet is, is veul diskussie. Deurdat Pluto dicht bie de kuypergördel, gebied mit veul kommeten, wordt ook beweerd dat Pluto aiglieks n [[kommeet]] is.

== Heelal ==
[[Ofbeelding:Hubble ultra deep field.jpg|right|300px|thumb|Daipste blik oeit deur minseleke aparatuur. Môkt deur de ruumteteleskoop de Hubble.]]
Ons zunnesysteem is dail van t [[Heelal]], ook wel Kosmos nuimt. t Heelal is alles wat der is. De grootte van t heelal is nait bekìnd, môr t is zeker dat wie as minsken noeit in stoat wezen zellen om t hailemoal te verkennen. 

Over t ontstoan van t heelal bestoan veul theorien. t Maist logische is dat der n enörme knal wèst het, dij alle duiltjes in t Heelal om zet het in [[materie]]. Dit gebeurde in minder dan ain sekonde. Dit het zoveul hitte opwekt, dat de nije materie smolt en biemekoar kwam in bollen. Dizze bollen dreugden van boeten op, en planeten waren vörmt. Man denkt dat t heelal nog aal uutdijt. Dizze theorie wordt ook de ''[[Oerknal|Oerknal-theorie]]'' of ''Bigbang-theorie'' nuimt.

t Heelal is verduild in verschillende grootheden. Hieronder stoan dij grootheden van groot noar klain. 
* [[Heelal]]
* [[Superkluster]]
* Lokoale groep melkwegstelsels
* [[Melkwegstelsel]] 
* [[Zunnestelsel]]
* [[Planeet]] (mit moan)

Deurdat t Heelal zo groot is, wordt der op eerde ''lichtjoar'' en ''AE'' bruukt as moaten van ôfstand.

== Hìnwiezen ==
* [[zunsverdustern]]
* [[lichtjoar]]
* [[Astronomische Eenheid|AE]]

[[Kategorie:Grunnegs artikel]]
[[Kategorie:Steernskunde]]

{{Link FA|ml}}
{{Link FA|no}}
