'''Stee-en-stoetje''' ([[Ingels|Engels]]: ''Bed and Breakfast'') is n [[logeerarrangement|logeerarraangemìnt]] woarbie de gast enkeld ain nacht verblift en smörns noa t [[Ontbijt|mörnseten]] weer vot gait. De gasten hebben n aigense koamer, voak bie n boer of n gewone familie. Voak bevinden stee-en-stoetje's zoch in lutje dörpen dij te klain binnen veur n groot [[hotel]]. Zai worden voak opricht deur [[particulier|partikuliern]] dij t leuk vinden om mit mìnzen te waarken, mor gain groot bedrief hebben/willen. 

De pries veur n stee-en-stoetje is voak gunstiger as n hotel en is den ook wat minder lux. Mìnsken dij noar n stee-en-stoetje goan, dudden dat voak veur de gezelleghaid en knushaid of omdat zai enkeld ain nacht overnachten hovven. 

In t [[Verienigd Keuninkriek|Verainegd Keunenkriek]] en [[Ierlaand]] binnen hail veul stee-en-stoetjes en is t ook hail gebrukelk dat aine doar gebruuk van môkt. In [[Nederlaand]] wordt dit wat minder doan.

Stee-en-stoetje is ook de noam van n stee-en-stoetje-logìment in t [[Westerwoolde|Westerwoldse]] [[Vraiskeloo]].

[[Categorie:Grunnegs artikel]]
[[Categorie:Hotel]]

[[de:Bed and Breakfast]]
[[en:Bed and breakfast]]
[[es:Bed and breakfast]]
[[it:Bed and breakfast]]
[[pl:Bed and Breakfast]]
