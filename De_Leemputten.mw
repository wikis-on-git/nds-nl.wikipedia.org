In den [[Achterhook]], in 't buurtskop [[Zwolle (Oost Gelre)]] ligt de '''De Leemputten''': een natuurgebeed 1 km westelek van 't duutse [[Zwilbrook]] en 3 km oostelek van [[Grolle]], met ne oppervlakte van 30 bunder. 't Gebeed is deur de ofgroavingen veur [[leem]] untwekkeld tot 'n uniek gebeed, dat vanof [[1978]] opengesteld wodden veur kiekleu en bezookers as "natuurpark de Leemputten". Veur toeristen is t nen belangrieken trekker in den Achterhook.

==Geskiednis==

In [[1892]] wödden in [[Grolle]] nen steenfabreek op-ericht. Dizzen fabreek bruukten et leem uut de Leemputten veur et maken van dakpannen en steen. Anvankelek bruukten zi-j schuppe veur de groafwarkzaomheden. Doarnoa wodden de leem ofgevoerd mit [[kiepkoare]]n dee mit peerden uut de putte ehoald wodden. Vanof [[1931]] wodden et zwoare handwark oaver-enommen deur nen baggermasjien en de leem wodden deur nen "leemtram", veurzeen van 16 kiepkoaren, noar den fabreek in Grolle ebrach. 

In januari [[1975]] kwam nen ende an et "stenen tiedperk", umdat den steenfabreek in Grolle deur ne laandeleke bezuuniging in de baksteenindustrie stopten mit bedrievigheid. De Leemputten bleaven oaver en leepen vol met water.

==Vandage==

Doar bunt tal van vri-jetiedsveurzeeningen, woaterfietsen, ne kinderboerderi-je, horeca en vismeugelekheden. Den ni-jen eigenoar, "Dienst Landelijk Gebied", hef 't beheer ovver-edroagen an "Staatsbosbeheer". Wal is doar straks genög ruumte veur 'stillen' vri-jetiedsgebruuk, zoas kuieren en (woater)fietsen. Ok ku-j doar gröslaanden vinden en hef 't gebeed deels nen deels agrarische bestemming. As 't herinrichtingsplan kloar is, vörmt t park nen knuppe tussen het [[Kollenbargerveen]], het [[Zwillbrookerveen]] en den [[Grolsen Slinge]].

==Bronnen==
[http://www.fietsenindeachterhoek.nl/leemputten.html fietsenindeachterhoek.nl]
[http://www.groenportaal.nl/nieuws/200612/natuurpark_de_leemputten_wordt_ecologische_zone_2096.shtml groenportaal.nl]

[[Kattegerie:Achterhooks_artikel]]
[[Kattegerie:Netuur]]
[[Kattegerie:Toerisme]]
