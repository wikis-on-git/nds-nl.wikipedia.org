In den [[Achterhook]], in 't buurtskop [[Zwolle (Oost Gelre)]] ligt de '''De Leemputten''': een natuurgebeed 1 km westelek van 't Duutse [[Zwilbrook]] en 3 km oostelek van [[Grolle]], met ne oppervlakte van 30 bunder. 't Gebeed is deur de ofgroavingen veur [[leem]] untwekkeld tot 'n uniek gebeed, dat vanof [[1978]] opengesteld wodden veur kiekleu en bezeukers as "natuurpark de Leemputten". Veur toeristen is t nen belangrieken trekker in den Achterhook.

==Geskiednis==

In [[1892]] wodden in [[Grolle]] nen [[Tiggelwaark|steenfabreek]] op-ericht. Dizzen fabreek bruukten et leem uut de Leemputten veur et maken van dakpannen en steen. Anvankelek bruukten zi-j schuppe veur de groafwarkzaomheden. Doarnoa wodden de leem of evoerd mit [[kiepkoare]]n dee mit peerde uut de putte ehaald wodden. Vanof [[1931]] wodden et zwoare handwark oaver-enommen deur nen baggermasjien en de leem wodden deur nen "leemtram", veurzeen van 16 kiepkoaren, noar den fabreek in Grolle ebrach. 

In januari [[1975]] kwam n ende an et "stenen tiedperk", umdat den steenfabreek in Grolle deur ne laandeleke bezuneging in de baksteenindustrie stopten mit bedrievegheid. De Leemputten bleaven oaver en lepen vol met water.

==Vandage==

Der bunt tal van vri-jetiedsveurzeeningen, waterfietsen, ne kinderboerderi-je, horeka en vismeugelekheden. Den ni-jen eigenaar, "Dienst Landelijk Gebied", hef 't beheer ovver-edragen an "Staatsbosbeheer". Wal is der straks genög ruumte veur 'stil' vri-jetiedsgebruuk, zoas kuieren en (water)fietsen. Ok ku-j doar gröslaanden vinden en hef 't gebeed deels ne agrariese bestemming. As 't herinrichtingsplan kloar is, vörmt t park ne knuppe tussen et [[Kollenbargerveen]], et [[Zwillbrookerveen]] en de [[Grolsen Slinge]].

==Bronnen==
* fietsenindeachterhoek.nl: [http://www.fietsenindeachterhoek.nl/leemputten.html Leemputten]
* groenportaal.nl: [http://www.groenportaal.nl/nieuws/200612/natuurpark_de_leemputten_wordt_ecologische_zone_2096.shtml Natuurpark De Leemputten wordt ecologische zone]

[[Kattegerie:Achterhooks_artikel]]
[[Kattegerie:Netuur]]
[[Kattegerie:Toerisme]]
