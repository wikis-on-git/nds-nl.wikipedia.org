'''De Leemputten''' is nen natuurgebeed 1 km oostelek van [[Zwilbrook]] en 3 km westelek van [[Grolle]] eleagen in den [[Achterhook]], mit nen oppervlakte van 30 hectare. Et gebeed is deur den ofgroavingen veur [[leem]] untwekkeld tot nen tot nen uniek gebeed, dat vanof [[1978]] opengesteld wödden veur kiekleu en bezookers as "natuurpark de Leemputten". Veur toeristen is et nen belangrieken trekker in den Achterhook.

==Geskiednis==

In [[1892]] wödden in [[Grolle]] nen steenfabreek op-ericht. Dizzen fabreek bruukten et leem uut de Leemputten veur et maken van dakpannen en steen. Anvankelek bruukten zi-j schuppe veur de groafwarkzaomheden. Doarnoa wöd de leem ofgevoerd mit [[kiepkoare]]n dee mit peerden uut de put ehoald wödden. Vanof [[1931]] wöd et zwoare handwark oaver-enommen deur nen baggermasjien en de leem wödden deur nen "leemtram" veurzeen van 16 kiepkoaren noar den fabreek in Grolle ebreg. 

In januari [[1975]] kwam nen ende an et "stenen tiedperk", umdat den steenfabreek in Grolle deur nen laandeleken bezuuniging in de baksteenindustrie stopten mit bedrievigheid. De Leemputten bleaven oaver.

==Vandage==

Doar bunt tal van vri-jetiedsveurzeeningen, woaterfietsen, nen kinderboerderi-je, horeca en vismeugelekheden. Den ni-jen eigenoar, "Dienst Landelijk Gebied", hef et beheer ovver-edroagen an "Staatsbosbeheer". Wal is doar straks genög ruumte veur 'stillen' vri-jetiedsgebruuk, zoas kuieren en (woater)fietsen. Ok ku-j doar gröslaanden vinden en hef 't gebeed deels nen deels agrarische bestemming. As et herinrichtingsplan kloar is, vörmt et park nen knuppe tussen het [[Kollenbargerveen]], het [[Zwillbrookerveen]] en den [[Grolsen Slinge]].

==Bronnen==
[http://www.fietsenindeachterhoek.nl/leemputten.html fietsenindeachterhoek.nl]
[http://www.groenportaal.nl/nieuws/200612/natuurpark_de_leemputten_wordt_ecologische_zone_2096.shtml groenportaal.nl]

[[Kattegerie:Achterhooks_artikel]]
[[Kattegerie:Netuur]]
[[Kattegerie:Toerisme]]
