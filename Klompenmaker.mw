Een '''Klompnmaker''' is iene die ambachtelijk [[kloomp|klompn]] moakt deur een blok holt te snieden en uut te hollen. De klompn wördt daornao vake versierd of beskilderd.

Klompnmaken is een uutstarvend beroep. t Maken van klompn, uutslutend mit de haand, wördt allenig nog edoane deur entoesiaste amateurs, miestal veur tentoonstellings en evenementn. In t [[Eanter]]se klompnmuseum Buisjan wördt al joaren kursussen egeven veur luu die t handwark wilt leren.
Teegnwoordig wördt klompn bienoa uutslutend febrieksmoatig emaakt.[[ofbeelding:Klompenmaken 1914.jpg|thumb|right|Klompen maken in 1914]]
==Haandwark==
t Haandwark was vrogger een mooi vak dat in [[Sallaand]] en [[Tweante|Twèènte]] veule wörden uutevoerd deur zulfstaandige klompnmakers en ok wel deur boerties die dat vak der bi´j hadden eleerd.

==Holt==
t Holt veur klompn is miestal popeliern- (peppel-)holt, dat vars en vochtig mut ween. De stammen wördt in blokkn van zo'n veertug centimeter ezaagd. Zo'n blok wörden twee keer ekleufd zodat der vier stukkn holt van kump. Doar wörden twee paar klompn van emaakt.

==Gereedskap==
De klompnmaker hef de beskikking over een bok woar t holt in vaste wördt ezet.  
t Beweegboare snie-iezer, zit mit n oge an de bok vaste. An de aandere kaante hiervan zit n dwars handvat. 
Een vliemscharpe biele veur t hakken van de groffe vörm. 
Een stuk of wat booriezers veur t uutboorn van de voetevörm.
Een trekmes veur t ofwarken van de butenvörm, 
wat scharpe messen en n gutsmessien veur de versierings.

==Een klompe maakn==
Eerst wördt een kwart blok mit de biele zo behakt dat der een rauwe vörm van de klompe ontstiet. Dan wördt disse vörm mit t snie-iezer zodoanig bewarkt dat de vörm van de klompe mit de hakke zichboar wördt. Mit t trekmes kan nog wat fiener wörden bi'j ewarkt. Zeg moar dat dit de rechterklompe is, dan wördt er nog iene als linkerklompe emaakt. De klompnmaker zet nou de twee vorms mit kielen vaste in de bok. Mit de booriezers giet e nou de binnenkaante uutboorn um zo de voetevörm der in te kriegen.
Dan wördt beide klompn mit scharpe messies nog wat gladder ofewarkt. As leste kunnen mit t gutsmessien nog wat versierings op de klompe worden ekarfd.
==Verskillende vormen==
Noast mannen en vrouwenklompn bint der ok nog vörmen as de [[Riessen]]se, de Twèènse, de [[Münster]]se en de [[Broabaant]]se.
==Dimmestroasies==
Vake geft de klompnmakers op feestn en tentoonstellings dimmestroasies van wat ze könt. Altied is doar grote belangstelling veur.
==Klompnmaken in beeld==
<gallery>
Ofbeelding:klomp01.jpg|Hakkn mit biele
Ofbeelding:klomp02.jpg|Vörm snieden
Ofbeelding:klomp03.jpg|Versiern
Ofbeelding:klomp04.jpg|Endprodukt
</gallery>
==Klompn maken in Eanter==
*[http://www.youtube.com/watch?v=Hsitd8kz65Q Video op YouTube over mit haand maakn van klompn in Eanter]
*artikel over de [[kloomp]]

{{Dialekt|sdz}}
[[Kategorie:Olde ambachten]]
