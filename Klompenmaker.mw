[[Bestaand:Klompenmaken 1914.jpg|thumb|right|Klompen maken in 1914]]
n '''Klompenmaker''' is iene die ambachtelik [[kloomp|klompen]] maakt deur n blok holt te snieden en uut te hollen. De klompen wördt daornao vake versierd of beskilderd.

Klompenmaken is n uutstarvend beroep. t Maken van klompen, uutslutend mit de haand, wördt allenig nog edaone deur enthousiaste amateurs, miestal veur tentoonstellings en evenementen. In t [[Eanter|Aenterse]] klompenmuseum Buisjan wördt al jaoren kursussen egeven veur lu die t handwark wilt leren. Tegenwoordig wördt klompen bienao uutslutend fabrieksmaotig emaakt.

==Haandwark==
t Haandwark was vrogger n mooi vak dat in [[Sallaand]] en [[Tweante|Twaente]] veule wördden uutevoerd deur zulfstaandige klompenmakers en ok wel deur boerties die dat vak derbi'j hadden eleerd.

==Holt==
t Holt veur klompen is miestal popeliern- (peppel-)holt, dat vars en vochtig mut ween. De stammen wördt in blokken van zo'n veertig sentimeter ezaagd. Zo'n blok wörden twee keer ekleufd zodat der vier stukken holt van kump. Daor wörden twee paar klompen van emaakt.

==Gereedskap==
De klompenmaker hef de beskikking over n bok waor t holt in vaste wördt ezet. t Beweegbaore snie-iezer, zit mit n oge an de bok vaste. An de aandere kaante hiervan zit n dwars handvat. n Vliemscharpe biele veur t hakken van de groffe vörm. n Stuk of wat booriezers veur t uutboren van de voetevörm. n Trekmes veur t ofwarken van de butenvörm, wat scharpe messen en n gutsmessien veur de versierings.

==n Klompe maken==
Eerst wördt n kwart blok mit de biele zo behakt dat der n rauwe vörm van de klompe ontstiet. Dan wördt disse vörm mit t snie-iezer zodaonig bewarkt dat de vörm van de klompe mit de hakke zichtbaor wördt. Mit t trekmes kan nog wat fiener wörden bi'j-ewarkt. Zeg maor dat dit de rechterklompe is, dan wördt der nog iene as linkerklompe emaakt. De klompenmaker zet nou de twee vörms mit kielen vaste in de bok. Mit de booriezers giet e nou de binnenkaante uutboren um zo de voetevörm der in te kriegen. Dan wördt beide klompen mit scharpe messies nog wat gladder of-ewarkt. As leste kunnen mit t gutsmessien nog wat versierings op de klompe wörden ekarfd.

==Verskillende vormen==
Naost mannen en vrouwenklompen bint der ok nog vörmen as de [[Riessen]]se, de Twaentse, de [[Münster]]se en de [[Braobaant]]se.

==Dimmestraosies==
Vake geft de klompenmakers op feesten en tentoonstellings dimmestraosies van wat ze könt. Altied is daor grote belangstelling veur.

==Klompenmaken in beeld==
<gallery>
Ofbeelding:klomp01.jpg|Hakkn mit biele
Ofbeelding:klomp02.jpg|Vörm snieden
Ofbeelding:klomp03.jpg|Versiern
Ofbeelding:klomp04.jpg|Endprodukt
</gallery>

==Klompen maken in Aenter==
*[http://www.youtube.com/watch?v=Hsitd8kz65Q Video op YouTube over mit haand maken van klompn in Aenter]
*Artikel over de [[kloomp|klomp]]

{{Dialekt|sdz||Algemene Nedersaksiese Schriefwieze}}
[[Kategorie:Olde ambachten]]
