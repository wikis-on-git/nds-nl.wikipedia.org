[[Ofbeelding:Anthriscus sylvestris Fluitenkruidbloemen.jpg|thumb|250px|Schierling in de [[baarm|barm]]]]
'''Schierling''' of '''fluitekruud''' ([[Latien]]: ''Anthriscus sylvestris'') is een [[plaanten|plant]] uut de [[schaarmbloemefemilie|scharmbloemefemilie]] (Apiaceae). Disse soort komt in [[Nederlaand|Nederland]] algemeen veur, veural op plekken die mit [[gres]] begreuid bin. De plant komt aorig vaak veur in [[baarm|wegbarmen]] die hierdeur wit-ekleurd worren.

Schierling komt van oorsprong veur in [[Europa (continent)|Europa]], West-Azië en Noordwest-Afrika; in 't zujen bie 't [[Middellaanse Zee|Middellanse Zeegebied]] komt 't veur in de hoger-elegen gebieden. De schierling is verwant an de [[pieterselie]], de [[wortel]], de [[bereklauw]] en de [[evlekte schierling]].

==Botanische beschrieving==
De scharmen bin samen-esteld uut witte bloempjes die aorig vrog bleuien. De plant is behaord en kan anderhalve meter hoog worren. De stengels bin hol en egreufd en hen vaak een rooie gleui. Deurdat de stengel hol is, kan der een fluitjen van emaakt worren, hier komt de Nederlanse naam (''fluitenkruid'') oek vandaon. 

De [[bloeme|bloem]] is wit en het een deursnee van drie tot vier millimeter. Elk bloempjen het een umwienseltjen en vuuf kroonblaojen, waovan der twee kleiner bin. De bloemen vormen samen-estelde scharmen mit acht tot vuuftien scharmstraolen. De bleuiperiode loopt van [[april]] tot [[juni]]. De [[blaojen]] bin twee- tot drievoudig eveerd; de onderkant is zachtbehaord.
Schierling het donkerbrune, cilindervormige [[vruch]]jes mit een eribde snavel.

==Nedersaksisch==
*[[Drèents]]: ''schierling''
*[[Grunnegs]]: 
**''gipskruud''
**''hond<small>(</small>e<small>)</small>kruud''
**''hond<small>(</small>e<small>)</small>staank''
**''hondestangen''
**''keesbloum/-blom''
**''kezebloum/-blom''
**''piepkruud''
**''toeter<small>(</small>loof<small>)</small>''
*[[Stellingwarfs]]: 
**''staankhoorn'' 
**''fluitekruud''
*[[Veluws]]: 
**''fluite<small>(</small>n<small>)</small>kruud''/''-kruid''
**''fluitekruud'' ([[Elburg]], [[Armelo]], [[Garder]], [[Nunspeet]])
**''fluitkruud'' ([[Wezep]])
**''flutekruud''  ([[Speuld]], [[Hoevelaken]], [[Harskamp]])
**''schierling'' ([[Heerde]], [[Apeldoorne]], [[Niekark]], [[Armelo]])
**''schierlink'' ([[Veessen]])

==Fotogallerie==
<gallery>
Ofbeelding:Anthriscus_sylvestris_Fluitenkruidbloemen_closeup1.jpg
Ofbeelding:Antrhiscus silvestris Fluitenkruid.jpg
Ofbeelding:Anthriscus sylvestris(01).jpg
</gallery>

==Uutgaonde verwiezingen==
* [http://www.soortenbank.nl/soorten.php?soortengroep=flora_nl&record=Anthriscus+sylvestris SoortenBank.nl - beschrieving en ofbeeldingen]

{{Commons|Anthriscus sylvestris}}
{{Dia|Disse pagina is eschreven in 't [[Armeloos]]}}

[[Kattegerie:West-Veluws_artikel]]
[[Kattegerie:Plaante]]

[[de:Wiesenkerbel]]
[[en:Cow Parsley]]
[[es:Anthriscus sylvestris]]
[[et:Mets-harakputk]]
[[fi:Koiranputki]]
[[fr:Cerfeuil sauvage]]
[[fy:Piipkrûd]]
[[is:Skógarkerfill]]
[[lt:Krūminis builis]]
[[nl:Fluitenkruid]]
[[no:Hundekjeks]]
[[pl:Trybula leśna]]
[[se:Dierpmárássi]]
[[sv:Hundkäx]]
[[zh:峨参]]
