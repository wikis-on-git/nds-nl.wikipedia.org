'''Vaals''' ([[ripuarisk]] [[limbörgsk]]: ''Vols'') is ne gemeynde in et süüdousten van de [[Neaderland|neaderlandske]] provinsy [[Limbörg]]. [[Vaals (plåtse)|Vaals]] is ouk de höyvdplåts van de gemeynde. Vaals hevt nen uppervlakde van 23,90 km² en en inwöänertal van 10.025 (1 juli 2021, brun: CBS). Vaals is de gemeynde in Neaderland med et höygsten percentage inwöäners med nen westersken migratsyachtergrund, up 1 januari 2020 had 46,8% van de inwöäners nen westersken migratsyachtergrund. Umdat Vaals ne nåbergemeynde is van et [[Duutsland|düütsken]] [[Aken]] hevt in totål 35,7% (1 januari 2020) van de inwöäners nen düütsken migratsyachtergrund.

Binnen de gemeynde bevindet sich den [[Vaalskerbarg]].

==Geografy==
===Geology, landskap===
Sou en twey miljoon jår eleden was et gebeed rundum Vaals vry vlak. Et ströymgebeed van den [[Mås]] verleep doodestyds langs de lyn [[Eijsden]], [[Epen]] en [[Vijlen]] richting et noordousten. Hyrin kwam verandering döärdat et Ardennengebeed umhoug kwam. Ouk Vaals en umstreken stegen ten upsichte van de Måsvallei. Hyrdöär verskoof den Mås richting [[Maastricht]]. De vele syderivyren en bekkes slepen öär eigen dalen in et gebeed, wåran et Hövelland synen huudigen vorm too danken hevt.

Vaals is feitelyk eleagen up den rand van nen lang eleden uuteblüsde vulkaan. Aken ligt in den kråter, dårum bünt dår termale brunnen anweasig. Under Vaals en umgeving bevindet sich et souenåmde Vaalsker Gröönsand. Dit is ne afsetting van nen vroggeren see, den besteyt uut glaukonyt- en kleiholdend sand dee sou kompakt bünt, dat et grundwåter neet kan wegsinken ov boavenkomen. Up plåtsen, wår dissen låg wordt underbroken, untståt brunnen. Disse brunnen voodet de [[Zieversbekke]] en de [[Selzerbekke]]. Andere bekken in de gemeynde bunt de [[Hermansbekke]], [[Harleserbekke]], [[Lombergbekke]], [[Hermensbekke]], [[Berversbergbekke]] en de [[Cottesserbekke]].

Et dorp Vaals ligt in et dal tüsken den Sneebarg in et noorden en de Vaalskerbarg in et süÜden. Den Sneebarg (düütsk: Schneeberg) danket syne nåme an den kalkgrund den in den sommer nen upvallend lichte kleur hevt in vergelyking med de umringende grunden. Ouk de meyste andere kernen in de gemeynde ligget in et dal. Ne uutsundering vörmt Vijlen, dat sich et höygstelegenen dorp van Neaderland nömen mag. In de gemeynde Vaals ligt et höygsten pünt (van et vasteland) van Neaderland, den Vaalskerbarg (vrogger Hubertusbarg). Den top van den Vaalskerbarg, wår sich ouk et Dreelandenpünt bevindet, ligt up 322,4 meter NAP.

===Geografiske ligging===
Vaals ligt direkt an de ryksgrens van Neaderland, ten westen van Aken. Vaals is bynå vastegröid an de düütske stad en kan eseen wörden as ne vöärstad van Aken. Ten süüden van Vaals, in [[Belgie]], ligt et dorp [[Gemmenich]] dat töt de waalske gemeynde [[Blieberg]] (fransk: Plombières) behöört. De gemeynde Vaals behöört med [[Sittard-Geleen]], [[Echt-Susteren]] en [[Gulpen-Wittem]] töt de veer neaderlandske gemeynden dee souwal aan Düütskland as an Belgie grenset. De vöäruuteskoven, perifere ligging van Vaals – en Süüdlimbörg in et algemeyn – wördet esymboliseerd med den term "balkon van Europa".
=== Demografy===
De gemeynde Vaals hevt yts minder as 10.000 inwöäners, en getal dat al eynige jåren dålt döär en låg [[geboartecyfer]], ekombineerd med en houg [[starvtecyfer]] en en negativ migratsysaldo. Hyrdöär hevt de gemeynde en toonemend antal problemen, samenhangend med [[vergrysing]] en [[bevolkingsdåling|bevölkingskrimp]]. Tüsken 1999 en 2009 was Vaals selvs de gemeynde med de gröytste procentuele krimp in Neaderland (ruum 10%).<ref>See [http://www.cbs.nl/nl-NL/menu/themas/dossiers/nederland-regionaal/publicaties/artikelen/archief/2012/2012-krimpgemeenten-art.htm 'Krimpgemeenten: meer ouderen en westerse allochtonen' (Krimpgemeynden: meyr oldere lüde en westerske allochtonen)] up websteade CBS.</ref>

In de gemeynde Vaals ligget veer kark[[dörp]]en, wårvan et antal inwoners up 1 januari 2005 ({{Statistiek woonplaats Nederland inwoners|TXT=Date}} vöär Vaals, Vijlen en Lemiers) bedroog:
{| class="toccolours"
|'''neadersassiske nåme'''||'''''limbörgske nåme'''''||'''Antal'''
|-
|'''[[Vaals (plåtse)|Vaals]]'''||''Vols''||align="right"|{{Statistiek woonplaats Nederland inwoners|1429}}
|-
|[[Vijlen]]||''Viele''||align="right"|{{Statistiek woonplaats Nederland inwoners|1431}}
|-
|[[Lemiers]]||''Lemieësj''||align="right"|{{Statistiek woonplaats Nederland inwoners|1430}}
|-
|[[Holset]]||''Hozelt''||align="right"|160
|-
|colspan="3"|<small>(Brun: CBS)</small>
|}
Neaven disse veer kernen bevindet sich in de gemeynde negen [[gehücht]]en en [[nåberskap (lokatsy)|nåberskap]]pen, dee alle minder as 200 inwöäners hebbet: [[Camerig (plåtse)|Camerig]], [[Cottessen]], [[Harles]], [[Mamelis]], [[Melleschet]], [[Raren]], [[Rott (Neaderland)|Rott]] en [[Wolfhaag]].

As gevolg van et feit dat Vaals ne nåbergemeynde is van et düütsken [[Aken (stad)|Aken]], hevt 26% van de inwöäners van Vaals de düütske natsionaliteit.
[[Kategorie:Vaals]]
[[Kategorie:Limburg]]
[[Kategorie:Neaderlandske gemeynde]]
{{Dialekt|act}}
