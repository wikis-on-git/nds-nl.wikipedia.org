'''Vierakker''' is een darpp in de gemeente [[Bronckhorst]] in de previsie [[Gelderland]] in [[Nederland]]. Vierakker werkt heel völle samen met [[Wichmond]] en wordt dan ok vake in één oadem met mekare enuumd. 

Het darp is onstoan rond de [[havezathe]] Vieracker. In de 14e eeuw ontstond er een belangriek huus van Henrick van Suderoes, of dat huus toen al middeleeuwse verstarking had is niet bekend. De heufdgebouw wodden begin [[1890]] af-ebrokken, noadat het ondeugelijk was ewodden, en iets ten oosten van de eurspronkelijke ligging opni-j ebouwd. Völle families met invloed hebt in het huus ewoond. In de 20e eeuw woonde Jonkheer Charles Joseph Maria [[Ruijs de Beerenbrouck]] in het huus, hi-j was etrouwd één van de dochters de familie Van der Heyde. Toen de Jonkheer in 1936 inens oaverleed wodden hi-j in Vierakker onder grote belangstelling van völle notabelen begraven.

Ondanks dat Vierakker groter was ewodden dan [[Wichmond]] (in 1810 had Vierakker 404 inwoners tegenoaver 291 in Wichmond) had het eeuwen lang gin eigen [[karke]]. Doar kwam in 1869/1870 verandering in, toen wodden der een [[Rooms-Katholieke]] [[karke]] ebouwd. Dissen is de Sint Willibrorduskarke enuumd, dèn momenteel (in 2006) wordt restaureerd. Noast de vri-j grote karke stoat der ok een pastorie en een kösterswoning in ut darp.

[[Categorie:Achterhooks_artikel]]
[[Categorie:Gelderlaand]]

[[nl:Vierakker]]
