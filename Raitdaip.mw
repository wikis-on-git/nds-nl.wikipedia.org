[[Ofbeelding:Reitdiep 1.JPG|thumb|Raitdaip]]
[[Ofbeelding:Reitdiep 2.JPG|thumb|Raitdaip]]
t '''Raitdaip''' is n revier dij van de stad [[Grunnen (stad)|Grunnen]] ([[Noorderhaven (Grunnen)|Noorderhoaven]]) noar t [[Laauwersmeer]] lopt.

Vanôf [[Wierumerschaauw]] is t Raitdaip de benedenloop van de [[Hunze]]. t Gedailte van Grunnen tot Wierumerschaauw tou is de oetgraven benedenloop van de [[Drìntse Oa]]. Dit gedailte wordt ook wel t ''Swoanerak'' nuimd, moar dizze noam is boeten gebruuk roakt. In t verleden binnen, as gevolg van verzanden, dailn liekrekt. Dizze dailen hebben sums n aigen noam. t ''Swaalfkerak'' ([[1622]]) ligt ten noorden van [[Ollehoof]], t ''Laangerak'' ([[1629]]) bie [[Gaarnwerd]]. t Stok bie Gaarnwerd wuir groaven omdat t originele stok Raitdaip te drèl was. Boten deden der hierdeur veul te laank over om bie Stad te kommen, moar mit t liekrekken doun zai der veul körter over, omdat t Laangerak allind moar liekoet gaait.

Tot de aanleg van t [[Emsknoal]] in [[1876]] was t Rietdaip de ainege verbinden van Stad mit zee. Deur t leggen van n diek van Zoutkamp noar de ''Nittershouk'', mit doarin n [[spuisluis|spij-]] en n [[schutziel]] verdween de open verbinden. In [[1877]] was de ôfsluiting kloar. Doardeur verdween ook de invloud van [[getijde (astronomie)|eb en vloud]] oet de stad.

Aan t ìnde van t Raitdaip ligt [[Zoltkamp]] dat, tot de ôfsloeten van de [[Laauwerszee]] in [[1969]], een [[haven|viskershoaven]] was. Dit is t nog aal, moar in mindere moat. t Raitdaip vervolgt zien weg in t Laauwersmeergebied as de ''Zoltkamperril'', de ''Slenk'' en t ''Voarwoater noar Oostmahörn''.

t Raitdaip is de belaangriekste ôfwoatern van t noorden en t westen van de provìnzie [[Grunnen (provìnzie)|Grunnen]] en de kop van [[Drenthe|Drìnte]]. In t daip ligt t gemoal [[De Woaterwolf]], bie t buurtschop [[Lammerburen]], maisttieds aangeven as [[Elektra (ploats)|Elektra]].

== Raitdaipdaal ==
t Raitdaipdaal, mit noam t gebied tuzzen t [[Van Staarkenbörgknoal]] en t [[Winzumerdaip]] is n ekologisch interessaant gebied, woarvan grode dailen ingericht binnen as natuurgebied. Dizzent binnen in onderhold bie de stichting t [[Grunneger Laandschop]].

== Hìnwiezen ==
* [[Rak]]

{{dia|Schreven in [[Stadjeders]]}}
{{commonscat|Reitdiep}}

[[Kattegerie:Grunnegs artikel]]
[[Kattegerie:Revier in Nederlaand]]
[[Kattegerie:Woater in Grunnen]]

[[fr:Reitdiep]]
[[nl:Reitdiep (rivier)]]
