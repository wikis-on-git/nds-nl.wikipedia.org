't Woord '''letterkunde''' (ok wal ''literatuur'', ''litteratuur'' of ''letteren'') hef verschillende, dichtbij mekaor liggende betekenissen. De ruumste is dat literatuur de verzaomeling van alle teksten is, schreven en in mondelinge vörm.

Zowal an teksten die hielemaol of gedieltelijk verzonnen bint, as an teksten die verwiezen naor waor gebeurde verschiensels en personen (onder meer de [[brief]], 't opstel en de [[autobiografie]]) kunnen literaire eigenschappen worden toeschreven; in 't biezonder geldt dit wal veur de historische [[roman]] die 'n fictioneel verhaol is op baosis van historische gegevens. Literaire eigenschappen worden beschreven bij een aandere term die veur letterkunde as 'hogere' vörm van teksten ok wal gebroekt wordt: bellettrie. 

Letterkunde zol ie daordeur as volgt kunnen definiëren:

:Een fictionele of non-fictionele wereld in woorden, die deur de smaakmaokende gemeenschap as weerdevol zien wordt en volgens die gemeenschap biezondere kenmarken hef.

De term wordt ok gebroekt um een verzaomeling van warken met an te duden; denk bijveurbeeld an vakletterkunde.

[[Category:Drèents artikel]]
[[Category:Letterkunde]]
