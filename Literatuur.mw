't Woord '''literatuur''' hef verschillende, dichtbij mekaor liggende betekenissen. De roemste is dat literatuur de verzaomeling van aal teksten is, schreven en in mondelinge vörm.

Literatuur wordt ok wel in een enge betekenis bruukt, waorbij 't tegenover [[lectuur]] zet is. In die zin zol literatuur de hoge, elitaire vörm en lectuur de lege, populairdere vörm van teksten anduden. Literaire auteurs willen vaok een boodschap overbrengen, ze dooun dat dan op een artistieke wieze, mor de schrievers van lectuur richten zich op 't schrieven van teksten die benaom veur de ontspanning lezen worden. Toch is wat tot de literaire canon rekend wordt allennig een soort overeeinstemming en kunnen auteurs van weei 't waark in een eerdere periode nog tot literatuur rekend weur oet dizze canon verdwienen, en aandersom ok.

Behalve an erkende literaire tekstsoorten zoas [[gedicht]]en, [[poëzie]], en [[toneeil]] kunnen d'r ok an aandere tekstsoorten literaire eigenschappen toouschreven worden. Een paor veurbeeld hiervan binnen: [[film]]teksten, [[proza]]teksten die heulmaol of gedeeiltelijk verzonnen binnen (bijveurbeeld de [[roman), proza dat verwiest naor waorgebeurde verschiensels en personen (onder meer de [[breve|brief]], 't [[opstel]] en de [[autobiografie]]) en stripverhaolen.

Literatuur zol ie daordeur as volgt kunnen omschrieven:

:Een fictionele of non-fictionele wereld in woorden, die deur de smaokmaokende gemeeinschap as weerdevol zien wordt en volgens die gemeeinschap biezundere kenmaarken hef.

De term wordt ok bruukt om een verzaomeling van waarken met an te duden; dèenk bijveurbeeld an [[vakliteratuur]].

==Nedersaksisch==
*'''Algemeein:''' ''literatuur, literetuur''

==Zeei ok==
*[[Nedersaksische schrieveri'je]]

[[Kattegerie:Drèents artikel]]
[[Kattegerie:Letterkunde]]

[[nl:Letterkunde]]
