[[Ofbeelding:Volendam 20040902 2231.jpg|thumb|300px|Volendam (an de kust) en Edam (achterin)]]
[[Ofbeelding:Oolijke Volendamsche deerntjes.jpg|300px|thumb|right|Volendamse deretjes in klejerdracht, [[1906]]]]
'''Volendam''' ([[Volendams]]: ''Volledam'') is een daarpie in de [[Nederlaand|Nederlangdse]] [[pervincie|previnsie]] [[Noord-Hollaand|Noord-Hollangd]], in de gemeente [[Edam-Volendam]]. 't Daarp het zo'n 22.000 inwoeners ([[november]] [[2007]]). Volendam is van oorsprong een typisch [[Rooms-Katholieke Karke|rooms-katteliek]] daarp. Volendam heette oorspronkelijk ''Vollendam'', in 't dialect heet 't nog steeds zo, maor dan zongder de ''-n''.

==Toerisme==
Volendam is een bekengde toeristische plaots dee bekengd staot om zien ouwe vissersboten en klejerdracht dee nog deur een antal Volendammers edragen wort. De Volendamse klejerdracht staot ok vaak of-ebeeld op anzichtkaorten. Der is een veerdienst dee de toeristen van en naor [[Marken]] kan brengen.

==Dialect==
't Volendamse dialect is nog springlevendig, dat ku-j ok zien in de [[realiteitszeepreeks]]en op [[tillevisie]] mit [[Jan Smits]], [[Nick & Simon]] en gao zo maor deur. 't Het een bult [[Nedersaksisch]]e invloeden, dee wersjienlijk te danken bin an 't feit dat de inwoeners uut [[Skokkelaand|Sjoklangd]] ontruumd bin en der dialect ('t [[Schokkers|Sjokkers]]) mee-eneumen hen naor Volendam.

==Meziek==
Der wort wel es ezeid dat Volendam een mezikaal daarp is. Der bin veul bekengde mezikangten zoas [[BZN]], [[The Cats]], [[Left Side]], [[Canyon (band)|Canyon]], [[Piet Veerman]], [[Anny Schilder]],  [[Nick & Simon]], [[3js]], [[Maribelle]], [[Next One]], [[Tol & Tol]], [[Monique Smit]] en [[Jan Smit (zanger)|Jan Smit]]. Ok [[Jan Akkerman]] woent in Volendam. Meziek uut Volendam is ok wel bekengd onger de naom [[paolingsound]].

{{Dia|Disse pagina is esjreven in 't [[Bunsjoots]]}}

[[Kattegerie:West-Veluws_artikel]]
[[Kattegerie:Plaotse in Noord Hollaand]]

[[ca:Volendam]]
[[cs:Volendam]]
[[de:Volendam (Niederlande)]]
[[en:Volendam]]
[[eo:Volendam]]
[[es:Volendam]]
[[et:Volendam]]
[[fi:Volendam]]
[[fr:Volendam]]
[[id:Volendam]]
[[lt:Volendamas]]
[[nl:Volendam]]
[[pl:Volendam]]
[[pt:Volendam]]
[[ru:Волендам]]
[[sv:Volendam]]
[[uk:Волендам]]
[[vo:Volendam]]
[[zh:福伦丹]]
