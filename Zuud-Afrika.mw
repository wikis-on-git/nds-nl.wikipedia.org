{{Laandtabel-vel
| naaminlaanstaal = Republiek van Suid-Afrika<br />Republic of South Africa
| vlagge = [[Bestaand:Flag of South Africa.svg|125x100px|Vlag van ZuidAfrika]]
| wapen = [[Bestaand:Wapen van Suid-Afrika.png|125x100px|Wapen van ZuidAfrika]]
| breedtegroad=29///S | lengtegroad=24///E | region=ZA
| lokasie = South Africa in its region.svg
| talen = [[Afrikaans]], [[Ingels|Engels]], [[Zoeloe (taal)|Zoeloe]], [[Xhosa (taal)|Xhosa]], [[Swazi (taal)|Swazi]], [[Zuud-Ndebele|Ndebele]], [[Zuud-Sotho]], [[Noord-Sotho]], [[Tswana]], [[Venda (taal)|Venda]], [[Tsonga (taal)|Tsonga]]
| heufstad = [[Pretoria]] (bestuurlijke mach)<br />[[Kaapstad]] (wetgevende mach)<br />[[Bloemfontein]] (rechterlijke mach)
| religie = 75,5% [[christendom]]<br />21,1% gien/onzeker<br />3,4% overig<br /><small>[[2001]], bron: [http://www.statssa.gov.za statssa.gov.za]</small>
| regeringsvorm = [[Rippebliek]]
| km2 = 1.219.912 | pctwaoter =
| inwoeners = 44,3 miljoen
| dichtheid = 35
| munteenheid = [[Raand (munteenheid)|Raand]] | valutacode = ZAR
| tiedzone = +2
| volkslied = [[Volkslied van Zuud-Afrika|Nkosi Sikelel iAfrica & Die Stem van Suid-Afrika]]
| feesdag = [[27 april]] (Vrieheidsdag)
| tld = za | laandcode = ZAF | til = 27
}}
'''Zuud-Afrika''' ([[Afrikaans]]: ''Suid-Afrika'', [[Ingels|Engels]]: ''South Africa'', [[Noord-Sotho]]: ''Afrika borwa''), is een laand dat, zoas de naam al zeeg, in 't zujen van [[Afrika]] lig. 't Parlement, waor bieveurbeeld de wetten emaak wonnen bevien zich in [[Kaapstad]] (wetgevende mach), de regering in [[Pretoria]] (bestuurlijke mach) en 't hooggerechshof in [[Bloemfontein]] (rechterlijke mach). 

Zuud-Afrika is 't enigste laand ten zujen van de [[Sahara]] dat een vrie grote blanke gemeenschap hef. Zo'n 10% van de [[bevolking]] is blank, 9% is kleurling, 79% is zwart en 3% is van Indische ofkoms (volkstelling [[2001]]). Allewel 79% van 't laand zwart is, woenen de zwarte luui en de kleurlingen veural in de [[krottewiek]]en, veural op 't plattelaand en in kleine darpen is dit nog steeds zo. In stejen woenen ze meestentieds in betere [[huus|huzen]]. 

Een grote meerderheid van 't laand is [[protestantisme|protestans-christelijk]] mit een kleinere [[Rooms-Katholieke Karke|rooms-kattelieke]] anhang. In totaal is zo'n 75% van de bevolking christelijk. Der is veerder oek nog een percentage van de bevolking dee nog de heultied een netuurreligie anhang, dit bin haos allinnig mar Bantoes (dit bin de zwarte luui). 

Zuud-Afrika hef een rieke mar oek zwarte geschiedenis, vanwegen de [[apartheid]] (een beleid waor verschillende rassen verscheien van mekaar leven mossen). 

In Zuud-Afrika en Namibië wonnen van oorsprong een Nederlaans-ebaseren taal epraot; 't [[Afrikaans]], dit kump deurdat der in 't vere vlejen [[Nederlaand]]ers ewoend hem en daor d'r leven op-ebouwd hem mit oek weer d'r naokoemelingen. Zuud-Afrika hef in totaal 11 officiële [[taol|talen]] 't [[Afrikaans]], [[Engels]] (de twee belangriekste talen), [[Xhosa]], [[Zoeloe]], [[Swazi]], [[Ndebele]], [[Zuud-Sotho]], [[Noord-Sotho]], [[Tswana]] en [[Venda]]. 

== Rippebliek Zuud-Afrika in de elf officiële talen ==
* Republiek van Suid-Afrika (Afrikaans)
* Riphabliki yeSewula Afrika (Ndebele)
* iRiphabliki yaseMzantsi Afrika (Xhosa)
* iRiphabliki yaseNingizimu Afrika (Zoeloe)
* Rephaboliki ya Afrika-Borwa (Noord-Sotho)
* Rephaboliki ya Afrika Borwa (Sesotho)
* Rephaboliki ya Aforika Borwa (Setswana)
* iRiphabhulikhi yeNingizimu Afrika (Swazi)
* Riphabuliki ya Afurika Tshipembe (Tswana)
* Riphabliki ra Afrika Dzonga (Xitsonga)
* Republic of South Africa (Engels)

== Previnsies ==
Zuud-Afrika bestung tot [[1994]] mar uut vier [[pervincie|previnsies]]: [[Transvaal]], [[Vriestaot]], [[Natal]] en de [[Kaapprevinsie]]. Sinds de totstandkoeming van 't democratische Zuud-Afrika in 1994, is 't laand verdeeld in 9 previnsies (de heufstad van de previnsie steet tussen haakjes):
* [[Gauteng]] ([[Johannesburg]])
* [[KwaZulu-Natal]] ([[Pietermaritzburg]])
* [[Limpopo]] ([[Polokwane]])
* [[Mpumalanga]] ([[Nelspruit]])
* [[Noord-Kaap]] ([[Kimberley]])
* [[Noordwest (Zuud-Afrika)|Noordwest]] ([[Mafikeng]])
* [[Oost-Kaap]] ([[Bisho]])
* [[Vriestaot]] ([[Bloemfontein]])
* [[West-Kaap]] ([[Kaapstad]])

{{commonscat|South Africa}}

[[Kategorie:West-Veluws artikel]]
[[Kategorie:Zuud-Afrika|*]]
