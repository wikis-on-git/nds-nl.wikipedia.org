'''Konjugaatsie''' ([[Nederlaands]]: vervoeging) is t veraanderen van den vorm van n [[warkwoord]] as de [[Wieze (spraokleer)|wieze]], [[Tied (spraokleer)|tied]], [[Vorm (spraokleer)|vorm]], [[Persoon (spraokleer)|persoon]], [[Geslacht (spraokleer)|geslacht]] of [[Aspekt (spraokleer)|aspekt]] veraandert. t Is wat te vergelieken met t veraanderen van [[Naamwoord|naamweurde]] in verskeidene [[naamval]]len, maor dat wörd [[Verbuging|verbuging]] of [[Deklinaatsie|deklinaatsie]] eneumd.

Neet alle vörme van konjugaatsie komt in t [[Nedersaksies]] veur, bi'j umzettingen oet andere spraoken dee't ze wal kent wordt dan [[Hulpwarkwoord|hulpwarkweurde]] ebroekt, of t wörd neet um-ezat, zoas bi'j ne aandere konjugaatsie veur geslacht. 

==Wieze==
Hiermet wörd an-egovven hoo't den sprekker teggenovver t oet-esprokkene steet.
Veurbeelden:
*[[Infinitief]], ok wal ''hele warkwoord'', of [[onbepaolde wieze]]: Warken, lopen, gaon. 
:Anders as t [[Nederlaands]] en [[Duuts]] is der in t Nedersaksies in de teggenwoordige tied gin konjugaatsie dee t zelfde is as den infinitief. 
:*NL: inf.: werken. Ovverenkommende konjugaatsie: wij/jullie/zij lopen
:*Duuts: inf.: arbeiten. Ovverenkommende konjugaatsie: wir/sie arbeiten
:*NDS: inf. warken. Gin ovverenkommende konjugaatsie in teggenwoordige tied (ik warke, i'j/hee/wi'j/i'j/zee warkt), allenig in verleden tied (ik warken).
*[[Indikatief]] Meest veurkommenden vorm, met völle konjugaatsies. Veurbeeld: ik warke.
*[[Imperatief]], ok wal [[gebedende wieze]]: Gaot hen. Loop! Wark!

==Tied==
Teggenwoordige / verleden / volteuid / onvolteuid / tookumstig (ankommend)
:Ik lope, ik leep, ik heb elopen, ik zal lopen e.z.w.

==Vorm==
Passief/aktief (Liedend/bedrievend)
:Den hond worden / wier eskupt <-> Ik skup den hond

==Persoon==
Eersten, tweeden, daarden persoon:
:Ik gao
:I'j gaot
:Hee geet

==Geslacht==
In t Nedersaksies is der gin konjugaatsie (dus veraandering van t warkwoord), dee't ofhunk van t woordgeslacht.
Verbuging (dus verandering van naam- of lidweurde) naor geslacht is wal dudelik anwaezig, met meer verskil tussen mannelike en vrouwelike weurde as in t [[Nederlaands]] (verskilt wal per variaant, in [[Achterhooks]] en [[Twaents]] meer as in beveurbeeld [[West-Veluws]]).

Dus:

Konjugaatsie: gin verskil in geslacht:
:nen dikken keerl '''slöp'''
:ne dikke vrouwe '''slöp'''
:n dik kind '''slöp''' 

Deklinaatsie (verbuging): wal verskil
:'''nen''' dikk'''en''' keerl slöp
:'''ne''' dikk'''e''' vrouwe slöp
:'''n'''  dik kind slöp

==Getal==
Enkelvold/Meervold
:Ik gao
:Wi'j gaot

{{Dialekt|act}}
[[Kategorie:Sproakleer]]

[[bg:Спрежение]]
[[ca:Conjugació]]
[[cs:Časování]]
[[de:Konjugation (Grammatik)]]
[[el:Συζυγία (γραμματική)]]
[[en:Grammatical conjugation]]
[[eo:Konjugacio]]
[[es:Conjugación]]
[[et:Pööramine]]
[[fi:Konjugaatio]]
[[fr:Conjugaison]]
[[gl:Conxugación]]
[[he:בניין (שפה)]]
[[hr:Sprezanje]]
[[is:Sagnbeyging]]
[[it:Coniugazione (linguistica)]]
[[ja:活用]]
[[ko:활용]]
[[nl:Vervoeging]]
[[pl:Koniugacja (językoznawstwo)]]
[[qu:Ruray rimanachay]]
[[ru:Спряжение]]
[[simple:Conjugation]]
[[sv:Konjugation]]
[[wa:Codjowaedje]]
[[zh:变位]]
