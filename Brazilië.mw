{{Laandtabel-stl
| naemeinlaanstael = República Federativa do Brasil
| vlagge = [[Bestaand:Flag of Brazil.svg|125px|Vlagge van Brazilië]]
| waopen = [[Bestaand:Coat of Brasil.png|120px|Waopen Brazilië]]
| lekaosie =Brazil-Pos.png
| breedtegroad=11///S | lengtegroad=53///E | region = BR
| taelen = [[Portugees]]
| heufdstad =[[Brasilia]]
| religie =[[Rooms-Katholieke Karke|rooms-katteliek]] 74% <br />[[Protestantisme|protestaans]] 15%
| regeringsvorm = [[Federaole rippebliek]]
| km2 = 8.511.965   | pctwaeter = 0,65
| inwoners =  186 miljoen
| dichthied = 21,1
| muntienhied = [[Real]] | valutakode = BRL
| tiedzone =  -2 tot -5
| volkslied = [[Hino Nacional Brasileiro]]
| feestdag = 7 september
| tld = br | laandkode = BRA | til = 55
}}
'''Brazilië''' (officieel de '''Federaole Rippebliek Brazilië''') is een laand in [[Zuud-Amerike]], dat greenst an [[Frans-Guyana]], [[Suriname]], [[Guyana]], [[Venezuela]], [[Kolombia]], [[Peru]], [[Bolivia]], [[Paraguay]], [[Argentinië]], [[Uruguay]] en de [[Atlantische Oceaan]]. 

Brazilië is mit zien 8,5 miljoen vierkaante kilemeter et grootste laand van Zuud-Amerike (et beslaot bi'jkaans de helte van dit [[kontinent]]) en et op vier-nao-grootste ter wereld (allienig [[Ruslaand]], [[Kannede]], [[Volksrippebliek China|China]] en de [[Verienigde Staoten van Amerika|Verienigde Staoten van Amerike]] bin groter). 

Et [[geleuf|heufdgeleuf]] is et [[Rooms-Katholieke Karke|rooms-kattelicisme]] (mit 74%) en 15% is een anhanger van et [[protestaantisme]]. Brazilië het een laandoppervlakte van 8.511.965 [[vierkaante kilometer|km²]], een [[woater|waeteroppervlakte]] van 0,65 km² en et het zoe'n 186 miljoen inwoners.

In et gebeed wat non Brazilië is, warren verskaeidene stammenstoaten, vuurdat den [[Portugal|Portugesen]] verkenner [[Pedro Álvares Cabral]] der in 1500 an laand köm en et vuur Portugal opeisden. Töt an 1808 bleef Brazilië ne Portugese kolonie. In det joar nöm [[Napoleon Bonaparte]] [[Lissabon]] in, woerop as [[Rio de Janeiro]] de heuwdstad van et riek wör. In [[1815]] wör et riek oet ereupen töt verenigd keuninkriek van Portugal, Brazilië en de Algarves. Et keuninkriek Brazilië wör onofhaankelik in [[1822]] en kreeg baeide ne groondwettelike monarchie en een parlemaentssteelsel. In 1889 wör et laand noa nen stoatsgreep duur et leager töt reppubliek verkloard. Ne autoritaere laegerregaering besteurden et laand van [[1964]] töt [[1985]]. In [[1988]] wör de hudige groondwet an enömmen, woerin as Brazilië ne federale reppubliek neumd wörd. Disse federasie besteet oet et Federale Distrikt, 26 stoaten en 5564 gemeentes.

De [[ekonomie]] van Brazilië wörd seend 2012 as zeuwende grötste van de waerld eskatt. Et laand hef ne onmeundige riekdom an boademskatten. Et grötste deel van et laand is bedekt met t raegenwoold van de [[Amazone]]. Doarin laeft ne gewaldig verskaeidene zammeling deers en plaanten, dee as iej oargens aanders op de wearld neet treft. Et laand is al maer as 150 joar een grötsten koffieboer van de waerld.

== Tael ==
De heufdtael van et laand is et [[Portugees]]. Brazilië is ok et ienigste laand in hiel Zuud-Amerike, waor et Portugees de officiële laanstael is. In aandere dielen van et laand wodt d'r ok wel [[Spaons|Spaans]] praot en in et hiele laand hej' [[Indiaanse taelen]]. In bepaolde dielen van Brazilië praoten ze ok [[Nedersaksisch]] (veural [[Pommeranisch]]) en [[Italiaans]], dit wodt veural praot deur de naokommelingen van [[Duutslaand|Duutse]] en [[Italië|Italiaanse]] immigraanten.

== Laandsbeskriewing ==
Brazilië beslöt et grötste deel van Zuud-Amerika. Et hef ook nog wat eilaandgroepen in den oseaan, zo as [[Fernando de Noronha (eilaand)|Fernando de Noronha]], [[Rocas Atoll]], de [[Sunte Peter- en Paulusrotsen]] en [[Trindade en Martim Vaz]]. Umdet et zo groot is, tref iej der ook ne onmeundige verskaeidenhaeid an deers en plaanten. Brazilië is et ennigste laand wat op den aevenaar lig en doarbie ook laandsdelen hef wat neet tropies zeent.

Et zudelike deel van et laand is hooglaand. Hier tref iej völle haenige heuwels. Et zuudoosten is wat roewer, met grillige baargraanden en heuwels dee wal 1200 meter hoge waen köant. Vuurbeelde hiervan zeent de Mantiqueira- en Espinhaçoboargen en de Serra do Mar. In et noorden zorget de Guinanese Hooglaanden vuur nen skaeid tusken de zuudwaerts streumende rivieren dee in de Amazonevlakte oetkomt en de noordwearts streumende rivieren dee oetkomt in de Orinoko in Venezuela. Et heugste peunt van Brazilië is de Pico da Neblina (''Newelpiek'') met 2994 meter. 

Brazilië hef een onmeundig stelsel van rivieren, met acht grote waterbekkens dee allemoal oetkomt in den Atlantiesen Oseaan. De belangriekste rivieren zeent de Amazone (de tweede langste rivier van de waerld), de Paraná en zien vulrivier de Iguaçu, de Negro, São Francisco, Xingu, Madeira en de Tapajós.

=== Klimaat ===
Et klimaat van Brazilïe is zo verskaeiden as det et laand groot is. Toch is et grötste deel van et laand tropies. Op de [[skoale van Köppen]] wörd Brazilië vief grote subklimaten toorekkend: eavenaar, tropies, halfdreuge, hooglaandtropies, gemoatigd en subtropies. In et noorden tref iej der raegenwoolden, in et noordoosten halfdreuge weustes, gemoatigde woolden met noaldbeume in n zuden en tropiese savannes in middel-Brazilië. Plaatselik kan et ook nog wier slim oeteen lopen.

=== Staeden ===
[[Brasilia]] is de heufdstad sund [[1960]]; daorveur was dit [[Rio de Janeiro (stad)|Rio de Janeiro]] en nog eerder [[Salvador (stad)|Salvador]]. Brazilië hef 15 staeden met maer as een miljoen inwonners. De grötste is São Paulo met 11 miljoen, doanoa Rio de Janeiro met 6 miljoen. Aandere grote steden bin [[Salvador (stad)|Salvador]], [[Belo Horizonte]], [[Fortaleza (gemiente)|Fortaleza]], [[Curitiba]], [[Manaus (gemiente)|Manaus]], [[Recife]], [[Porto Alegre]], [[Belém (Pará)|Belém]] en [[Goiânia]].

=== Regio's ===
Brazilië bestaot uut vuuf regio's, mit 26 staoten en daornaost een federaol distrikt. Disse regio's binnen:
{| {{prettytable}}
! [[Regio Noord (Brazilië)|Regio Noord]]
! [[Regio Noordoost (Brazilië)|Regio Noordoost]]
! [[Regio Centraol-West (Brazilië)|Regio Centraol-West]]
! [[Regio Zuudoost (Brazilië)|Regio Zuudoost]]
! [[Regio Zuud (Brazilië)|Regio Zuud]]
|-
| valign="top" |
* [[Acre]]
* [[Amapá]]
* [[Amazonas]]
* [[Pará]]
* [[Rondônia]]
* [[Roraima]]
* [[Tocantins]]
| valign="top" |
* [[Alagoas]]
* [[Bahia]]
* [[Ceará]]
* [[Maranhão]]
* [[Paraíba]]
* [[Pernambuco]]
* [[Piauí]]
* [[Rio Grande do Norte]]
* [[Sergipe]]
| valign="top" |
* [[Federaol Distrikt]]
* [[Goiás]]
* [[Mato Grosso]]
* [[Mato Grosso do Sul]]
| valign="top" |
* [[Espírito Santo]]
* [[Minas Gerais]]
* [[Rio de Janeiro]]
* [[São Paulo]]
| valign="top" |
* [[Paraná]]
* [[Rio Grande do Sul]]
* [[Santa Catarina]]
|}

==Uutgaonde verwiezingen==
{{Commonscat|Brasil}}
{{Wiktionary}}

[[Kategorie:Stellingwarfs artikel]]
[[Kategorie:Brazilië]]

{{Link GA|de}}
