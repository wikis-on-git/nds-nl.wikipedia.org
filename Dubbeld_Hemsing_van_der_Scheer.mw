[[Ofbeelding:De drie podagristen.jpg|thumb|right|250px|Staandbeeld ien [[Koevern]] van "[[De drie podagristen]]", zoas heur Van der Scheer en zien mede-schrievers Boom en Lesturgeon nuumden.]]
'''D.H. (Dubbeld Hemsing) van der Scheer''' ([[Koevern]], 1791 - 1859) was een [[Drenthe|Drèentse]] uutgever en boekhandelaar.

Ien 1813 gunk-e bi'j 't leger van [[Napoleon]]; toe as de [[Fraankriek|Fraansen]] bint verslagen, volgen hi'j zien va op as boekhandelaar-uutgever ien Koevern. Hi'j hölp mit um 't [[Provinciaal Museum]] ien [[Assen]] op te richten.

Zien heufdwaark was ''Drenthe in vlugtige en losse omtrekken geschetst, door [[De drie podagristen|drie Podagristen]]'' (1842-1847), een cultureel reisboek oaver Drenthe det i'j eschreben hef mit [[Harm Boom]] en [[A.L. Lesturgeon]] (podagristen bint mèensen mit jicht an de tonen).

Tussen 1837 en 1851 gaf Van der Scheer de ''[[Drentsche Volksalmanak]]'' uut, daoras alderhaand schrievers stokkies in plaatsten oaver Drèentse taal, geschiedenis en volkskunde en ok literaire stokkies, zoas zien eing kluchtige anekdote ''Ho Baos Julfring meende den Duvel in hoes te hebben''. Daorien staot waarkwoordsvörms zoas ''hest'' veur ''he'j/bi'j'' en ''sind'' veur ''bint''. Ien 't eerste nommer van de Drentsche Volksalmanak stund de eerste volledige tekst ien 't Drèents; de 'Zaomensproak over 't Broabands opreur, tussen Baerent, Greet en Harrem', ondertekend mit 'Een Drenther'.

Naor Van der Scheer wördden de 'Drentse Studiekring D.H. van der Scheer' enuumd, det de veurloper was van [[Het Drents Genootschap]], Culturele Raad voor Drenthe.

==Bronnen==
* ''Scheupers van de taol: Bloemlezing van de Drèentse Schrieverij 1837-2003'', bi'j menare zöcht en ieneleid deur Rouke Broersma, Het Drentse Boek, Zuudwolde, 2003
* ''Moi! Taalgids Drenthe'', deur Abel Darwinkel, Jan Germs en H. Slot, In Boekvorm Uitgevers bv, Assen, 2005 (p. 32)

[[Kattegerie:Drèents artikel|Scheer, D.H. van der]]
[[Kattegerie:Drenthe|Scheer, D.H. van der]]
[[Kattegerie:Letterkunde|Scheer, D.H. van der]]
[[Kattegerie:Nederlaandse schriever|Scheer, D.H. van der]]

[[nl:Dubbeld Hemsing van der Scheer]]
