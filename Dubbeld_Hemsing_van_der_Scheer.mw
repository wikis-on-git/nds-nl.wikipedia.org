[[Ofbeelding:De drie podagristen.jpg|thumb|right|250px|Staandbeeld ien [[Koevern]] van "[[de Drie Podagristen]]", zoas heur Van der Scheer en zien mede-schrievers Boom en Lesturgeon nuumden.]]
'''D.H. (Dubbeld Hemsing) van der Scheer''' ([[Koevern]], 30 jannewaori 1791 - [[Koevern]], 12 februwaori 1859) was een [[Drenthe|Drèentse]] uutgever en boekhandelaar.

==Mit Napoleon==
Ien 1813 gunk-e vri'jwillig bi'j 't leger van [[Napoleon]] (zien va had patriot ewest). Toen as de [[Fraankriek|Fraansen]] bint verslagen, volgen hi'j zien va op as boekhandelaar-uutgever ien Koevern. Ien 1816 trouwden hi'j mit Sophia Speckman uut [[Eel]].

==Waark as uutgever==
Ien van de eerste schoeleboekies aover Drenthe, J.A. Oostkamp zien ''Aardrijkskundig schoolboek van de provincie Drenthe, in leeslessen voor de jeugd, Met een in het koper gebragt Landkaartje'', kwaamp ien 1822 op initiatief van Van der Scheer uut. 

Tussen 1837 en 1851 gaf Van der Scheer de ''[[Drenthsche Volksalmanak]] (DVA)'' uut, daoras alderhaand schrievers stokkies in plaatsten oaver Drèentse taal, geschiedenis en volkskunde en ok literaire stokkies, zoas zien eing kluchtige anekdote ''Ho Baos Julfring meende den Duvel in hoes te hebben''. Daorien staot waarkwoordsvörms zoas ''hest'' veur ''he'j/bi'j'' en ''sind'' veur ''bint''.

Ien 't eerste nommer van de ''DVA'' stund de eerste volledige tekst ien 't Drèents; de 'Zaomensproak over 't Broabands opreur, tussen Baerent, Greet en Harrem', ondertekend mit 'Een Drenther'. Ien de redactie van de almanak ha'j Van der Scheer, [[Harm Boom]] en [[A.L. Lesturgeon]].

Mit Boom en Lesturgeon verzörgden Van der Scheer 't reisboek ''Drenthe in vlugtige en losse omtrekken geschetst, door [[De drie podagristen|drie Podagristen]]'' (1842-1847) (podagristen bint mèensen mit jicht an de tonen). Dit boek hölp 't literaire niveau ien Drenthe te verhogen.

==Wieder waark==
Van der Scheer höld hom veural bezig mit historische, prehistorische en volkskundige onderwarpen. Ien 1843 zocht hi'j tussen [[Eksel]] en [[Vaalt]] naor de legendarische middelieuwse, verwoeste stad [[Hunsow]] daoras [[Johan Picardt|Picardt]] aover schrif.

Hi'j hölp mit um 't Provinciaal Museum ien [[Assen]], de veurloper van 't [[Drents Museum]] op te richten.

Naor Van der Scheer wördden de 'Drentsche Studiekring D.H. van der Scheer' enuumd, det de veurloper was van [[Het Drents Genootschap]], Culturele Raad voor Drenthe.

==Bronnen==
* Broersma, Rouke (red.) (2003), ''Scheupers van de taol: Bloemlezing van de Drèentse Schrieverij 1837-2003'', Zuudwolde: Het Drentse Boek
* Darwinkel, Abel, Jan Germs en H. Slot (2005), ''Moi! Taalgids Drenthe'', Assen: In Boekvorm Uitgevers bv (p. 32)
* Nijkeuter, Hendrik (2001), ''De "pen gewijd aan Drenthe's dierbren grond" : literaire bedrijvigheid in de Olde Lantschap, 1816-1956'', Grunnen: RUG (dissertatie) 

[[Kattegerie:Drèents artikel|Scheer, D.H. van der]]
[[Kattegerie:Drenthe|Scheer, D.H. van der]]
[[Kattegerie:Letterkunde|Scheer, D.H. van der]]
[[Kattegerie:Nederlaandse schriever|Scheer, D.H. van der]]

[[nl:Dubbeld Hemsing van der Scheer]]
