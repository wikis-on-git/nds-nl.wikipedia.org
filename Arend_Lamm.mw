'''Arend Johannes Ubaldus Lamm''' ([[Hengel]], den [[22 mei|22. mei]] [[1908]] - [[Hengel]], [[10 febrewaori|10. february]] [[1965]]) was nen dichter in et [[Twents|twentsk]] [[neadersassisk]]. In et dagelikse leaven makeden hee et van fytsenmaker töt medfirmant van Oude Egberinks Metaalfabrik in Hengel. Van 1951 töt synen doud in 1965 sat hee by in de redakty van et blad ''Twenteland''. By leaven gavven hee eynen dichtbündel uut: ''Algerak'' in [[1959]]. Syne gedichten wörden illustreerd döär syn neave, den skilder [[Henk Lamm]]. In et vöärwoord van ''Algerak'' pryst em [[Arnold Rakers]] den heamel in. Lamm dröäg ouk regelmåtig by an et neadersassiske literäre blad [['t Swieniegeltje]].

Nå synen doud hevt syn söäne Arend Lamm jr. twey versamelwarken van syn beste dichtsels uutgeaven: ''Tweantsche Bleujsels'' in [[1974]] un ''Bleujsels van de moderspraoke'' in [[2006]].

In 1954 wün hee med syn [[Karst]]gedicht ''ien doonkern nach'' ne prys van de domålige Twentsche Courant. Vanaf 1955 skreav Lamm in de [[Vosbergenschriefwieze|vosbergenskryvwyse]]. Ouk skreav hee en vervolgverhaal 'Geike' in de Twentsche Courant.

==Styl en tema's==
Lamm höldt sik an en strak metrum. Uut syne gedichten blikt en deepgånd [[Rooms-Katholieke Karke|roumsk]] gelöyv un en voordan reakening holden med den doud. In souwat al syne gedichten kümt den doud, Maria of God vöärby. Toch blyvet syne gedichten vreydig, beröstend en genetend van de tyd en de steade dee as em egeaven is. Mangs is et ne beskryving van nen dag in et gröön. Uut al syne gedichten blikt en starken band med et twentske land.

==Uutgaves==
* ''Algerak'' (1959)
* ''Tweantsche Bleujsels'' (1974, postuum)
* ''Bleujsels van de moderspraoke'' (2006, postuum)

==Uutgånde verwysing==
* [http://www.twentsetaalbank.nl/details/personen/7.html Lamm syn profil up de Twentske Taalbanke]

{{DEFAULTSORT:Lamm, Arend Johannes Ubaldus}}
[[Kategorie: Tweants artikel]]
[[Kategorie: Schriever in t Tweants]]
