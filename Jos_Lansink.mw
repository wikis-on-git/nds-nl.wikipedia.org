'''Jozeph (Jos) Johannes Gerardus Marinus Lansink''' ([[Rossum (Oaveriessel)|Rossum]], [[19 meert|19 meart]] [[1961]]) is nen [[Tweante|Tweants]]-[[België|Belgiesen]] [[springen (peardesport)|springruuter]].

Lansink köm oonder n andacht in [[1988]], doo't hee de Grote Pries van [[Tweante]] en t CHIO in [[Rötterdaam (stad)|Rotterdam]] wun en tweedes wör op t [[Neerlaand]]s Kampioenskop, woerduur't he met moch doon op de [[Olympiese Zommerspöllen]] van [[Seoel]]. Met zin peard Felix haalden he doar de zeuwende plek in de eankele klasse. Met t Neerlaandse manskap wör he viefdes in de laandenwedstried. Met Felix wör he ook doardes op t Europees kampioenskop van [[1989]] in Rotterdam.

n Opvolger van Felix was t peard Egano. Met dit peard haalden Lansink ne doarde plaatse op t Europees kampioenskop in t [[Fraankriek|Fraanske]] La Baule in [[1991]]. Met t laadenmanskap wör he eerste. Op de Olympiese Zommerspöllen van [[Barcelona]] in [[1992]] haalden he met [[Piet Raijmakers]] en [[Jan Tops]] ne gooldene medalje in de laandenwedstried.

Op de Olympische Spöllen van [[Sydney]] in [[2000]] dee Lansink vuur t lest vuur Neerlaand met. Met [[Jeroen Dubbeldam]], Jan tops en [[Albert voorn]] haalden he de viefde plek in de eandklassering van de laandenwedstrieden.

Um dee tied wör der ne nieje regel in evoord in de ruutersport det ruuter en peard oet t zelfde laand mossen stammen. In dee tied warren der skoonwal gin toppearde oet Neerlaand, en doarumme besleut Lansink samen te goan met n [[België|Belgiesen]] peardefokker [[Leon Melchior]], en hee nöm in [[2001]]  n Belgiesen nasjonaliteit an. Zin grötste weenst was in [[2006]], doo't he op de [[Wearldruuterspöllen]] in [[Aken (stad)|Aken]] wearldkampioen springen wör.

[[Kattegerie: Tweants artikel|Lansink, Jos]]
[[Kattegerie: Peardesport|Lansink, Jos]]

[[de:Jos Lansink]]
[[en:Jos Lansink]]
[[es:Jos Lansink]]
[[fr:Jos Lansink]]
[[nl:Jos Lansink]]
[[pl:Jos Lansink]]
[[sv:Jos Lansink]]
