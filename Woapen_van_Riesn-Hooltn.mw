[[Bestaand:Rijssen-Holten wapen.svg|thumb|right|200px|t Woapen van de gemeante Riesn-Hooltn.]]

t [[Woapen van Riesn-Hooltn]] is t woapen van de [[Oaweriessel|Oaweriesselse]] gemeante [[Riesn-Hooltn]]. t Woapen wörn me't [[Köninklik Besloet]] öp 18 augustus 2004 an de gemeante geawen.

==Blazoenerige==
De ömskriewige van t woapen is (in t [[Neerlaands]]):

''"Gedeeld; I in azuur een rijstak van goud; II in goud drie zwijnskoppen van keel met slagtanden van zilver, boven elkaar geplaatst. Het schild gedekt met een gouden kroon van vijf bladeren."''<ref>[http://www.hogeraadvanadel.nl/index.php?id=109&wapen=2029 Wapen: gemeente Rijssen-Holten]. Hoge Raad van Adel (18 augustus 2004). Bezocht: 25 oktober 2016.</ref>

De [[heraldische kleur|heraldieske kleurn]] bint gold (geel), azuur (blaauw), keel (rood), en zilver (wit).

==Skiednisse==
t Woapen besteet oet ne kombinoasie van de wöapen van de eermoalige gemeanten [[Riesn]] (n goldenen tak) en [[Hooltn]] (de zwieneköppe). n Riesnsen tak kömp al veur öp nen zeggelofdruk oet 1511. t Riesnse woapen is ok n [[sprekkend woapen]]: n "rijs" of "ries" is n old woard veur n täksken<ref>Etymologiebank: [http://www.etymologiebank.nl/trefwoord/rijs1 rijs]. Bezocht: 25 oktober 2016.</ref>. Oawer de wegkomst van de zwieneköppen we'w niks, nich biej t archief van de [[Hoge Raad van Adel]] mer ok nich biej t gemeantearchief.

De Hoge Raad van Adel döa tiedens de woapenanvroage t veurstel öm t woapen van Riesn (dat in de [[riekskleurn]] oet-veurd is) te oarn. Völgens det veurstel zoln t skild groon wörn, met n tak van zilver. Tusken twea zwieneköppe zoln ne sterre of lelie kömn öm de moagde Maria te symbolisearn. Mer de gemeante vönnen de olde kleurn better en zaa Maria nich as relevant. De gemeante kömn doe me't veurstel van t dealde woapen, zo-a't ok an t ende an de gemeante verleand is.

==Glieksoartige wöapen==
<gallery>
Bestaand:Rijssen wapen.svg|[[Woapen van Riesn]]
Bestaand:Holten wapen.svg|[[Woapen van Hooltn]]
</gallery>

==Referensies==
<references/>

{{Navigoasie gemeantewöapen Oaweriessel}}

[[Kattegerie:Tweants artikel]]
[[Kattegerie:Woapen van Oaveriesselse gemeente]]
