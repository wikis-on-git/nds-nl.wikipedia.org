[[Bestaand:Rijssen-Holten wapen.svg|thumb|right|200px|t Woapen van de gemeante Riesn-Hooltn.]]

Et '''Woapen van Riessen-Hoolten''' is et woapen van de [[Oaweriessel|Oaweriesselse]] gemeante [[Riesn-Hooltn]]. Et woapen wörren met [[Köninklik Besloet]] öp [[18 augustus]] [[2004]] an de gemeante geawen.

==Blazoenering==
De ömskriewing van et woapen is (in et [[Nederlaands]]):

''"Gedeeld; I in azuur een rijstak van goud; II in goud drie zwijnskoppen van keel met slagtanden van zilver, boven elkaar geplaatst. Het schild gedekt met een gouden kroon van vijf bladeren."''<ref>[http://www.hogeraadvanadel.nl/index.php?id=109&wapen=2029 Wapen: gemeente Rijssen-Holten]. Hoge Raad van Adel (18 augustus 2004). Bezocht: 25 oktober 2016.</ref>

De [[heraldische kleur|heraldieske kleuren]] bint gold (geel), azuur (blaauw), keel (rood), en zilver (wit).

==Geskiednisse==
Et woapen dut de woapens van de eermoalige gemeanten [[Riessen]] (nen goldenen tak) en [[Hoolten]] (de zwieneköppe) bie mekaar. n Riessensen tak kömp al veur op nen zeggelofdruk oet 1511. Et Riessense woapen is ok een [[sprekkend woapen]]: n "rijs" of "ries" is een old woard veur een täksken<ref>Etymologiebank: [http://www.etymologiebank.nl/trefwoord/rijs1 rijs]. Bezocht: 25 oktober 2016.</ref>. Oawer de wegkomst van de zwieneköppen we'w niks, nich biej et archief van de [[Hoge Raad van Adel]] mer ok nich biej t gemeantearchief. Wat wal vaststeet, is dat Hoolten zik mangs ook et ''[[keu]]nedarp'' neumt; ne ''keu'' is een anner woard veur '''biggen''.

De Hoge Raad van Adel döa tiedens de woapenanvroage et veurstel öm et woapen van Riessen (dat in de [[riekskleuren]] oet-voord is) te veranderen. Völgens det veurstel zollen et skild greun worden, met nen tak van zilver. Tusken twee zwieneköppe zollen ne sterre of lelie kommen wat de maagd Maria mos veurstellen. Mer de gemeante vönnen de olde kleuren better en har nich zovöl met Maria. De gemeante kömn doe met et veurstel van et deelde woapen, zo as et ok an et ende an de gemeante verleand is.

==Glieksoartige woapens==
<gallery>
Bestaand:Rijssen wapen.svg|[[Woapen van Riesn]]
Bestaand:Holten wapen.svg|[[Woapen van Hooltn]]
</gallery>

==Referensies==
<references/>

{{Navigoasie gemeantewöapen Oaweriessel}}

[[Kattegerie:Tweants artikel]]
[[Kattegerie:Woapen van Oaveriesselse gemeente|Riesn-Hooltn]]
[[Kategorie:Riesn-Hooltn]]
