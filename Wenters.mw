[[Ofbeelding:LocatieWinterswijk.png|thumb|250px|Lokaotie van Wenters]]
'''Wenters''' (of ''Winterswiek'', [[Nederlaands]]: ''Winterswijk'') is een darp en gemeente in het uuterste oosten van den [[Achterhook]]. Ut was bi-j de gemeentelijke herindeling van 1 januari de enige Achterhoekse gemeente dèn ongewiezigd bleef. De gemeente hef op 1 mei 2006 29.159 inwoners en een oppervlak van 138,29 km²(Bron: CBS). De gemeente wordt an drie kanten umslotten deur [[Duutsland]]. 

== Woonkernen ==
De gemeente Wenters hef de volgende woonkernen:

[[Meddo]], [[Huppel]], [[Henxel]], [[Ratum]], [[Brinkheurne]], [[Kotten]], [[Woold]], [[Miste]], [[Corle]] en Wenters (Winterswijk).

== Geschiedenis ==
[[Ofbeelding:Winterswijk flag outline.png|thumb|200px|Vlagge van Wenters]]
Hoast wal zeker is het darp Wenters al meer as 1000 joar old. Ut oldste document woaruut blik dat het kerspel (parochie) Wenters besteet is een lieste van inkomsten van de [[Mauritsstift]] in [[Munster]] ([[Duutsland]]). Dit geschrift kump uut de eerste joaren van de 11e eeuw. Doaruut kan wodden af'eleid dat het darp al veur 1000 noa Christus beston. Het is ok hoast wal zeker dat de stichting van het darp samenhing met de bouw van een karke. De oldste berichten hebt ut namelijk oaver de "Parochia Winterswijk" of vermelden in elk geval dat der een geestelijke warkt. Over de betekenisse van de name "Winterswijk" (Wenters) loopt de meningen nogal uuteen. Ut meest annemmelijk is, dat de name is ontstoan uut een in onbruuk geraakte persoonsname. In historische geschriften komt de volgende namen veur: Winterswijk, Winethereswick, Winriswic en Wenterswic. Wic is de olde benaming veur plaatse of wiek. De persoon wie of doar ewoond mot hebben zol dan Wenether, Winitar of Winter hebben eheten. 

== Geologie ==
Wenters steet bekend um zien [[coulissenlandschap]] en [[steengroeve]] met fossiele resten. An ut ende van ut [[tertiair]] hef ut grootste deel van [[Nederland]] onder water estoan. Allene [[Zuud-Limburg]] en Wenters lagen boaven ut wateroppervlak. Moar ook hef Wenters ooit onder ut wateroppervlak eleagen.

== Vervoer ==
Tot in ut midden van de 18e eeuw lag Wenters vri-j butenaf en wodden (en wordt nog steeds) in'eslotten deur [[Pruussen]] ([[Duutsland]]). Ut meeste vervoer mos oaver slecht begoanboare weagen goan. Doar kwam verandering in toen de weg [[Borken]] ([[Duutsland]]) via Wenters noar [[Grolle]], [[Zutfent]] en [[Deaventer]] an'elegd wodden. In 1878 wodden het spoor [[Zutfent]]-Wenters an'elegd. Doarmet wodden Wenters uutendelijk echt onslotten. Later wodden ok de lijn [[Zaender]] (Zevenaar)-Wenters en de Borkense baan an'elegd. De GOLS (Gelders Overijsselse Lokaal Spoorweg) leggen ok de bane Wenters-[[Nee]] (Neede) an. Wenters wodden doarmet een woar spoorwegcentrum. Tegeliek met de opkomst van de trein kwam ok de textielindustrie in Wenters tot grote bluuj. De Borkense baan en de spoorliene noar [[Nee]] bunt allang weer eslotten. Moar ut imposante station Wenters besteet nog steeds en getuugt nog van een groots verleden. Tegenswoordigs ri-jdt der nog de lokale [[Syntus]] treinen noar [[Zutfent]] en [[Arnem]].

[[Categorie:Achterhooks_artikel]]
[[Categorie:Gelderlaand]]

[[nl:Winterswijk]]
