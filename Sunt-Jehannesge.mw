[[Ofbeelding:Map NL Skarsterlân Sint Jansgea.png|thumb|250px|Ligging van Sint-Jehannesge]]
'''Sint-Jehannesge''', ([[Nederlaands|Nederlaans]]: ''Sintjohannesga'', [[Fries]]: ''Sint Jansgea'', in de volksmond ''Sint Jut'') is een dörp in et zuden van de gemiente [[Scharsterlaand]], in de [[Nederland|Nederlaanse]] perveensie [[Frieslaand]]. Et dörp het omdebi'j 1.100 inwoners. 

Sint-Jehannesge vormt eins een twielingdörp mit [[Rotsterhaule]]. De dörpen warken dan ok tegere op vule terreinen, zoas op et gebied van schoelen, karken en verienigings. Sint-Jehannesge is vernuumd naor de karke in et dörp, die wijded is an de heilige Jehannes. Disse karke staot hier al jaoren niet meer. Wel staot d'r in de buurt nog een meulen: [[De Hersteller (Sint-Jehannesge)|De Hersteller]].

Hoe et komt weet gieniene, mar zoe'n veertig tot vieftig jaor leden woonden en warkten an de Streek in et twielingdörp wel tien verschillende bakkers. Tot een broodoorlog kwam et liekewel niet. Integendiel, ze orgeniseerden heur in een inkoopverieniging en ien keer per jaor gongen ze mit heur vrouwen een dag op stap. De meerste van die bakkeri'jen bin in de jaoren zestig verdwenen, mar de zaeken die overbleven hebben vaeke zo gek nog niet boerd. De koekfebriek van Sint-Jehannesge, [[Wieger Ketellapper]] (onderdiel van [[Koninklijke Peijnenburg B.V.]]), is bekend in hiel Nederlaand, krek as de roggebroodfebriek van Van Dijk en in Rotsterhaule de koek- en [[peperneute]]febriek van Modderman. 

[[Kattegerie:Stellingwarfs_artikel]]
[[Kattegerie:Plak in Frieslaand]]

[[fy:Sint Jansgea]]
[[nl:Sintjohannesga]]
