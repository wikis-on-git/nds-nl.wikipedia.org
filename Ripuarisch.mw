[[File:Rheinischer faecher.png|right|250px|thumb|'t Taolgebied van 't Ripuarisch in 't blauw mit nummer 3]]
't '''Ripuarisch''' is de saomenvattende term veur de [[Middelfrankisch]]e dialecten dee veurnaomelijk in 't zujen van de [[Duutslaand|Duutse]] staot [[Noordrhain-Westfele|Noordrien-Westfaolen]] espreuken worren, en zich kenmaarken deur bieveurbeeld de tweetonigheid, zoas 't [[Limburgs]] dat ok het. We kunnen daodeur 't Ripuarisch as 't [[Middelduuts]]e breurtsie van 't Limburgs zien. 't Heufddialect van 't Ripuarisch is 't [[Keuls]], één van de aore grote dialecten is 't [[Aokens]]. In 't uterste zuudoosten van [[Limburg (Nederlaand)|Nederlangds Limburg]], ([[Karkraode|Karkraoje]], [[Bocholtz]], [[Simpelveld]], [[Lemiers]] en [[Vaols]]) praoten ze ok Ripuarische dialecten, en ok in 't noorden van ''Neubelgien'' ([[Eupen]] en umgeving).

De grens mit 't Limburgs wort evormd deur de [[Benrather Linie]] - dit is een staarke [[isoglosse]]. Toch bin veul Ripuarische dialecten veur Limburgers goed te verstaon. De verwantsjap tussen de twee taolen komt deur de [[Keulse expansie]]: de export van taolelementen uut 't dialect van [[Keuls|Keulen]] naor 't westen, vanwege 't anzien van de stad.

Belangrieke taoleigensjappen bin 't vele gebruuk van de ng-klank, veural waor 't Hoogduuts en Nederlangds -nd hebben, dus 'vingen' en 'anger' veur t Nederlaandse 'vinden' en 'ander', en 't vertalen van de Hoogduutse en Nederlangdse g in j. 

{{Interwiki|kode=ksh}}
{{Dia|Disse pagina is esjreven in 't [[Bunsjoots]]}}

[[Kategorie:West-Veluws_artikel]]
[[Kategorie:Germaanse taol]]
