'''Ulft''' is een darp in de gemeente [[Olde Iesselstreek]] previnsie [[Gelderland]] in [[Nederland]]

Met bi-jnao 10.800 inwoners is Ulft de grootste plaatse in gemeente Olde Iesselstreek. De iezerindustrie hef in Ulft zijn sporen achter-elaoten. Met het vertrek van de olde metaalindustrie bunt terreinen bij het centrum van het darp vri-j-ekommen die binnenkort een grote verandering ondergaot: de Hutten, met zo’n 450 woningen. De meeste grote bedrieven bunt now evestigd aan de rand van Ulft, op de bedrieventerreinen de Rieze IV en V. Ook DRU en ETNA zullen naor verwachting hier een ni-je vestigingsplaatse vinden. Pelgrim en ATAG hebt - niet langer ebonden aan de grondstof iezeroer en de Olde Iessel veur transport- een ni-je vestigingsplaats evonden in [[Duven]]. 	

Ulft hef een uutgebreid winkelbestand en een bluujend verenigingsleaven (met onder meer het Ulfts Mannenkoor en de Ulftse Nachtegalen). Ulft hef een modern zorgcentrum, Debbeshoek, en een aoverdekt zwembad De Blenk. Völ culturele activiteiten vindt plaats in gemeenschapshuus de Smeltkroes, ok in het centrum van Ulft. In het centrum vind i-j ok Spaans centrum/educatief centrum de Sluseborch en het Turks-Islamitisch centrum. In Ulft is ok de Wesenthorst, onderdeel van het Almende College evestigd.
 
Zaoterdags is der van 09.00 tot 14.00 uur markte in Ulft, op het Kennedyplein.

[[Categorie:Achterhooks artikel]]
[[Categorie:Gelderlaand]]

[[nl:Ulft]]
