[[Ofbeelding:Ulft007sepiakopie.jpg|thumb|250px|Hoogoven van de veurmalige DRU in Ulft]]
'''Ulft''' is een darp in de [[Liemers]] in de gemeente [[Olde Iesselstreek]], previnsie [[Gelderland]] in [[Nederland]].

Met bi-jnao 10.800 inwoners is Ulft de grootste plaatse in gemeente Olde Iesselstreek. De [[iezer]]industrie hef in Ulft ziene sporen achter-elaoten. Met het vertrek van de olde metaalindustrie bunt terreinen bi-j het centrum van het darp vri-j-ekommen die binnenkort een grote verandering ondergaot: de Hutten, met zo’n 450 woningen. De meeste grote [[bedrief|bedrieven]] bunt now evestigd aan de rand van Ulft, op de bedrieventerreinen de Rieze IV en V. Ook [[DRU]] en [[ETNA]] zult naor verwachting hier een ni-je vestigingsplaatse vinden. [[Pelgrim]] en [[ATAG]] hebt - niet langer ebonden aan de grondstof iezeroer en de Olde Iessel veur transport- een ni-je vestigingsplaats evonden in [[Duven (gemeente)|Duven]]. 	

Ulft hef een uutgebreid winkelbestand en een bluujend verenigingsleaven (met onder meer het [[Ulfts Mannenkoor]] en de [[Ulftse Nachtegalen]]). Ulft hef een modern zorgcentrum, Debbeshoek, en een aoverdekt zwembad De Blenk. Völ culturele activiteiten vindt plaats in gemeenschapshuus de Smeltkroes, ok in het centrum van Ulft. In het centrum vind i-j [[Spanje|Spaans]] centrum/educatief centrum de Sluseborch en het Turks-Islamities centrum. In Ulft is ok de Wesenthorst, onderdeel van het [[Almende College]] evestigd.
 
Zaoterdags is der van 09.00 tot 14.00 uur markte in Ulft, op het Kennedyplein.

==Kultuur==
*[[Huntenpop]], popfestival

{{Olde Iesselstreek}}

[[Kategorie:Achterhooks artikel]]
[[Kategorie:Plaotse in Gelderlaand]]
[[Kategorie:Olde Iesselstreek (Liemers)]]
