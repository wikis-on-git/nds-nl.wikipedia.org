[[Ofbeelding:Ov-Dreentse greenze Wiek-Haalfweg.JPG|thumb|right|250px|Brogge oaver 't Drèents-Oaveriesselse grèensreviertien de Riest, bi'j Haalfweg-De Wiek]]
'''Haalfweg''' is een [[buurtschop]] in de [[Stappest (gemiente)|gemiente Stappest]] in de [[Nederlaand|Nederlaandse]] [[pervincie]] [[Oaveriessel]]. De buurtschop lig in 't noorden van de gemiente, in 't [[Boswachteri'je Stappest|Stappesterbos]] bi'j de grèenze mit [[Drenthe]].

't Centraole punt in Haalfweg is eetkefee "Het Vergulde Ros". Vrogger waren d'r ok een [[meule]], een [[zuvelfebriek]] en een warme bakker.

Vanuut 't dörp [[Stappest]] kooj via Haalfweg an 't dörpien [[De Rieverst]]. Aj op de krusing in Haalfweg linksof slaot, kooj oaver de [[Riest (revier)|Riest]] en via 't [[Tolweg|Tolhuusien]] van 't laandgoed [[Dickninge]] op 't Drèentse dörp [[De Wiek]].

't Eetkefee is mit bekend deur de anwezigheid van een [[stoark|eileuversnöst]] op 't dak, daoras alle jaoren een eileuverpaar bröd. Dichtebi'j hej 't eileuverstesjon [[De Lokkeri'je]], daoras alle jaoren tientallen eileuvers heur [[Aai (dier)|eier]] uutbruudt. In augustus kuj in de umgeving vake hiele parti'jen eileuvers antreffen, veurdet die naor 't zuden vliegt veur de oaverwintering.

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents_artikel]]
[[Kategorie:Plaatse in Oaveriessel]]
