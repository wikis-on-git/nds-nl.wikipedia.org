'''Aksent''' is een rechtstreeks uutezunden radiopregramma oaver [[streektaal]] en -cultuur op de Oaveriesselse zender [[RTV Oost|Radio Oost]]. [[Monique Sleiderink]] döt de prissentaotie, mangs in 't [[Tweants|Twèents]], mangs in 't Nederlaans. Dit hangt of van de gasten die as ter bint: det kunt lu uut 't [[Nedersaksisch]]e taalgebied weden, mar ok lu van daorbuten. Deur 't veulvuldige wisseln tussen standerdtaal en streektaal hef 't leste vake wat [[regiolect|regiolectisch]]: 't is op 't Nederlaans an-eskeuven.

Streektaalzangers bint d'r veule te gast, maanks ok mèensen die in de streektaal skrieft of aans nog mit cultuur gaanks bint of streekeigen wark hebt. Vaste onderdielen bint 'de twei minuten van [[Helligen Hendrik]]' (een sketch deur komiek [[Bert Eeftink]]) en de taaltest, daoraj de betiekenisse van een Twèents woord mut raoden. D'r wördt ok meziek edri'jd in de verskeiden streektalen van Nederlaand. 't Pregramma kuj op zaoterdagnommerdag tussen twaalf en ien uur naor luustern.

==Uutgaonde verwiezing==
*[http://www.rtvoost.nl/Programma/?id=62 Aksent op de webstee van RTV Oost, mit recente opnaomes]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Radiopregramma]]
[[Kategorie:Nedersaksiese kultuur]]
