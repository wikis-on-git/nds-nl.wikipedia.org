'''Aksent''' is een rechtstreeks uutezunden radiopregramma oaver [[streektaal]] en -cultuur op de Oaveriesselse zender [[RTV Oost|Radio Oost]]. [[Monique Sleiderink]] döt de prissentaotie, mangs in 't [[Tweants|Twèents]], mangs in 't Nederlaans. Dit hangt of van de gasten die as ter bint: det kunt lu uut 't [[Nedersaksisch]]e taalgebied weden, mar ok lu van daorbuten. Deur 't veulvuldige wisseln tussen standerdtaal en streektaal hef 't leste vake wat [[regiolect|regiolectisch]]: 't is op 't Nederlaans an-eskeuven.

Miest bint d'r streektaalzangers, mangs ok mèensen die in de streektaal skrieft of aans nog mit cultuur gaanks bint of streekeigen wark hebt. Vaste onderdielen bint 'de twei minuten van [[Helligen Hendrik]]' (een sketch deur komiek [[Bert Eeftink]]) en de taaltest, daoraj de betiekenisse van een Twèents woord mut raoden. 't Pregramma kuj op zaoterdagnommerdag tussen twaalf en ien uur naor luustern.

==Uutgaonde verwiezing==
*[http://www.rtvoost.nl/Programma/?id=62 Aksent op de webstee van RTV Oost, mit recente opnaomes]<br>

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents_artikel]]
[[Kattegerie:Radiopregramma]]
[[Kattegerie:Nedersaksische_cultuur]]
