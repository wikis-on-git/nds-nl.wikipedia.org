

'''Albertje Sabine Uitslag''' ([[Westerhaar]], [[4 meert|4 meart]] [[1973]]) is ne [[Neerlaand]]se polletiekvrouwe. Van [[8 april]] töt [[augustus]] [[2008]] vervung he [[Mirjam Sterk]] as lid van n [[Tweede Kamer|Tweeden Kamer]] vuur t [[Christendemokraties Appèl|CDA]] den't met zwangerskopsverlof was. t Was vuur t eerst det n lid van n Kamer zik leut vervangen vuur ne zwangerskop.<ref>[http://www.destentor.nl/regio/deventer/article2520253.ece Sabine Uitslag vier maanden CDA-kamerlid], [[de Stentor]], 24 januari 2008</ref> Seend [[september]] [[2008]] is he vast kamerlid vuur t CDA, umdet [[Karien van Gennip]] der oet gung.<ref>[http://www.rtvoost.nl/nieuws/?page=1&cat=1&id=85968 Uitslag definitief in Tweede Kamer], [[RTV Oost]], 26 juni 2008</ref>

==Leawen==
Oetslag wör joonk in t [[Vjenne]] en gung in [[Almelo]] noar t Christelijk Lyceum. Doarnoa studeerden he verpleegkeunde an de [[Saxion Hogeskole]] in [[Eanske]]. Tusken januwoari [[2007]] töt an det he in n Kamer köm, dee he woarken vuur t wetenskoppelik buro van t CDA. Doar was Uitslag oonder mear drok met t roadgewen van de fraksie wat [[gezoondheaidszorg]] angeet. Bie de verkiezings van 2006 steund he 50ste op de lieste vuur kandidoaten en kreeg 6535 stemmen. Noa öare instelling op 8 april 2008 spreuk he direkt op n vroagstuk oawer zwerfjeugend.<ref>"Sabine Uitslag na beëdiging meteen in debat" [[Delta FM]], 6 april 2008</ref>
Op 13 juni 2009 spreuk Uitslag bie de 35e [[EO-Jeugenddag]] met oonder mear [[Prem Radhakishun]], [[Joël Voordewind]] en [[Roelof Bisschop]]. Op 24 september 2009 vreug Uitslag an minister [[André Rouvoet]] of zin ministerie kan oetzeuken of de jeugend ewoarskouwd kan worden vuur met n kompjoeter bewoarkte fotomodellen duur der n soort kuurmoark op te zetten.<ref>[http://spitsnet.nl/nieuws.php/1/15355/online/CDA_wil_nepmodellenwet.html "CDA wil nepmodellenwet"] Sp!ts, 24 september 2009</ref>

== Mooi um te weten ==
* In december 2006 wör he verkeuzen töt beste webpolletieker van t joar 2006.<ref>[http://www.nu.nl/news/918612/50/rss/Sabine_Uitslag_(CDA)_webpoliticus_van_het_jaar.html Sabine Uitslag (CDA) webpoliticus van het jaar], [[NU.nl]], 18 december 2006</ref>
* Uitslag dut zingen bie ne [[coverband]], [[Spinrock]]. Earder zung he in de band [[Zipper (band)|Zipper]].
* Eand 2009 maken Uitslag bekeand det he n nommer in t Tweants geet opnemmen,<ref>[http://www.telegraaf.nl/prive/5663006/__Rockdiva_CDA_Uitslag_neemt_Twentse_hit_op__.html Rockdiva CDA Uitslag neemt Twentse hit op] [[Telegraaf.nl]], 28 december 2009</ref> det ''Loat mie lös'' geet heten.<ref>[http://www.tctubantia.nl/regio/twente/6124778/Loat-mie-los-moet-grote-hit-worden.ece Loat mie lös moet grote hit worden] tctubantia.nl 15 februari 2010</ref>

==Oetgoande verbeendiges==
* [http://uitslag.cda.nl/home.aspx Sabine Uitslag op de website van het CDA]
* [http://www.tweedekamer.nl/kamerleden/alle_kamerleden/uitslag/index.jsp Sabine Uitslag], [[Tweede Kamer der Staten-Generaal]]
* [http://www.youtube.com/watch?v=eoYItSRGjK8 Uitslag in ne oetzeanding van Hulzebosch de Hort Op (RTV Oost)]
* Uitslag is te volgen op [[Twitter]]: http://www.twitter.com/SabineUitslag

{{bron|<references/>}}

{{DEFAULTSORT:Uitslag, Sabine}}
[[Kattegerie:Tweants artikel]]
[[Kattegerie:CDA Politikus]]
[[Kattegerie:Tweede Kamerlid]]
[[Kattegerie:Tukker]]

[[en:Sabine Uitslag]]
[[fy:Sabine Uitslag]]
[[nl:Sabine Uitslag]]
