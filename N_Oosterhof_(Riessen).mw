'''Havezate n Oosterhof''' is n kasteel in [[Riesn]], in [[Tweante]]. t Wörd vuur t eerst eneumd op ne verkoopakte oet [[1334]]. Zo t kasteel dr non oetzut is vuur n groot deel te daankn an ne verbouwing oet t 18e joarhoonderd.

De leste oadelike femilie dee't dr in woondn was de femilie Coenen. Dee woondn dr töt [[1937]]. In [[1960]] wör t hele spulken met umlignde groond dr bie verkocht an de Gemeente Riesn, woernoa't t hele spulken wier op elapt wör, umdet t in dartig joar tied n vervaln spulken was ewördn.

Doarnoa wör t töt an [[1987]] gebroekt as opleaidingsgebouw vuur kroamvrouwleu. Doarnoa wör t oawer edreagn noar de spesjaal doarvuur op erichte Stichting Havezate Oosterhof.

t Grötste deel van n Oosterhof wörd non gebroekt duur t Riessens Museum. n Aander gedeelte wörd gebroekt duur de Kreenk Woarkgewers van Riesn.

In t rechter bouwhoes zit n arzietektnkantoor, en in t leenker bouwhoes zit seend 2002 t [[Internasjonaal Brandwearmuseum]], en n deel van de verzameling van t Riessens Museum.

Binn de singels van n Oosterhof is nen grootn hof an elegd, den't duur de Gemeente wörd oonderhooldn. Dissen hof is lös vuur iederene, en is ne geleefde stean vuur trouwfotoos.

{{Bron|
|[http://www.rijssensmuseum.nl/sub/oosterhof.html Stukn op de webstea]
|[http://www.kasteleninoverijssel.nl/pages/oosterhof.htm Kastelen in Overijssel.nl - De Oosterhof]}}

[[Kattegerie: Tweants artikel]]
[[Kattegerie: Kastele in Nederlaand]]
