{{Titel kleine letter}}

[[Ofbeelding:N Oosterhof.jpg|thumb|right|300px|n Oosterhof]]

'''Havezate n Oosterhof''' is n kasteel in [[Riesn]], in [[Tweante]]. t Wörd vuur t eerst eneumd op ne verkoopakte oet [[1334]] as ''Schultengoed Gerlovic'' van Johan van Thije. Zo t kasteel dr non oetzut is vuur n groot deel te daankn an ne verbouwing oet t 18e joarhoonderd.

==Geskiedenisse==
In [[1475]] wörd t ekocht duur t geslacht Van Langen, det an n eande köm in [[1637]]. In dissen tied kreeg t kasteel mear bekeandheaid umdet [[Prins Maurits]] dr völle köm um op jacht te goan. In [[1637]] wör kollenel van de [[Stoaten van Oaveriessel]] Ernst van Ittersum oarfgenaam van n Oosterhof en t bleef in de femilie töt 1900. n Lesten oet disse liene, Frederik Alexander van Ittersum, den't n Oosterhof oarvn in [[1848]], köm oet de tied op [[21 oktober]] [[1900]]. Toew gung alns oawer op zin zuster Louise, den't etrouwd was met Jonkheer Hendrikus A.D. Coenen. Töt [[1959]] bleef t in de femilie. Teegn dee tied was de havezate al zo of etakeld det dr nog nauweliks in ewoond kon wordn. In [[1960]] verkochn n lestn bewonner, Barones van der Borch tot Verwolde, t hoes en alle groond an de gemeente Riesn,<ref>http://www.kasteleninoverijssel.nl/pages/oosterhof.htm</ref> woernoa't t hele spulken wier op elapt wör.

Doarnoa wör t töt an [[1987]] gebroekt as opleaidingsgebouw vuur kroamvrouwleu. Doarnoa wör t oawer edreagn noar de spesjaal doarvuur op erichte Stichting Havezate Oosterhof.

==Gebroek==
t Grötste deel van n Oosterhof wörd non gebroekt duur t Riessens Museum. n Aander gedeelte wörd gebroekt duur de Kreenk Woarkgewers van Riesn.

In t rechter bouwhoes zit n [[Architektuur|arzietektn]]kantoor, en in t leenker bouwhoes zit seend 2002 t [[Internasjonaal Brandwearmuseum]], en n deel van de verzameling van t Riessens Museum.

Binn de singels van n Oosterhof is nen grootn hof an elegd, den't duur de Gemeente wörd oonderhooldn. Dissen hof is lös vuur iederene, en is ne geleefde stean vuur trouwfotoos.

{{Bron|
*http://www.rijssensmuseum.nl/sub/oosterhof.html Stukn op de webstea van t Riessens Museum
----
<references/>
}}

[[Kattegerie:Tweants artikel]]
[[Kattegerie:Kastele in Nederlaand]]
[[Kattegerie:Riesn-Hooltn]]
