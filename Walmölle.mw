[[Ofbeelding:Ravelijn.jpg|thumb|Mölle op de wallen van Goes]]

Ne '''walmölle''' is ne mölle dee steet op den [[stadswal]] van ne ummuurde [[Stad (woonstee)|stad]]. Hierdeur had ne mölle vri-jen windvang. Ok waren zie bi-j eslotten [[stadspoorte]]n veur de stadsbewonners bereikboar en had et stadsbestuur vaste inkomste uut den "[[belasting (fiscaal)|belasting]] op et gemaal".<br />
Um te veurkommen dat et stadsbestuur inkomsten misleep, wodden doar "mölledwang" op-elegd. Zi-j waren dan verplicht um eur [[graon|groan]] op ne stadsmölle te loaten malen.<br />
De stadsmölle wödden mangsmoal deur et stadsbestuur bi-j opbod an den meest bedende [[möllenoar]] verpacht, woarbi-j hi-j zich verplichtten um de belasting op et gemaal veur et stadsbestuur te innen en of te stoan. Doarnoast had den möllenoar "schuprecht", et recht um as belonning veur et malen n deel van et meal veur eigen gebruuk achter te holden. Hierveur wodden ne schuppe van bepoalde ofmetingen ebruukt. Sommige möllenoars heelden bi-j de stelle euren doeme op den raand van de schuppe, woardeur zie meer [[meal]] koanden schuppen.

[[Kategorie:Achterhooks_artikel]]
[[Kategorie:Mölle]]
