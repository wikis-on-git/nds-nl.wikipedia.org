[[Ofbeelding:MR. Robot.png|thumb|right|200px|Beeldmoark vuur Mr. Robot]]
'''Mr. Robot''' is ne [[Verenigde Stoaten|Amerikaanse]] [[TV-riege]] oet [[2015]]. Et is nen [[drama (genre)|drama]]-[[thriller (genre)|thriller]] eskrewen duur [[Sam Esmail]].

==Verloop==
De serie volget Elliot Alderson, nen jongen kearl in [[Niej-York]] Stad. Hee woarket vuur nen internetbevealigingsbedrief Allsafe as bevealigingsprogrammeur. Hee lid oonder sosjale angst en kliniese nearslachtighead. Zinne gedachtenstreum lik slim te lieden oonder achtervolgingswaan en waanzin. Zinne wieze um met leu in kontakt te kommen is duur ze te [[hacken]], woerduur as hee zik verdan meant op te mutten stellen as nen soort online bewaker. Hee wörd eroonseld duur nen geheimzinnigen [[anarchie|anarchist]] den as zik "Mr. Robot" neumt. Hee wörd lid van "fsociety", den Mr. Robot zin koppel [[hacktivisme|hacktivisten]]. Een van öare doelen is um alle skoolden oet te wisken en zo de machtsverdeling van de wearld wier liek te trekken. Det weelt ze doon duur ene van de grötste [[vakvereniging]]en van de wearld, E Corp (dee as Elliot "Evil Corp" neumt), plat te leggen. Toovallig is E Corp den grötsten klaant van Allsafe.

==Akteursriege==
===Heuwdrollen===
* [[Rami Malek]] as [[Elliot Alderson]],<ref>[http://www.usanetwork.com/mrrobot/cast/elliot-alderson [[USA Network]] Elliot Alderson – spöld duur Rami Malek.] Bekekken op 4 juli 2015.</ref> nen bevealigingsprogrammeur bie Allsafe Cybersecurity en nen hacker den as allens in de gaten heuld. Hee hef sosjale angsten en lid an kliniese nearslachtighead en waanbeelden. Hierduur kan hee neet good met leu en leawt hee ofzeunderlik.<ref>[http://www.backstage.com/resources/detail/productionlisting/mr-robot-83460/ backstage.com. Mr. Robot.] Bekekken op 21 april 2015.</ref>
* [[Christian Slater]] as Mr. Robot,<ref>[http://www.usanetwork.com/mrrobot/cast/mr-robot USA Network. Mr. Robot – spöld duur Christian Slater.]  Bekekken op 4 juli 2015.</ref> nen an opstaandigen anarchist den as Elliot anhaalt in zinne verdekte hackergroep met den naam fsociety.
* [[Carly Chaikin]] as Darlene,<ref>[http://www.usanetwork.com/mrrobot/cast/darlene USA Network. Darlene – spöld duur Carly Chaikin.] Bekekken 3 juli 3, 2015.</ref> ene van de fsociety-hackers.
* [[Portia Doubleday]] as Angela Moss,<ref>[http://www.usanetwork.com/mrrobot/cast/angela-moss USA Network. Angela Moss – spöld duur Portia Doubleday.] Bekekken op 4 juli 2015.</ref> Elliot's vrindin van vroger en kollega bie Allsafe.
* [[Martin Wallström]] as Tyrell Wellick,<ref>[http://www.usanetwork.com/mrrobot/cast/tyrellwellick USA Network. Tyrell Wellick – spöld duur Martin Wallström.] Bekekken op 4 juli 2015.</ref> den ambisjeuzen Senior Vice President of Technology bie E Corp.


[[Kategorie: Tweants artikel]]
[[Kategorie: Tillevisiepregramma]]
