'''Paais''' is een [[Nederland]]s dörp in het noorden van de provincie [[Drenthe]], ongeveer tien kilometer ten zuden van de stad [[Grunn]].

Tot 1 januari [[1998]] was Paais een sulfstandige gemeinte. Noa de Gemeintelieke herindeling van [[Drenthe]] mokt het deil oet van de gemeinte [[gemeinte Noordenveld|Noordenveld]].

Aantal inwoners (inclusief [[Altena (Drenthe)|Altena]], [[Paiser- en Eeldermoa|Paisermoa]] en [[Paiserwold]]):
* ruim 5100 (per 1 januari 2003)
* 5337 - (per 1 januari 2004)

Tegenwoordig is Paais een forensendörp mit starke oriëntoatie op de stad Grunn.

Vrouger was Paais een typisch Drents boerendörp met veurnoamelek gemengde bedrieven.

In de zestiende en zeumtiende eeuw stun het dörp bekend om de oetgebreide teelt van [[hop]], veural gebruukt veur de bierbereiding in Grunn.

De [[hopbel]] was het beeldmark in het gemeintewoapen.
De noam hop komt vandoag de dag nog veul veur in naamgevingen als Hoppekampweg, vereiniging De Hopruiters, lokoal weekblad De Hopbel en bejoardencentrum De Hoprank.

Bai wieze van openluchtmuseum is deur een groep vraiwilligers een serie zogenoamde Hopkoelen inricht. Dit terain is gelegen an het fietspad oetkommend op de Hoppekampweg en gef een oraeg beeld van de klassieke [[Hopteelt]].

== Bezainswoardigheden ==
* Hoptuun
* Middeleeuwse kerk, een bouwwaark oet de dartiende eeuw; in dizze kerk stait een örgel oet de zeumtiende eeuw
* [[Windmeuln]], soms [[Paisermeul]] nuimt, nog regelmoatig in gebruuk veur het moalen van groan, daterend oet de achtiende eeuw en voorzein van een zölfzwichtend mechanisme
* An de noordkant van het dörp, onder de rook van de stad Grunn lig het natuurgebied ''de Paiser- en Eeldermoa''.
* [[openluchtzwembad]], bouwt in de zesteger joaren, en van 1988 of deur een grote groep vraiwillegers in stand holden.

==Geboren in Paais==
* [[Warmolt Tonckens]] (22 november 1848), jurist en gouverneur van Suriname

==Oetgoande verwiezingen==
* [http://www.zomerbadpeize.nl Zomerbad Peize]
* [http://members.home.nl/arjangarlich/ website over de Paisermeul]

{{Dia|Schreven in 't [[Noordenvelds]] van Paais, in de Grunnigse spelling}}

[[Kattegerie:Drèents_artikel]]
[[Kattegerie:Plaots in Drenthe]]

[[en:Peize]]
[[nl:Peize]]
