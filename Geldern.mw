'''Geldern''' ([[Nederlaands]]: vrögger ''Gelder'', later ''Gelderen'', zoas te zeen is an de met dizze twee vormen veurkommende familienamen ''Van Gelder'' en ''Van Gelderen'') is ne [[Stad (woonstee)|stad]] in et [[Duutsland|Duutse]] [[Rijnlaand (Duutslaand)|Rienlaand]], in et distrikt [[Kleef (distrikt)|Kleef]] ([[Noordrhain-Westfele|Noordrien-Westfaaln]]). Geldern ligt an den [[Niers]], op rundumme twinteg kilometer noordoostelek van [[Venlo (stad)|Venlo]], moar den ofstaand tot de [[Nederlaand]]sen grenze is hemelsbreed moar 7 kilometer. Geldern hef rundumme de 33.709<ref>http://www.it.nrw.de/statistik/a/daten/amtlichebevoelkerungszahlen/rp1_dez08.html</ref><ref>http://www.geldern.org/daten.htm</ref> inwonners.

== Deelgemeenten ==
Wonkernen binnen dizze [[gemiente (bestuur)|gemeente]] in de regio [[Nederrien (Duutslaand)|Nederrien]] bunt:
* Geldern
* [[Aengenesch]] 
* [[Hartefeld]] 
* [[Geldern-Kapellen|Kapellen]] 
* [[Lüllingen]] 
* [[Pont (Geldern)|Pont]] 
* [[Veert]] 
* [[Vernum (Geldern)|Vernum]] 
* [[Walbaeke (Geldern)|Walbaeke]]

== Geskiednis ==
[[Ofbeelding:Geldern.jpg|200px|rechts|thumb|Karke in Geldern]]
Et is ne plaatse dee alleneg deur den löp van de geskiednis buten et stoatsverband van de Nederlanden is eblaeven, moar dee nen Nederlandsen en Nederlandstaligen eursprong hef. Heure historiese betekkenis veur dizze regio is völle groter ewest as heure kromme ligging in n landelek Duuts grensgebeed zol doon vermooden. Heuren umvang was altied wal bescheiden, moar de stad hef in de leste dree eeuwn heur histories belang verloarn. As in [[1815]] de grenze veur Geldern anders was etrokken, was de stad neet zo buten et middelpunt kommen te liggen, meer nog as et histories enigszins vergeliekboare Gulik (Duuts: [[Jülich]]). Zo wöd in [[1975]] et distrikt Geldern op-enommen in et distrikt Kleve. Vandage is de plaatse neet meer as ne kleine previnsieplaatse met ne streekfunktie veur et underwies.

=== Staedeleke geskiednis ===
==== Tied veur 1543 ====
''zee ok: [[geskiednis van Geldern]]''

==== Nederlandse tied ====
In [[1543]] kwam de stad met de rest van et hartogdom [[Gelre]] onder beheer [[Keizer Karel V|Karel V]] ([[Traktoat van Venlo]]). De stad zol tot [[1703]] bi-j de [[Zudeleke Nederlanden]] blieven, met ne underbraeking van [[1578]] tot [[1587]], toon de stad in hende van den [[Tachtigjoarigen Oorlog|opstand]] en dus van de [[Noordeleke Nederlanden]] was.

==== Prusiese en Duutse tied ====
In [[1703]] wodden Geldern tiedens den [[Spaansen Successieoorlog]] deur [[Praissen|Prusen]] zwoar met kanonnen bombardeerd en uutendelek veroaverd. Bi-j de [[Vrede van Utrecht (1713)|Vrae van Utrecht]] in [[1713]] wodden bekrachtigd dat de stad en et veurmoalige Oaverkwarteer [[Prusisch Opper-Gelre|Pruus]] wodden.
De stad was veur et grootste deel hersteld –- mede met geld van den könning van Prusen -– van et bombardement van [[1703]], toon in [[1735]] nen kruuttoorn ontploften en et grootste deel van de stad wier verwoost woddn.
Zi-j wodden later Duuts, ofezeen van de [[Franse Revolutie|Franse]] bezetting van [[1794]] tot [[1814]]. 
Noa den [[Eerste Wereldoorlog|Eersten Weeldoorlog]] lag Geldern in et Belgiese bezettingsgebeed van de [[Rienprevinsie]].
An et ende van den [[Tweede Wereldoorlog|Tweeden Weeldoorlog]] wöd rundumme 80% van de stad verwoost deur gaellieerde lochbombardementen.

Noa den Tweeden Wereldkrieg wierd Geldern bi-j den ni-jen deelstoat [[Noordrhain-Westfele|Noordrien-Westfalen]] edoan. In [[1975]] ging et distrikt Geldern op in et distrikt [[Kleef (distrikt)|Kleef]].

=== Gewesteleke geskiednis ===
[[Ofbeelding:Gelre1477.png|thumb|left|250px|Gelre in [[1477]]]]
De stad Geldern is in Nederland verholdinggewies unbekend, ondanks dat zi-j veur [[Laege Laanden (stoatkunde)|de Nederlanden]] toch ne belangrieke historiese rolle hef espöld. 
Neet alleneg de [[Nederland]]se previnsie [[Gelderland]] was der wat eeuwn met verboanden, moar ok, en nog völle langer, et grootste deel van Noord-[[Limburg (Nederlaand)|Limburg]] van vandage met plaetse as [[Venlo (stad)|Venlo]], [[Venray]] en [[Horst an de Maas]], en ok n kleiner deel van [[Midden-Limburg]], bieveurbeeld [[Roermond (stad)|Roermond]]. In et ofzunderleke artikel [[Geskiednis van Gelderen]] wödt uutgebreid op den historiese toostaand in-egoan. 
''zee ok [[geskiednis van Gelderen]]''

== Taal ==
Geldern, of Gelder(en), eursprönkelek ''Gelre'', was ne Nederlandstalige stad. De archieven bunt dus ok in et Nederlands van dee tied. Deurdat [[Otto von Bismarck]] vanof 1870 verbod dat in et Duutse riek nen anderen taal eleerd of ambtelek ebruukt wodden, is et Nederlaands doar uut-estoarven. Zee veur den taalkundegen toostaand van dit gebeed et artikel [[Maas-Rienlaands]].

== Zee ok ==
* [[Geskiedenis van Gelderen]]
* [[Maas-Rienlaands]]



== Uutgoande verwiezing ==
* http://www.geldern.de/, website van de stad

== Bronnen en referensies ==
{{Bron|<references/>}}

[[Kattegerie:Achterhooks artikel]]
[[Kattegerie:Geschiedenis]]
[[Kattegerie:Gelderlaand]]
[[Kattegerie:Noordrien-Westfoaln]]
[[Kattegerie:Stad in Duutslaand]]

[[da:Geldern]]
[[de:Geldern]]
[[en:Geldern]]
[[eo:Geldern]]
[[es:Geldern]]
[[fa:گلدرن]]
[[fr:Geldern]]
[[it:Gheldria (città)]]
[[li:Geldere]]
[[nl:Geldern]]
[[pl:Geldern]]
[[pt:Geldern]]
[[ro:Geldern]]
[[ru:Гельдерн]]
[[sr:Гелдерн]]
[[vo:Geldern]]
[[war:Geldern]]
