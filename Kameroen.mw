{{Laandtabel-twd
| naaminlaandssproak = Republic of Cameroon<br />République du Cameroun<br/>(Repubiek Kameroen)
| vlagge =  Flag of Cameroon.svg
| vlagartikel = Vlagge van Kameroen
| woapn =Coat of arms of Cameroon.svg
| woapnartikel = Woapen van Kameroen
| lokasie = Location Cameroon AU Africa.svg
| sproaken = [[Engels]] (offisjeel), [[Fraans]]k (offisjeel). In totaal ong. 200 inheemse sproaken.
| heufdstad = [[Yaoundé]]
| geleuf = [[Christendom]]
| regeringsvörm = [[Republiek]]
| inwonners =  22.534.532 | dichtheid = 39,7
| km2 = 475.442 
| breedtegroad = 3/52//N 
| lengtegroad = 11/31//E 
| region = CM
| pctwater = 0,57
| munteenheid = [[Mid-Afrikaansen Frank]]  | valutakode = (XAF)
| tiedzone = [[UTC]] +1
| volksleed = O Cameroon, Cradle of our Forefathers (Ô Cameroun, Berceau de nos Ancêtres<br /><center>Oh, Kameroen, wege van oonze vuuroolders<br/><center>[[File:United States Navy Band - Chant de Ralliement.ogg]]
| feestdag =
| tld = Cm | laandkode = CM | tel = 237
}}

'''Kameroen''' (oetsprekn as ''kamme-ROEN''), offisjeel de '''Reppubliek Kameroen''' is een laand in [[Midden-Afrika]]. Et ligt op et oosten van [[Nigeria]], op et zuudwesten van [[Tsjaad]], op et westen van de [[Mid-Afrikaanse Republiek|MAR]] en op et noorden van [[Equatoriaal Guinea]], [[Gabon]] en de [[Kongolese Republiek]]. Kameroen hef ne kustliene an de [[Golf van Bonny]], wat deel is van de [[Guinese Golf]] en den [[Atlantiesen Oseaan]].

In Kameroen wordt mear as 200 verskeadene sproaken ekuierd. [[Fraans]]k en [[Engels]] zeent de offisjele sproaken. Et laand wörd regelmoatig "Afrika in miniatuur" eneumd, umdet et laand zo ofwesselend is wat laandskop en kulturen angeet. Natuurlike kenmoarken zeent [[straand]], [[weuste]], [[boarg]]en, [[reagenwoold]]en en [[savanne]]s. Den [[Boarg Kameroen]] is met 4100 meter et heugste peunt. De grötste stad wat inwonnertal angeet is [[Douala]] an de [[Wouri-rivier]]. [[Yaoundé]] is de heuwdstad en hef de belangriekste zeehawen.

Noa de onofhaankelikhead gung et niej evörmde laand bie et [[Gemenebest]], mer et grötste deel van et laand har aait ne [[Duutslaand|Duutse]] [[kolonie]] ewest en was noa den [[Eersten Wearldoorlog]] een [[Fraankriek|Fraans]] mandaat ewördn. Et laand is wied en zied bekeand um de inheemse muziekstielen, vuural [[makossa]] en [[bikoetsi]]. Doarnöast dut et nasjonale [[vootbal]]-elftal van Kameroen et aait good op wearldwedstrieden.

De vrogst bekeande inwonners van et gebeed heurden bie de [[Sao-beskawing]] roondum et [[Tsjaadmear]] en bie de [[jager-gadderaar]]s van de [[Baka]] in et zuudoostelike reagenwoold. [[Portugal|Portugese oontdekkingsvoarders]] kömmen in et [[15e eeuw|15de joarhoonderd]] an op de kuste en neumden et ''Rio dos Camarões'' (''Garnalenrivier''), wat in et [[Engels]] verbasterd wör töt Cameroon. [[Foelavolk|Foela-soldoaten]] stichtten in et [[19e eeuw|19de joarhoonderd et [[Emir (titel)|Emiroat]] [[Adamawa]] in et noorden. Doarnöast vestigden zich stoarke stamdommen en [[Fon (Kameroen)|Fondommen]]. In [[1884]] wör Kameroen as ''Kamerun'' ne kolonie van et [[Duutse Riek]].

Noa den Eersten Wearldoorlog wör et laand verdeeld tusken [[Fraankriek]] en et [[Verenigd Keuninkriek]]. De partieje [[Volksverboond van Kameroen]], ofwal de ''Union des Populations du Cameroun'' (UPC) vreugen um onofhaankelikhead. Fraankriek verbeud de partieje tusken [[1950]] en [[1960]]. Et verkloarden de oorlog an Fraankriek, wat töt [[1971]] doerden. in [[1960]] wör et Kameroense deel wat duur Fraankriek regeard wör, onofhaankelik. Et heten de Republiek Kameroen oonder presideant [[Ahmadou Ahidjo]]. In [[1961]] sleut et zudelike Engelse deel zik der bie an, woernoa as et wiedter gung as de Federale Republiek Kameroen. Et laand wör ummedeupt töt de Vereanigde Republiek Kameroen in [[1972]] en töt de Republiek Kameroen in [[1984]].

In Kameroen geet et politiek en moatskoppelik redelik good. De laandbouw, weagen, et spoer en grote petröllie- en hooltindustrie is doarduur redelik oontwikkeld. Toch leawt redelik wat Kameroensen in oarmood as zelfonderhooldende boeren. Den alleenhearsenden presideant [[Paul Biya]] en zinne [[Kameroense Demokratiese Volksbeweaging]] hebt de töwkes seend [[1982]] stewig in haanden. De Engelssprekkende delen van Kameroen nemt verdan mear ofstaand van de regearing. Besteurders oet disse strekken roopt verdan härter um mear zelfbesteur en zelfs ofsplitsing. 

[[Kategorie: Tweants artikel]]
[[Kategorie: Laand]]
[[Kategorie: Afrika]]
