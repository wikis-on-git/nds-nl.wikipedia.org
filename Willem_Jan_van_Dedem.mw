[[Ofbeelding:WJ baron van Dedem.jpg|thumb|250px|Willem Jan baron van Dedem in 1840]]
Mr. '''Willem Jan baron van Dedem''', heer van de Rollecate ([[Zwolle]], [[18 meert]] [[1776]]<ref>Dalsen wördt mangs as geboorteplaase egeven en 16 meert as geboortedatum.</ref> - [[Den Hulst]], [[21 november]] [[1851]]) was een laandeigenaar die de [[vervening]] van grote dielen van Noordoost-[[Oaveriessel|Aoveriessel]] en Zuudoost-[[Drenthe]] ter haand eneumen hef. Langs 't kenaal de [[Dedemsvaort (kenaal)|Dedemsvaort]] det hij leut graven ontstunden neie plaatsen, of wördden kleine boerenkernen wieder ontwikkeld, zoas Den Hulst, [[De Balk]], [[De Vaort (plaatse)|De Vaort]] en [[Lutten]]. De baron was der iene van de [[Van Dedem|Van Dedems]].

Ieuwenlaank was [[törf]] in Nederlaand de belangriekste braandstof; daorumme wördden grote [[vene (grondsoorte)|veengebieden]] ofegraven of vurtebaggerd. In [[Frieslaand]] gunk det vrij makkelijk deur de bestaonde infrastructuur. In aandere dielen van 't laand mussen speciale waterwegen anelegd wörden. In Noord-Aoveriessel gebeurde det onder toezien van Van Dedem, toen as die de plannen van wijlen zien schoonva mr. G.W. van Marle ten uutvoer bracht. Op 9 juli 1809 wördden der begund mit 't graven van een [[kenaol (waterweg)|kenaol]] van veertig kilometer, det vernuumd wördden naor de stichter: de Dedemsvaort. 't Centrum van de [[törfstikken|törfstikkerije]] wördden 't dörp Dedemsvaort.

Van Dedem, die rechten estudeerd had, was vanof 1811 president van de rechtbaanke van eerste anleg van Zwolle. Wieder wördden e in 1813 anesteld as directeur van de directe belastingen in Aoveriessel.

Van Dedem trouwde in 1802 mit Judith van Marle (1782-1842); uut 't hielijk wördden vier kiender geboren. In 1821 leut hij 't huus Rollecate op [[Veno]] ofbreken en weer opbouwen op Den Hulst (det later diel zol wördden van [[Ni'jlusen|Neilusen]]) an 't kenaol, umme der mit zien gezin te gaon wonen. Vanuut de uutgebouwde kamer had e mooi kiek op "zien" kenaol.

Van Dedem lig begraven op begraafplaatse De Mulderij, net buten 't dörp Dedemsvaort. 't Opvalende graf lig centraol onder een grote [[treurbeuke]]. In 't dörp stiet een [[gietiezer]]n [[neoclassicisme|neoclassicistische]] gedenknaolde ter andèenken an Van Dedem.

==Rifferenties==
<references/>

==Uutgaonde verwiezingen==
* [https://www.wieiswieinoverijssel.nl/zoekresultaten/p2/459-willem-jan-baron-van-dedem WIE IS WIE in Overijssel: Willem Jan baron van Dedem (1776-1851)]

{{Dia|Dit artikel is eschreven in 't [[Zuudwest-Drèents]].}}

{{DEFAULTSORT:Dedem, Willem Jan van}}
[[Kategorie:Drèents artikel]]
[[Kategorie:Adellike femilie in Neerlaand]]
[[Kategorie:Nederlaands oondernemmer]]
[[Kategorie:Geschiedenis van Sallaand]]
[[Kategorie:Geschiedenis van Drenthe]]
[[Kategorie:Vene]]
