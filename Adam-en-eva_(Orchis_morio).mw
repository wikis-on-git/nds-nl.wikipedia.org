[[Ofbeelding:Orchis morio semialba Saarland 01.jpg|thumb|250px|Adam-en-eva]]
De '''adam-en-eva''' of '''harlekijn''' ([[Latien]]: ''Orchis morio'') is een plaantesoorte dee wettelijk bescharmp wonnen in [[Nederlaand]] en steet op de Nederlaanse rooie lieste van plaanten as iezelig zeldzaam en stark of-eneumen. De plaante kump veur in [[Zuud-Europa]] en [[Centraol-Europa|Midden-Europa]]. In Nederlaand kump disse plaante veurnamelijk veur op de [[waddenaailanden|waddeneilanen]]. 

De plaante wonnen ach tot dartig centimeter hoge. De ongevlekken [[blaojen]] bin lochgreun en langerek. De onderste blaojen bin erangschik in een rozet en de bovenste blaojen bin stengelumvattend.

De adam-en-eva bleuit in [[Nederlaand]] van 't einde van [[april]] tot an 't begin van [[mei]] en heel soms oek [[haarfst|'s harres]]. De bloeme kan nogal es verschilllen van kleur, van donkerpurper tot roze of wit. 't Spoor is horizontaal of iets umhoogwiezend en korter as 't vruchbeginsel. De kelk- en kroonblaojen vormen een breje helm. De ziejelingse kelkblaojen hemmen greune narven, waoran de plaante te herkennen is. De lippe hef dreje lobben, op de middenlobbe zitten een antal donkerpaorse stippen.

De plaante kump veur op vochtige, vrie voedselarme grond in leeg [[greslaand]].

== Namen in aandere talen ==
*[[Nederlaands|Nederlaans]]: harlekijn
*[[Duuts]]: Kleines Knabenkraut
*[[Engels]]: Green-winged orchid, Green-veined orchid
*[[Frans]]: orchis bouffon
*[[Latien]]: orchis morio

== [[Nedersaksisch]] ==
*[[Achterhooks]]: 
**''handekeskruud'' ([[Lochem]])
*[[Drèents]]: 
**''harlekijn''
**''harlekijnorchis''
**''orchidee''
*[[Grunnegs]]: 
**''harlekijn''
**''harlekien'' ([[Haauwerziel]])
**''orchidee''
*[[Sallaans]]: ''harlekijn''
*[[Veluws]]:
**''harlekijn''
**''adam-en-eva''
**''orchidee''

== Uutgaonde verwiezing ==
* [http://www.soortenbank.nl/soorten.php?soortengroep=flora_nl&record=Orchis+morio SoortenBank.nl - beschrieving en ofbeeldingen]

{{Commons|Orchis morio|Orchis morio}}
{{Dia|Disse pagina is eschreven in 't [[Nunspeets]]}}

{{DEFAULTSORT:Adam-En-Eva Orchis Morio}}
[[Kattegerie:West-Veluws artikel]]
[[Kattegerie:Plaante]]

[[co:Orchis morio]]
[[de:Kleines Knabenkraut]]
[[en:Green-winged Orchid]]
[[es:Orchis morio]]
[[et:Arukäpp]]
[[fr:Orchis bouffon]]
[[hsb:Mała pihawka]]
[[hu:Agárkosbor]]
[[it:Anacamptis morio]]
[[lt:Mažoji gegužraibė]]
[[lv:Zalkšu dzegužpuķe]]
[[nl:Harlekijn (plant)]]
[[no:Narrmarihand]]
[[pl:Storczyk samczy]]
[[pt:Anacamptis morio]]
[[sv:Göknycklar]]
