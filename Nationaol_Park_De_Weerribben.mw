[[Ofbeelding:Bos in Nationaal Park de Weerribben.JPG|thumb|250px|Bos in Nationaol Park de Weerribben]]
[[Ofbeelding:Weerribben (Overijssel) 20041105_2383.jpg|thumb|250px|De Weerribben vanuut de locht]]
Et '''Nationaol Park De Weerribben''' is een 35 km² groot [[park]] in [[Nederlaand]], dat grotendiels in hanen is van [[Staotsbosbeheer]]. Et nationaole park is op [[17 jannewaori]] [[2007]] uutbreided mit et gebied [[De Wieden]] dat in et zuden d'r van leit en grotendiels in hanen is van [[Netuurmonementen]]. Tegere mit park De Wieden vormen ze et '''Nationaole Park Weerribben-Wieden i.o.''' dat 100 km² groot is. Tegere bin ze ien van de belangriekste moerasgebieden van [[Europa (continent)|Europa]]. De planning is dat d'r nao twie jaor de definitieve instelling van et park volgt. Dit nationaole park leit in de [[Oaveriessel|Overiesselse]] gemiente [[Stienwiekerlaand]]. 

==Geschiedenis==
Tot [[1920]] wodde d'r in dit gebied [[turf]] wunnen. Naodat et turf steuken was, mos dit dreugen op de zogenaemde "ribben", smalle stroken laand die mit hier speciaol veur anlegd wodden ([[legakker]]s). Somstieden sleugen disse ribben weg bi'j slecht weer, zo ontstonnen de Wieden. Omdat et meerste turf steuken was gongen ze daornao over op de winning van [[riet]]. Doe in [[1919]] een [[gemaol]] bouwd wodde begun een perces van [[verdreuging]]. Dit perces wodde verstarkt deur de inpooldering van de [[Noordoostpoolder]].

==Beheer==
As d'r gien beheer is, verdwienen et [[rietlaand]] en et [[hoogvene]] deur [[verlanen|verlaanding]] en wodden de weerribben een groot [[moor (toponiem)|moerasbos]]. Mit et mi'jen van riet en et uutbaggeren van sloden blift de situaosie etzelde. D'r bin slim veul [[meule]]ns in de weerribben; waor ze vrogger et waeter mit votpompten, helpen ze now om et terrein nat te holen.

==Dieren==
Biezunder is de [[purperreiger]]klonie. Ok hej' d'r de [[zwarte stern]], [[rietdompe]] en moerasvoegels as [[karekiet]], [[snor (voegel)|snor]], [[rietzanger]] en [[gele gouw]]. Zoogdieren as de [[haart (daaier)|ree]], [[vos (dier)|vos]] en [[Europese otter]] kuj' hier ok vienen. In et gebied komt ok de [[grote vuurvlinder]] veur, in een speciaole ondersoorte Batava en tal van aandere vlinders. Veur libellen is et waeterrieke gebied mit zien riet ok slim belangriek: De vrogge, Broene en [[Grune glaezemaeker]], Grote keizerlibel, [[Viervlekke]] en verschillende soorten heidelibellen.

===De otter===
In [[2002]] is begunnen mit de herintroduktie van de otter. D'r bin now een antal dieren die heur territorium in de Weerribben hebben. Een antal dieren wodden ok buten de Weerribben zien.

==De mooiste plek van Nederland==
Op [[27 november]] [[2004]] wodde in de finaleuutzending van et [[NCRV]]-tillevisiepergramme ''De mooiste plek van Nederland'' et netuurgebied De Weerribben tot winner keuzen. Et Friese [[Moddergat]] en et Grunningse [[Laauwersmeer|Lauwersmeer]] wodden twiede en dadde. 

==Galleri'je==
<gallery>
Ofbeelding:Weerribben1.JPG
Ofbeelding:Weerribben2.JPG
Ofbeelding:Weerribben3.JPG
Ofbeelding:Weerribben4.JPG
</gallery>

==Ekenomisch gebruuk van et gebied==
*riet
*toeristen
*entekooien

==Uutgaonde verwiezings==
* [http://www.npdeweerribben.nl/ Nationaol Park De Weerribben]
* [http://www.staatsbosbeheer.nl/doen/dagjeuit/bezoekerscentra/details.asp?LOC_ID=117 Bezukerscentrum Staotsbosbeheer]
* [http://www.terugkeer.nl/ Teroggekeer Otter]
* [http://www.waarneming.nl/gebstats.php?id=4525&werkgroep=O Netuurwaornemings in dit gebied]

[[Kategorie:Stellingwarfs_artikel]]
[[Kategorie:Netuurgebied in Oaveriessel]]
