{{Zie dv|Zeet de duurwiesziede [[Washington]] vuur aandere betekenissen van Washington.}}
{{Amerikaanse staot
| naam = Washington
| biejnoam = ''Evergreen State''<br> (''Aait greun stoat'')
| vlagge = [[Bestaand:Flag of Washington.svg|125px|Vlagge van Washington]]
| wapen = [[Bestaand:Seal of Washington.svg|110px|Woapen van Washington]]
| kaorte = Map of USA WA.svg
| heufstad = [[Olympia (Washington)|Olympia]]
| toe-etrejen = [[11 november]] [[1889]]
| oppervlak laand = 184.827
| oppervlak waoter = 6,6%
| inwoeners = 7.061.530 ([[2014]])
| dichtheid = 39,6
| tiedzone = -8/-7
| antal graafschappen = 
| ofkorting = WA
}}

'''Washington''' (oetsprekken as ''WAH-sjin(g)-tən'') is nen stoat in et noordwesten van de [[Verenigde Stoaten]] van [[Amerika]]. Et ligt noordelik van [[Oregon]], op et westen van [[Idaho]], zudelik van de [[Kanada|Kanadese]] [[proveensie]] [[Brits Columbia|Brits Columbië]], an de kuste van den [[Pasifiesen Oseaan]]. Den stoat is neumd noar [[George Washington]], den eersten presideant van de Verenigde Stoaten. Et hudige Washington is et westelike deel van et [[Washingtonterritorium]], wat in et [[Verdrag van Oregon]] in [[1846]] wör of esplitst noa et [[Greansverskel van Oregon]]. Et köm in [[1889]] as 42sten stoat bie de VS.

De heuwdstad is [[Olympia (Washington)|Olympia]], mer 60% van de inwonners wont in (vuursteaden van) [[Seattle (Washington)|Seattle]]. Et is et middelpeunt vuur [[vervoor]], haandel en industrie en ligt an et [[Pugetsond]], nen groten baai van de [[Salish-zee]]. Det is wier nen ingaank van den Pasifiesen Oseaan, met verskeadene eilaanden, depe [[fjord]]en en baaien, dee duur [[gletsjer]]s oet esletten zeent. De rest van den stoat is in et westen bedekt oonder [[meeld reagenwoold]], boargkettens in et westen, midden, noordoosten en zuudoosten en nen halfdreug bekken in et oosten, midden en zuden. Doar wörd fleenk [[boeren|eboerd]]. Noa [[Kalifornië]] is Washington den droksten stoat an de westkuste van de VS.

Washington leawert et meeste [[hooltbouw|hoolt]] van alle Amerikaanse stoaten. [[Douglassparre|Douglas-]] en [[hemlocksparre]], [[gelle danne]|gelle]] en [[witte danne]], [[sparre|gewone sparre]], [[larix]] en [[ceder]] weelt der mirakels best gröaien. Doarnöast leawert den stoat de meeste [[appel]]en, [[hop (plaante)|hop]], [[pear]]en, [[hienebees|hennebeazen]], [[greune meunt]] en beazen. Doarnöast weelt der [[abrikoos|abrikozen]], [[asperge]]s, [[aarften|oarften]], [[droewe|droewen]], [[leenzen]], peppermeunt en [[earpel]] best gröaien. [[Vee]] en bieheurende produkte dreagt ook fleenk bie an de opbrengst van et boeren. Doarnöast wör der völle [[viskerieje|visket]] op [[zalm]], [[helbot]] en [[mearval]]len.

Fabrieken in Washington bouwt vleegtuge en raketten, skepe en [[vervoor]]smiddelen. Doarnöast verwoarket ze hoolt, etten, [[metalen]] en metaalprodukte, [[chemikaliën]] en machines. Washington hef mear as 1000 dammen, zo as de [[Grand Couleedam]]. Den is der vuur [[bevlöaiing]], stroomopwekking, oawerstreumingsbehear en wateropslag.

Den offisjelen naam is wal "Den stoat Washington", mer et wörd vake "Washingtonstoat" eneumd um et te oonderskeaiden van den stad [[Washington D.C.]]. Den bienaam van den stoat is "the Evergreen State", umdet et der aait greun is.

{{Verenigde Staoten}}
[[Kategorie: Tweants artikel]]
[[Kategorie: Verenigde Stoatn van Amerika]]
