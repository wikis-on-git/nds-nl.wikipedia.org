[[Ofbeelding:Lebreton engraving-09-hulk.jpg|thumb|160px|Nen Hulk in [[Toulon]] ]]
Nen '''hulk''' is n histories soort [[vrachtskip]] dat in de [[Middeleeuwn]] wierd ebruukt veur vervoer oaver zee. 

Et weurd hulk is woarschienlek arg old en kump uut et [[Griekenlaand|Grieks]], et betekkent ''eslöpt vrachtskip''. In zienen eersten verschieningsvörm in de [[Laege Laanden]] in de [[achtste eeuwe]] had et nen steavenlozen romp van zwoare planken en nen in den lengte stark eboagen vorm: den zogenaamden '''zeeg'''. In 1930 wodden der in [[Utrecht (stad)|Utrecht]] n wrak evonden wat dizze kenmarken hef en et is doar te zeen in et centroal museum. Nen steavenlozen romp zunder [[kiel (skip)|kiel]] wodden pas völle later in de 17de eeuwe as [[aak (skip)|aak]] beneumd.
 
In de elfde eeuwe wodden in [[Engelaand (olde könninkriek)|Engelaand]] den hulk geliek-esteld met den '''keel''' veur de heugte van et haavngeld. Dit betekkenden dat zi-j eaven groot was as den [[kog]] dee doar keel geneumd wöd, umdat dee wal nen kiel of keel had. Et is annemmelek dat den hulk nog lange et zi-jroer hef ebruukt toon de grotere, op steavens ebouwde skeape al oaveregoane waarn op et [[steavenroer]].

Toon in de [[13e eeuw|13de eeuwe]] ok den hulk van nen steavenroer veurzeen was, vast emaakt an nen lozen of lossen achtersteaven, was den weg vri-j veur ne schoalvergroting dee der too leidden dat in de 14de eeuwe den hulk wier groter was den kog. Et is wieter an te nemmen, moar neet afdoonde beweazen, dat kenmarken van den hulk oaver-egoane bunt in et [[kofskip (skip)|kofskip]] en den lateren [[tjalk]].

In de [[19e eeuw|19de eeuwe]] wodden under nen ''hulk'' verstoan: n onttakeld skip, met enkel nen romp zunder masten en aandere veurzeningen dee neudig bunt um te voaren. Dit wodden ebruukt veur opslag van goderen of as gevangenisse.

[[Kattegerie:Achterhooks_artikel]]
[[Kattegerie:Skip]]

[[de:Holk]]
[[nl:Hulk (schip)]]
[[pl:Holk]]
