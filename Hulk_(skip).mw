[[Ofbeelding:Lebreton engraving-09-hulk.jpg|thumb|160px|Nen Hulk in [[Toulon]] ]]
Nen '''hulk''' is nen histories soort [[vrachtskip]] dat in den [[Middeleeuwn]] wierd ebruukt veur vervoer oaver zee. 

Et weurd hulk is woarschienlek arg old en kumpt uut et [[Griekenlaand|Grieks]], et betekkent ''eslüpt vrachtskip''. In zien eersten verschieningsvörm in den [[Laege Laanden]] in den [[achtsten eeuwe]] had et nen steavenlozen rompe van zwoare planken en nen in den lengte stark geboagen vörm: den zeugenoamden '''zeeg'''. In 1930 wöd daor in [[Utrecht (stad)|Utrecht]] nen wrakke evonden wat dizzen kenmarken hef en et is doar te zeen in et centroal museum. Nen steavenlozen rompe zunder [[kiel (skip)|kiel]] wöd pas veul later in den 17den eeuwe as [[aak (skip)|aak]] beneumd.
 
In den elfden eeuwe wöd in [[Engelaand]] den hulk geliekgesteld mit den '''keel''' veur den heugte van et haavngeld. Dit betekkenden dat zi-j eaven groot was as den [[kogge]] dee doar keel geneumd wöd, umdat dee wal nen kiel of keel had. Et is annemmelek dat den hulk nog lange et zi-jroer hef ebruukt toon den groteren, op steavens ebouwden skeepn al oavergoan waarn op et [[steavenroer]].

Toon in den [[13e eeuw|13den eeuwe]] ok den hulk mit nen steavenroer veurzeen was, vast emaakt an nen lozen of lossen achtersteaven, was den wegge vri-j veur nen schoalvergroting dee doar too leidden dat in den 14den eeuwe den hulk wier groter was den kogge. Et is wieter an te nemmen, moar neet afdoonde beweazen, dat kenmarken van den hulk oaver-egoan bunt in et [[kofskip (skip)|kofskip]] en den loateren [[tjalk]].

In den [[19e eeuw|19den eeuwe]] wöd under nen ''hulk'' verstoan: nen onttoakeld skip, mit enkel nen rompe zunder masten en aandere veurzeeningen neudig um te voaren. Dit wöd ebruukt veur opslag van gooderen of as gevängnis.

[[Kattegerie:Achterhooks_artikel]]
[[Kattegerie:Skip]]

[[de:Holk]]
[[nl:Hulk]]
[[pl:Holk]]
