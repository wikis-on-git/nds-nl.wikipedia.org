'''Fieke Gosselaar''' ([[Finnerwol]], [[1982]]) is een dichteres en prozaschriefster in 't [[Grunnegs|Grunnings]] en [[Nederlaands]]. Ze is ok [[rechtsgeleerde|strafrechtjuriste]] bij de rechtbaanke Noord-Nederlaand.

Gosselaar, die opgruide op Finnerwol, schrif gedichten in 't Grunnings en proza miest in 't Nederlaands. Wark van heur stund onder meer in bloemlezings van [[Dichters in de Prinsentuin]] en [[Dag van de Grunneger Toal]] en in de bundel ''Verrassend Nedersaksisch''. Heur wark was riegelmaotig te vienden in 't in 2015 estopte Grunningstalige literaire tiedschrift ''[[Krödde (tiedschrift)|Krödde]]''. Daornao hef ze bijedreugen an ''[[Oader (tiedschrift)|Oader]]'', 't digitale literaire tiedschrift in 't Grunnings det in 2016 estart is.

In 2013 kwaamp Gosselaar heur eerste dichtbundel ''Nova Zembla'' uut. Sinds de zomer van 2012 les ze alle vrijdagmörgens een [[nöalstukken|column]] veur in 't programma 'De Centrale' van [[RTV Noord]]. In augustus 2014 wördden heur prozadebuut ''Tussen de anderen'' epubliceerd. In de twaalf körte verhalen daorin wördt situaties beschreven waorin mèensen terechtekoomt vlak veurdet ze een misdaod begaot. Gosselaar deu heur inspiratie veur de verhalen op tiedens heur wark as juriste.

Ze hef opetreden op festivals as Explore The North en Hongerige Wolf en op podia as Vera en Perdu.

==Zölfstandige publicaties==
*2013 ''Nova Zembla'' (kleine Uil)
*2014 ''Tussen de anderen'' (Ambo/Anthos)
*2016 ''Spinnetje'' (Rock Ink)

==Bronnen==
*[https://www.webloug.nl/fieke-gosselaar/ Webloug aover Fieke Gosselaar]
*[https://www.tzum.info/2014/09/recensie-fieke-gosselaar-tussen-de-anderen/ Bespreking van ''Tussen de anderen'' op literair weblog Tzum]

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel|Gosselaar, Fieke]]
[[Kategorie:Schriever ien t Grunnegs|Gosselaar, Fieke]]
