[[Bestaand:Map - NL - Apeldoorn - Wijk 15 Lieren en omgeving - Buurt 03 Bosgebied Oosterhuizen.svg|thumb|Ligging Oosterhuzen in de gemeente Apeldoorne]]
'''Oosterhuzen''' ([[Nederlaans|Nederlands]]: ''Oosterhuizen'') is n [[buurtschap]] in de [[gemeente (bestuur)|gemeente]] [[Apeldoorne (gemeente)|Apeldoorne]], in de [[Nederlaand|Nederlandse]] [[pervincie|provinsie]] [[Gelderlaand|Gelderland]]. Oosterhuzen hef 850 inwoners.

Oosterhuzen ligt ten zujen van de stad [[Apeldoorne (stad)|Apeldoorne]] en ten zuudoosten van t darp [[Lieren]]. t Ligt an t [[Apeldoorns Kanaal]], tussen t [[Veluwe]]massief en de [[Iesselvallei]]. Oosterhuzen hef n eigen darpsraod en openbaore basisschole.

Drekt ten zujen van Oosterhuzen ligt n stark bebost gebied, mar t gebied drekt umme de darpskern hen hef n [[laandbouw|landelik]] karakter. In de loop van de twintigste eeuw is de kern merakels egruuid, mar t hef nog veule karakteristieke [[boerderieje]]n en weidse bebouwing. Op de plaatsnaamborden wordt de plaatse betiteld as ''Een kern met pit''. Disse stelling proberen ze waor te maken mit onder meer de jaorlikse grote [[karmse|karmisse]] in t darp en de fietsvierdaagse in de zommermaonden. An t kanaal steet restaurant de Prinsehove.

n Opvallend kenmark van t darp is t [[amfitheater]]. Dit is net as t darp zelf niet al te groot en hef n paor honderd zitplaatsen. t Amfitheater ligt in t harte van t ouwe gehucht, in n uutegraven kule. Naost t amfitheater steet t darpshuus. Dit is n ouwe schole mit an-ebouwd huus van de toemaolige bovenmeister.

== Geschiedenisse ==
De plaatse wordden veur t eerst vermeld in 1235 als ''Osterhuzen''. Op de oudst bewaorde kaarte van de [[Veluwe]], die in 1557 emaakt is, steet de plaatse vermeld as ''Oisterrhuze''.

In [[1858]] is begunnen mit t graven van t zujelike deel van t [[Apeldoorns Kanaal]], dit is in [[1868]] voltooid. t Kanaal is egraven langes de oostkante van de al bestaonde weg van Apeldoorne naor [[Dieren (Gelderlaand)|Dieren]]. Ten westen van disse weg, die noe "Kanaal Zuud" heet, lag Oosterhuzen. t Kanaal is egraven veur de scheepvaort um handel en industrie in Apeldoorne te bevorderen en ok Oosterhuzen dee hier zien veurdeel mee. De kurkfabriek was één van de bedrieven die zich vestigden an t kanaal bie Oosterhuzen.

== Darpshuus Oosterhuzen==
[[Bestand:Dorpshuus Oosterhuuzen.jpg|thumb|Dorpshuus]]
t In 1901 ebouwden darpshuus is zo as veulen zeggen t kloppende harte van t aktieve darp. t Zit in de ouwe schole. De hele waeke wordt der in de gymzaol, die in t darpshuus zit, edanst, ebiljart, esjoeld en evolleybald. t Darpshuus is ok jaorliks t middelpunt van n rommelmarkt, n fietsvierdaagse, n biljarttoernooi, n [[klootschietn|klootschiettoernooi]] en n fietstocht op [[Hemelvaortsdag]]. Ok wordt t darpshuus as vergaderruumte gebruukt deur de darpsraod.

Sinds 2 september steet der n niej biegebouw achter t darpshuus mit de name ''’t Oosterhuisje'', dit wordt naost de Peuterspeulzaol ok gebruukt as rippetisieruumte deur de Muziekamusementsvereniging Mondolia en t ''Oosterhuzens Dialektkoor''.

== Uutgaonde verwiezing ==
* [http://www.dorpsraad-oosterhuizen.nl Darpsraod Oosterhuzen]

{{Apeldoorne}}
{{Dialekt|ovel|Apeldoorne|Algemene Nedersaksiese Schriefwieze}}

[[Kategorie:Plaotse in Gelderlaand]]
