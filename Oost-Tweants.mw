'''Oost-Tweants''' is ne naam veur de variaantn van t [[Tweants]] dee sprökn wordt op t noord-oostn van de denkbeeldige lien [[Geestern]], [[Hengel (Oaveriessel)|Hengel]], [[Oaverdeenkel]]. Dizze indeling is maakt deur dialektkeundige [[Jo Daan]].

t Oost-Tweants wörd in alle deeln van Noord-Oost Tweante sprökn en kent ne gröttere eenheid wat oetsproak angeet, as bv. t [[Tweants-Groafskops]]. t Wörd sprökn in de gemeentes [[Deenkellaand]], [[Tubbig]], [[Losker]], [[Boarn]], [[Eanske]], [[Oldnzel]] en t noordelike deel van de gemeente [[Hengel (Oaveriessel)|Hengel]].

==Kenmearkn==
De belangriekste kenmearkn um te wetn da'j met Oost-Tweants te doon hebt, is t gebroek van "nich" in plaats van "neet", en veur verkleinwöar hebt ze eankelt ''-ke'' (tegnovver Tweants-Groafskops, wat ook mangs ''tje'' hef). Wieders döt t Oost-Tweants met "veur" en "deur" woar Tweants-Groafskops "vuur" en "duur" hef, en aandersumme.

Wieder döt t Oost-Tweants wat körter an as Tweants-Groafskops. Lange, lösse lettergreepn komt hoast nich veur. Ok döt Oost-Tweants zonder veurplaksels in de wearkwöar. Ok hef t Oost-Tweants gin achterplaksel in de meeste zölfstandige naamwöar.

Dit kö'j better zeen deur n veurbeeld:

'''Tweants-Groafskops''' ([[Wierden]]):
:Buurt den tegel met det pötjen eem oaver de mure heen, dan köant dr de veugels better bie.

'''Oost-Tweants''' ([[Tubbig]])
:Beurt den teggel met dat pötke evn ovver de muur hen, dan könt dr de vöggel better bie.

[[Kategorie: Tweants artikel]]
[[Kategorie: Taol]]
