'''Oud Groevenbeek''' is een [[landgoed]], dat tussen de Gelderse gemeentes [[Armelo]] en [[Putten]] inligt. 't Land hef zien naam te danken an een [[sprenge (beke)|spreng]] die op 't landgoed ontspringt. Op 't 224 bunder grote landgoed staon een [[jugendstil]] landhuus, een kas, een [[waotertoren (Armelo)|waotertoren]] en verschillende biegebouwen.

De gebouwen op 't landgoed worren bewoend deur een mar paor minsen. Daornaost zitten der in de kelders van de waotertoren verschillende soorten zeldzame [[vleermuzen]]. De tuinen van 't landhuus gaon over in [[bos]]sen waor vaak [[beuk]]en, en soms [[eek (boom)|eken]], [[dennebomen]], en [[lariks]]en overheersen. Wat 't dierenleven angeet vie-j der onder andere [[haart (daaier)|harten]], [[wild zwien|wilde zwienen]] en [[vos]]sen.

Oud Groevenbeek het een netwark van wandelpaojen waormee-j langes 't landhuus, de (sprengkop van de) Volenbeek en de [[grafheuvel]]s op de Groevenbeekse heed lopen kunnen. 

[[Kategorie:West-Veluws_artikel]]
[[Kategorie:Veluwe]]
