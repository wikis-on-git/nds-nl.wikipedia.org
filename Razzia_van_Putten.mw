[[Image:VrouwtjevanPutten.jpg|220px|thumb|right|'t Vrouwtjen van Putten]]

In 't daarp [[Putten]] in [[Gelderlaand|Gelderland]] worde op [[2 oktober]] [[1944]] deur de [[Duutslaand|Duutse]] bezetters een razzia uut-evoerd, waorbie 't merendeel van de mannelijke bevolking, 661 mannen en jonges, of-evoerd worde naor [[Neuengamme]]. 

Disse [[razzia]] was een Duutse vergelding veur de beschieting, een dag derveur, van een auto van de Wehrmacht bie de Oldenaller-brug (tussen Putten en [[Niekark]]) deur een verzetsgroep. Hierbie kwam één van de vier Duutse inzittende officieren um 't leven.

De represaille worde uut-evoerd op bevel van [[ginneraol]] [[Friedrich Christiansen]]. Oek worde der ruum 100 woeningen in braand esteuken. Naor de oorlog kwammen der van de 661 mannen mar 49 terug. De rest van de mannen kwammen um in [[concentraosiekamp]]en. 

Een monument ter naogedachtenis an de slaachtoffers van de razzia is op [[1 oktober]] [[1949]] deur [[Koningin Juliana]] oenthuld. 't Monument bestaot uut een herdenkingshof, ontweurpen deur Prof. Biehouwer en een zandstenen beeld van [[Mari Andriessen]] oek wel "'t vrouwtjen van Putten" eneumd. 't Verbeeldt een vrouw in klejerdracht mit een zakdoek in der haand. Ze kiekt in de richting van de Ouwe Kaark, van waoruut de mannen of-evoerd worde.

==Uutgaonde verwiezing==
*[http://www.oktober44.nl/ Webstee Stichting Oktober 44 - stichting ter gedenking van de razzia]

{{DEFAULTSORT:Razzia Putten}}
[[Kattegerie:West-Veluws artikel]]
[[Kattegerie:Tweeden weerldoorlog]]
[[Kattegerie:Veluwe]]

[[de:Fall Putten]]
[[eo:Razio de Putten]]
[[nl:Razzia van Putten]]
