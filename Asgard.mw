'''Asgard''' ([[Oldnoords]] '''''Ásgarðr''''') is in den Noord-Europesen mythologie den plaetse woar den [[Asen]] en [[Asin]]nen (den [[god]]en) wonden, dee ofzunderlek wödt ezene van den weald woar den mensen wonnen ([[Midgard]]), en zich hetzi-j in den ruumte hetzi-j in et centrum der weald bevindt. Allenig den wealdes [[Yggdrasil]] deurdringt alle sferen (wealden) in den Noordsen kosmogonie en verbundt zie aldus in den deepte van et heelal.

''Asgard'' wöd deur nen unoaverkommeleken mure umgaeven, ebouwd door nen reuze, noa den krieg mit den [[Wanen]]. Zee ok [[Svadilfari]].

Den enigen verbinding tussen Midgard en Asgard is deur den [[Bifröst]]brugge, nen reagenboogbrugge, dee deur [[Heimdall]] wödt bewaakt.

== Eursprong en nut ==
''Asgaard'' wöd aldus in den Noord-Europesen mythologie ebouwd deur [[Wodan]] en zien breurs mit den hulp van enkele [[Thursen]]. Dit was noadat den oerweald in den [[Ginnungagap]] zich deur den weaking van vuur en ies had gevörmd en noadat de meesten oerreuzen waren ummekommen deur et opofferen van dee oerweald ([[Ymir]]).

Et centrum van Asgard is et [[Idavoll]] veld. Doar in dat centrum leet Wodan (of [[Odin]]) nen paleis [[Gladsheimr]] bouwen mit nen troon veur zichzelf [[Hlidskjalf]], vanwoar hi-j op alle 9 wealden kan uutkieken, en nog 12 aandere tronen veur Asen dee hi-j beneumden om soamen mit hem te heersen. Veur den Asinnen wöd er et paleis [[Vingolf]] ebouwd en later veur den helden ok et [[Valhalla]].

Et bunt dee ploatsen woar den Goden vergoadering heelden oaver belangrieke dingen. Doageleks kwamen zi-j ok bi-j mekaar bi-j den [[Brönne van Urd]] onderoan den wortel van den wealdboom [[Yggdrasil]] om doar den drank der wiesheid te drinken.

Den steenreuze [[Hrimthur]] bouwden den mure in et veuruutzicht as beloning doarveur [[Freya]] as vrouwe, net as den Zonne en de Moan te meugen bezitten. Op listigen road van [[Loki]] wöd deur den Asen nen oaverenkomst mit him emaakt dat den hele bouw in amper 6 moanden kloar zol wean, iets wat ze voor onmogelijk uitvoerbaar aanzagen. Hrimthur nam dee veurwoarden an, mits hi-j ok zien paard [[Svadilfari]] mocht bruukn. <br />
Tot groten schrik van den Asen lek et Hrimthur te zullen lukken et wark binnen den gestelde termien kloar te kriegen, want amper dree daogen veur den slottermien ontbrak nog enkel nen poorteboge. Toon veraanderden Loki zich in nen merrie en verleidden den hengste Svadilfari dee mit den merrie nen tiedken verdween. (Den merrie boarden doarnoa Odins hengste [[Sliepnir]]). Den reuze kon zien contract dus neet noakommen en leet zich roazend van woode as reuze harkennen, woarna [[Thor]] him mit zien magischen hamer doodsloog.

Asgard is nen reusachtigen vestenburcht, nen soorte heamelriek, mit as belangrieksten bestaanddele den 12 paleizen van den goden woarvan [[Grimnismal]] gewoagt. Dee 12 heamelburchten zollen uut gold en edelsteen emaakt wean, den gewalven uut golden speren. Mure en vloere mit gold bedekt, en op den daeke stroalen schilden van helden in ploats van zonne en moan. Het hoes van Thor, [[Thrudheim]], wödt neet tot den heamelburchten ezene, want dee steet te dichte bi-j den eerdsen weald en güf den grenze an tussen Asgard en Midgard.

== Den 12 Paleizen en hun ''bezitters'' ==
Den riege is alfebeties edoan:
# [[Alfheim]], ("''Alfenheim''") [[Freyr]]s Paleis
# [[Breidablik]], ("''Breedglaans''") [[Baldr]]s Paleis
# [[Folkvang]], ("''Volksplein''") [[Freyja]]'s Paleis mit Zoal [[Sessrumnir]]
# [[Gladsheimr]], ("''Vreugdeweald''") Odins Paleis mit Zoal [[Walhalla (mythologie)|Walhalla]]
# [[Glitnir]], ("''Glitter''", ''Stroalenden'') [[Forseti]]'s Paleis
# [[Himinbjörg]], [[Heimdall]]s Paleis
# [[Nóatún]], ("''Skeepsploatse''") [[Njörðr]]s Paleis
# [[Sökkvabekkr]], ("''Deeptebeake''") [[Sága|Saga's]] Paleis
# [[Thrymheim]], [[Skadi (godin)|Skadi's]] Paleis
# [[Valaskjálf]], [[Vali]]'s Paleis mit Odins troon [[Hlidskjalf]]
# [[Vidi]], [[Vidar]]s Paleis, ok [[Landwidi]] ("''Laandwiedte''") 
# [[Ydalir]], [[Ullr]]s Paleis

Volgens F.Aswynn bunt dee in Grimnismal geneumden 12 paleizen van den [[Asen]] gelieke mit den 12 tekkens van den dierenreem. Glitnir as verblief van Forseti zol dan bi-jveurbeeld oaverenkommen mit et tekken Weagschoal, umdat dizzen godheid veur eavenwichte en gerechtigheid steet (''Blätter von [[Yggdrasil]]'', pag. 164).

== Aandere belangrieke mythiesen plaetse in Asgard ==
* [[Fensalir]], [[Frigg]]s Paleis
* [[Vingolf]], den Verzoamelhalle der Asinnen
* [[Idavoll]], ("''Idaveld''"), nen smidswarkploatse, centroal anvangsplein van opbouw van Asgaard.
* [[Bifröst]], den reagenboogbrugge, dee Asgard mit den mensenweald [[Midgard]] verbindt.

== Bronnen ==
* Snorri Sturluson, Proza-Edda 2:2, 2:3, 2:9, 2:14, 2:49, 2:53, 3:1, 3:1b, 3:4, 3:17, 3:18, 3:33, 3:34, 3:35.

== Aandere spellingswiezen ==
*Alternateeve skriefwiezen: Ásgard, Ásegard, Ásgardr, Asgardr, Ásgarthr, Ásgarth, Asgarth, Ásgardhr
* [[Grönnegs]]: ''Asgerd''
* Algemeen [[Zweeds]] en [[Deens]]: Asgård
* [[Noors]]: Åsgard (ok Åsgård, Asgaard)
* [[Ieslaands]]: Ásgarður
*[[Oldnoords]]: Ásgarðr

== Zee ok ==
* [[Algemeen oaverzicht Germoanse goden]]
* [[Noordsen kosmogonie]]

[[Kattegerie:Achterhooks_artikel]]
[[Kattegerie:Geschiedenis]]
[[Kattegerie:Noordse mythologie]]
[[Kattegerie:Saksen (volk)]]

[[ang:Ōsȝeard]]
[[ar:أسكارد]]
[[be-x-old:Асгард]]
[[bg:Асгард]]
[[ca:Asgard]]
[[cs:Ásgard]]
[[da:Asgård]]
[[de:Asgard (Mythologie)]]
[[el:Άσγκαρντ]]
[[en:Asgard]]
[[eo:Ásgarðr]]
[[es:Asgard]]
[[et:Asgard]]
[[fa:آسگارد]]
[[fi:Asgård]]
[[fr:Ásgard]]
[[he:אסגארד]]
[[hr:Asgard]]
[[hu:Asgard]]
[[id:Asgard]]
[[is:Ásgarður]]
[[it:Ásgarðr]]
[[ja:アースガルズ]]
[[ko:아스가르드]]
[[la:Asgard]]
[[lt:Asgardas]]
[[lv:Asgarda]]
[[nl:Asgaard (mythologie)]]
[[nn:Åsgard]]
[[no:Åsgard]]
[[pl:Asgard]]
[[pt:Asgard]]
[[ro:Asgard]]
[[ru:Асгард]]
[[sh:Asgard]]
[[simple:Asgard]]
[[sv:Asgård]]
[[tr:Ásgard]]
[[vi:Asgard (thần thoại)]]
[[zh:亚斯格特]]
