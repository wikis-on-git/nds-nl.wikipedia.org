[[ofbeelding:Fíbula aquiliforme (M.A.N. Madrid) 01.jpg|thumb|Gotisch sieraod]]
De '''Goten''' waren nen Oost-Germaans volk dät en grote rolle hef espöld in de ondergang van 't [[West-Romeinse Rijk|West-Romeinse Riek.]]

== Oorsprong ==
Er wördt edacht dät de Goten uut et zuuden van [[Scandinavië]] kwamen. D'r bint meansen die denkt dät de Goten van 't eilaand [[Gotlaand]] kwamen, umdät Gotlaand naor de Goten enuumd is. Geschiedkundigen bint et hier nog niet oaver iens.

== Oekraïne en Transsylvanië ==
In de därde eeuw en veerde eeuw bint de Goten zuudwaarts etrökken richting de [[Zwatte Zee|Zwärte Zee]]. De Goten gongen wonen tussen de rivieren de [[Donau]] en de [[Don]]. Vlak nao heur ankomst in Oekraïne splitsten ze heur in de [[Ostrogoten]] (de 'oostelijke Goten') en de [[Visigoten]] (de westelijke Goten'). De Ostrogoten en Visigoten hadden twie koninkrieken; vanof ungeveer et jaor 270 is daor melding van emaakt. Ok nao de [[Grote volksverhuuzing]] waren d'r nog Goten in Oekraïne, dit umdät et [[Krim-Gotisch]] töt in de 18e eeuw nog op de [[Krim]] veurkwam.

== Et Romeinse Riek ==
=== Invallen op Romeins gebied ===
In [[237]] vunden de eerste invallen op verskillende pläsen in Romeins gebied plääs. [[Dacië]] wier dät jaor eplunderd deur de Goten. Eerst wönnen de Romeinen makkelik, maar uutendelik wieren de Goten zo gevaorlik dät de Romeinen beslötten de Goten te betalen umdät zie de stad Histria hadden eplunderd.

Tien jaor later waren de plunderings nog groter ewörren. In [[249]] wödde zölfs [[Marcianopolis]] deur de Goten in enömmen en eplunderd.

{{Dialekt|sdz}}
{{Germoanen}}

[[Kategorie:Germoans vôlk]]
