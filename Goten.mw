De '''Goten''' waren nen Oost-Germaans volk dät en grote rolle hebt espölt in de ondergank van 't [[West-Romeinse Rijk|West-Romeinse Riek.]]

== Oorsprong ==
Er wördt edacht dät de Goten uut et zuuden van [[Scandinavië]] kommen. D'r bint meansen die denken dät de Goten van 't eilaand [[Gotlaand]] kommen umdät Gotlaand naor de Goten enuumd is. Geschiedkundigen bint et hier nog niet oaver iens.

== Oekraïne en Transsylvanië ==
In de därde eeuw en vierde eeuw bint de Goten zuudwaarts etrökken richting de [[Zwatte Zee|Zwärte zee]]. De Goten gongen wonen tussen de [[Donau]] en de [[Don]]. Vlak nao de ankomst in Oekraïne splitsen de Goten in de [[Ostrogoten]] en de [[Visigoten]]. De Ostrogoten en Visigoten hadden twie koninkrieken, vanof ungeveer et jaor 270 is daor melding van emaakt. Er waren twee stammen. Ok nao de [[Grote volksverhuuzing]] waren d'r nog Goten in Oekraïne, dit umdät et [[Krim-Gotisch]] töt in de 18e eeuw nog op de [[Krim]] veurkwam.

== Et Romeinse Riek ==
=== Invallen op Romeins gebied ===
In [[237]] vönnen de eerste invallen op verskillende pläsen in Romeins gebied plaas. [[Dacië]] wördde dät jaor eplunderd deur de Goten. Eerst wönnen de Romeinen makkelik, maar uutendelik wieren de Goten zo gevaorlik dät de Romeinen beslötten de Goten te betalen umdät zie de stad Histria hadden eplunderd.

Tien jaor later waren de plunderings nog groter ewörren. In [[249]] wödde zölfs [[Marcianopolis]] deur de Goten in enömmen en eplunderd.



{{Dialekt|sdz}}

[[Kategorie:Sallaands artikel]]
