{{Laandtabel-stl
| naemeinlaanstael = Bosna i Hercegovina<br>
Босна и Херцеговина
| naam = Bosnië-Herzegovina
| vlagge = [[Bestaand:Flag of Bosnia and Herzegovina.svg|120x100px|Vlagge van Bosnië-Herzegovina]]
| waopen = [[Bestaand:Coat of arms of Bosnia and Herzegovina.svg|100x100px|Waopen van Bosnië-Herzegovina]]
| lekaosie = Europe-Bosnia and Herzegovina.svg
| breedtegroad = 43/52//N | lengtegroad = 18/25//E | region = ME
| taelen = Gin offisjelen. [[de fakto]]: [[Bosnies]], [[Kroaties]] en [[Servies (sproake)|Servies]]
| heufdstad = [[Sarajevo]]
| religie = [[Islam]] (45%), [[Oosters-Orthodoxe Karke|Oosters Orthodox]] 36%, [[Rooms-Katholieke Karke|Rooms-Katholiek]] (15%)
| regeringsvorm = Reppebliek
| km2 = 51.197  | pctwaeter = 0,8
| inwoners = 3.871.643   | dichthied = 
| muntienhied = [[Bosnië-Herzegoviniaanse Mark]] | valutakode = BAM
| tiedzone = +1
| volkslied = [[Državna himna Bosne i Hercegovine]]
| feestdag = 
| tld = ba| laandkode = BIH | til = +382
}}

'''Bosnië-Herzegovina''' ([[Bosnies]], [[Kroaties]] en [[Servies (sproake)|Servies]]: ''Bosna i Hercegovina'', [[Internasjonaal Klaankenskrift|oetsproak]]:/{{IPA|bôsna i xěrt͡seɡoʋina|pron}}/; [[Sirillies skrift]]: ''Боснa и Херцеговина''), vake in et kort ook '''Bosnië''' neumd, is een laand in zuudoost [[Europa (werelddeel)|Europa]], op de [[Balkan]]. De heuwdstad en grötste stad is [[Sarajevo]]<ref>[http://www.ccbh.ba/public/down/USTAV_BOSNE_I_HERCEGOVINE_engl.pdf Groondwet van Bosnië-Herzegovina. (PDF).] Bekekken: 6 meart 2015</ref>. Et laand ligt op et noorden, westen en zuuden tusken [[Kroasië]], op et oosten tegen [[Servië]] en op et zuudoosten tegen [[Montenegro]]. Op nen kuststreppel an den [[Adriatiesen zee]] roond de stad [[Neum]] noa is Bosnië-Herzegovina in eslötten duur laand. In et middelste en oostelike binnenlaand is et laand boargachtig. In et noordwesten is et meeld heuwelachtig en et noordoosten is vuural vlak. Et binnenlaand hef een moatig [[laandklimaat]], met hete zommers en koolde weenters met völle [[snee]]. Den zudeliken tip van et laand hef een [[Middellaandse Zeeklimaat]].

Der wont al seend de [[neolithicum|jonge steentied]] leu vuur vaste in et gebeed en et wör bewoond duur verskeidene [[Illirië|Illiriaanse]] en [[Kelten|Keltiese]] volker. Kultuurlik, besteurlik en sosjaal hef et laand ene van de riekste verledens in de umgewing. Tusken de [[6e eeuw|6e]] en [[9e eeuw]] kömmen der [[Slaviese volker]] noar de strekke. Dee stichtten oonder [[Ban Kulin]] ([[1180–1204]]) ook et eerste [[Ban (titel)|Banaat]], et [[Bosnies Banaat|Bosniese Banaat]].<ref>Paul Mojzes. Religion and the war in Bosnia. Oxford University Press, 2000, blz. 22.</ref> vuurin de [[12e eeuw]]. Dit wör et [[Könninkriek Bosnië]] in de [[14e eeuw]], woernoa et inliefd wör bie et [[Ottomaanse Riek]] tusken et midden van de [[15e eeuw|15e]] en et eande van de [[19e eeuw]]. De Ottomanen voorden et [[Islam]]-geleuf in, woerduur as der kultureel en sosjaal völle veraanderden in et laand. Doarnoa wör Bosnië-Herzegovina deel van et [[Oostenrieks-Hongaarse Riek]], töt an den [[Eersten Wearldoorlog]]. Tusken den Eersten en den [[Tweeden Wearldoorlog]] was Bosnië deel van et [[Keuninkriek Joegoslavië]]. Doarnoa kreeg et volle [[reppubliek]]stoatus as de nieje [[Sosjalistiese Federale Reppubliek Joegoslavië]]. Noa de [[Brökke van Joegoslavië]] wör et zelfstaandig in [[1992]], woernoa as den [[Bosniesen Oorlog]] oetbreuk. Den doerden töt eand [[1995]].

Et volk in et laand kan zowat allemoal [[anafalbetisme|leazen en skriewen]], wörd duur mekoar in duursnee oold en ze kriegt good oonderwies. Der komt verhooldingswies ook völle toeristen noar de strekke.<ref>http://www.lonelyplanet.com/bosnia-and-hercegovina Lonely Planet.com. Profiel oawer Bosnië-Herzegovina.</ref> Et laand har de doardegrötste tooname van toeristen van de wearld tusken 1995 en 2020.<ref name="Newfound">[http://www.globalgoodnews.com/business-news-a.html?art=118515766614678270 Globalgoodnews.com. 'Bosnia's newfound tourism'. Maja zuvela. 14 juli 2007.] Bekekken: 29 meart 2015.</ref> 

Bosnië-Herzegovina is bekeand um de mooie natuur, et kulturele oarfgood van zes grote beskavingen, et etten, de [[weentersport]], de unieke [[muziek]], de [[architektuur]] en de [[festival]]s. Sommigen doarvan zeent de grötste in zuudoost Europa.<ref>[http://www.insidefilm.com/europe.html Inside Film. Inside Film's Guide to Film Festivals in]</ref> In et laand wont dree heuwdvolker, offisjeel samen esteelde volker. De grötste groep zeent de [[Bosniaks]], Serviërs tweede en Kroaten doarde. In Nederlaand wordt inwonners van Bosnië-Herzegovina meestal gewoon "Bosniër" neumd. De naams [[Herzegovina|Herzegoviniaan]] en [[Bosnië (strekke)|Bosniaan]] wordt gebroekt um een strekgebeunden oonderskeid te maken (neet op volksofkomst). De streke Herzegovina hef ginne dudelike greanzen. Et laand wör van vroger oet gewoon "Bosnië" neumd, töt an de Oostenrieks-Hongaarse bezetting.<ref>[http://www.utoronto.ca/tsq/03/vinko.shtml Toronto Slavic Quarterly. The Language Situation in Post-Dayton Bosnia and Herzegovina.]</ref>

Bosnië-Herzegovina hef ne regearing met twee kamers en ne presideantskop met dree leden, ene vuur elk volk. De macht van de centrale regearing is slim beteund, umdet et laand slim decentraliseerd is. Et Besteet oet twee op zikzelf stoande delen: de [[Bosnië-Herzegoviniaanse Federasie]] en de [[Republika Srpska]]. Ne doarde strekke, et [[Brčko-distrikt]], hef ne lokale regearing. De bosnië-Herzegoviniaanse Federasie is slim ingewikkeld en hef 10 kantons. Et laand is kandidaat um lid te worden van de [[Europese Unie]] en de [[NAVO]]. Et laand is lid van den [[Europesen Road]] seend [[2002]] en ene van de groondleggers vuur de [[Unie van de Middellaanse Zee]] in [[2008]].
