'''Neurofunk''' (vake ofekorted töt '''neuro''') is nen düüsteren understyl van [[drum and bass]] wat tüsken 1997 en 1998 unstünd in [[Londen]] in [[Groutbrittannie]]. Et is ne voordsetting van [[techstep]]. Et is nen jachterig anvölenden musikstyl med en tempo van rund de 170 [[BPM]] en swåren nådruk up de [[drums]] wat en når verholding simpel ritme anholdet. De verysing når [[funk]] kümt van de swåren nådruk up den eyrsten tel. Kenmarkend is ne düüstere verwrüngene baslyne den as korte [[synkopaty|synkopeerde]] stoaten gevt med dåroaverhen geluudssnippers van andere slagwarkachtige elementen, industriele geluden en flarden van spröäkene upnames, wårdöär as der en ingewikkeld ritme untsteyt. Ouk elementen van [[techno]], [[house]] en [[jazz]] kummet vöär. Af en to wördt der oaverhen [[hiphop|erapped]], vake in [[kreoolsproake|jamaikaansk patois]] of [[engels]]k med londensk aksent. Den [[Belgie|vlaamsken]] musikkenner Kwinten Crauwels ümskreav Neurofunk as "de natuurlike musik van de harsens: neurologiske chemiske stoffen vloiet en vleget rund en formet obskure en fynsinnige emotys." Den engelsken musikjuurnalist Simon Reynolds ümskreav et in syn book ''Energy Flash: A Journey Through Rave Music and Dance Culture'' (1998) as "ne erotisering van angstgevööl."

[[Kategorie: Tweants artikel]]
[[Kategorie: Meziekstiel]]
[[Kategorie: Electro]]
