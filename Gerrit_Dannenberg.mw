'''Gerrit Dannenberg''' (ook bekeand oonder zinnen [[Riessen]]sen [[Tweantse Skeeldnaamns|skeeldnamen]] '''Gait van de Tute''' of '''Gait van Jejoos''') is nen skoolmeaster oet [[Riessen]] in [[Tweante]].

Hee is leraar [[Neerlaands]] en is al joaren gangs in de [[Tweants]]e taalbeweaging. Hee skrif alle wekke [[kollumn|nöalstuks]] vuur t Tweantse blad [[De Roskam]]. Vuur dee zelfde kraante maakt he ook Hollaandstalige interviews van biejzeundere en gewone leu in Tweante. 

Doarnöast dut he alle joaren n [[Tweantsen Oawend]] in Riessen opzetten. Ook gef he alle joaren Tweantse kursussen, woerin at niejkommers in Tweante van allens oawer de kultuur en sproake te weten komt, en woerin at de vaste inwonners öare kunnigheaid met t Tweants wat anhalen köant.

In [[2007]] köm zien eerste book ''Harakierie'' oet; nen verhalenbeundel in t [[Tweants]] en in t Neerlaands. In [[2007]] wun he de anmodigingspries van [[TwentseWelle]].<ref>http://www.literatuurplein.nl/organisatie.jsp?orgId=82672</ref>

Seend 2008 hef hee zin eagen tekstbureau Dannenberg Twenthe Tekst op-erichtet. Vuur opdrachtgevers skrif hee folders, brochures, toosproaken, webteksten en persberichten in Hollaands. As oondernemmers dat weelt kan hee alle skriefwoark ook ummezetten in Tweants. 

==Skriewerieje==
*''Harakierie'' (2007)

{{bron|<references/>}}

{{DEFAULTSORT:Dannenberg, Gerrit}}
[[Kategorie:Tweants artikel]]
[[Kategorie:Schriever in t Tweants]]
[[Kategorie:Tukker]]
