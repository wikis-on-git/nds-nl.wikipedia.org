'''Gerrit Dannenberg''' (ook bekeand oonder zinnen [[Riessen]]sen [[Tweantse Skeeldnaamns|skeeldnaam]] '''Gait van de Tute''' of '''Gait van Jejoos''') is nen vuurmoalig skoolmeaster oet [[Riessen]] in [[Tweante]] en skriewer in et [[Tweants]].

==Loopbane==
Dannenboarg begun as leraar [[Neerlaands]] op de middelbere skole en as journalist vuur et Tweantse blad 'n [[De Roskam|Roskam]]. Hee is rechtevoord 'n direkteur van et [[Riessens Museum]]. Doarnöast is hee in 'n deenst bie de Gemeente Riessen-Hoolten, as Buitengewoon Ambtenaar voorde Burgerlijke Stand (BABS). Dat leste dut hee op verzeuk ook in et Riessens.

Seend 2008 hef hee een eagen tekstbureau, woerin as zinnen dochter [[Marieke Dannenberg|Marieke]] ook metwoarket. Vuur opdrachtgevers skrif hee folders, brochures, toosproaken, webteksten en persberichten in Hollaands. As oondernemmers dat weelt köant zee alle skriefwoark ook ummezetten in Tweants. 

==Tweants woark==
Dannenboarg dut allerhande aktiviteiten in de bene helpen vuur et Tweants. In Riessen organiseren hee alle joaren 'n [[Tweantsen Oawend]]. Med zien moat ''Arie van Peardejan'' gavven hee alle joaren Tweantse cursussen, woerin at niejkommers in Tweante van allens oawer de kultuur en sproake te weten komt, en woerin at de vaste inwonners öare kunnigheaid met t Tweants wat anhalen köant. Bie de [[Kreenk vuur de Twentse Sproake]] bleus hee et inedutte ledenkwartaalblad [[Bodbreef]] niej leawen in, woervuur as hee regelmoatig biej bedriewe angeet um leu oawer öaren zaak te interviewen en te kieken wat zee met et Tweants hebt. Doarnöast skrif hee regelmoatig nen column vuur [[Hart van Rijssen-Holten]] en [[Twentesport.com]] en is hee nen ''Platten BABS'', nen Buitengewoon Ambtenaar voor de Burgerlijke Stand, woermet as hee trouweriejen op verzeuk in et Riessens an mekaander kuiert.

In [[2007]] köm zien eerste book ''Harakierie'' oet; nen verhalenbeundel in et [[Tweants]] en in et Neerlaands. In [[2007]] wun hee de anmodigingspries van et domoalige [[TwentseWelle]].<ref>http://www.literatuurplein.nl/organisatie.jsp?orgId=82672</ref> In 2021 gavven hee met [[Gerrit Kraa]] ne kleine verhalen- en gedichtenbeundel ''Taandtoargerieje'' oet, kort vuur at hee met een groot oawerzettingsproject terechte köm woerbie as hee gedichten van bekeande skriewers dee't em anspreuken aandersumme oawerzetten deed; Nederlaandse in et Riessens en aandersumme.

Wieders is hee met een poar aandere Riessenders gangs um wat Biebelbeuke van 'n [[Tweantsen Biebel]] in et Riessens inesprökken te kriegen, zodat de Riessenders 'n Biebel in de egene sproake köant lusteren.


==Skriewerieje==
*''Harakierie'' (2007)
*''Taandtoargerieje'' (2021)
*''Eczeem'' (2021)

{{bron|<references/>}}

{{DEFAULTSORT:Dannenberg, Gerrit}}
[[Kategorie:Tweants artikel]]
[[Kategorie:Schriever in t Tweants]]
[[Kategorie:Tukker]]
