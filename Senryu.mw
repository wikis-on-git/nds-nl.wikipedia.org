'''Senryu''' (川柳) is nen vörm van [[Japan]]sen dichtkeunst oawer de onvolkomnheaid van leu, eskreewn in dree regels van 5, 7, en wier 5 lettergreepn. Doarmet is t wat vörm angeet t zelfde as n [[haiku (dichtvörm)|haiku]], mer den geet juust oawer de volkomnheaid van de wearld.
 
== Oorsproonk ==
n Senryu is eneumd noar n dichter [[Karai Hachiemon]] (1718-1790) den't as [[skriewersnaam]] ''Senryu'' gebreuk, wat ''Waterwilg'' beteekn. n Naam wörd as toopasselik ezeen, umdet n senryu net is as n wilg: buugzaam, toa en zachte.

t Gewone Japanse volk kon zik nit herkenn in de haiku van de oadel en geestelikheaid, dee't vuur öar geveul n te roosklurig beeld van de wearld en de natuur gavven. Senryu goat oawer de gewoonheaid en onvolmaaktheaid van leu, zo as det in ''hokku'' en ''haiku'' nit vuurkeump.
 
== Inhoold ==
:{| style="background:transparent;"
|-
| style="width:250px;"| 泥棒を ''dorobō wo''<br />捕えてみれば ''toraete mireba''<br />我が子なり ''wagako nari''
| style="width:250px;"| inbrekker in hoes<br />A'k um oawermeestere<br />is t min zönne.
|}

n Boawnstoanden senryu is vriej oawerzat. Bie senryu is rellativeernden humor n good oetgangspeunt; de Japanse meaisters van vroger gebreukn zelfs skunnige of onfatsoenlike wöarde. In senryu geet t um t meanske, met al zinne eegnzinnigheedn en oontwikkelingn. Geleuf, politiek, zeedn en gewoontes kriegnt t vuur de bokse met skoarpe opmoarkingn en vernemstige inzichtn. Ne haiku is vake n wat intellektueeln en zweawerigen vorm, terwiel't n senryu wat mear bie de groond blif. t Meanske wörd open en bloot esteeld. Hierduur keump erotiek ook regelmoatig vuur, en zelfkennis en sarkasme zeent belangrieke ellemeantn. t Oonderwoarp kan mangs froai doonker en zwartgallig wean, mer nen senryu oordeelt niks. Senryu zeent nooit cynies.

==Vörm==
Nen Senryu hef gin slöttelwoard zo as n haiku det hef, met de seizoenswöarde. De dree regels van senryu hebt 5-7-5 klaankeenheedn (moru). Disse regel wörd skoonwal duur mekoar nit heel vaste heuldn. De meestegbroekte ofspraak vuur vorm is: dree regels met in totaal 17 moru, of lettergreepn. Bie senryu wörd meestal n skriewer nit vermeeld.
 
== Oonderskeaid met haiku ==
Senryu bekriewt de onvolmaakte meanskelikheaid. Haiku beskriewt ne woarnemming van volmaakte natuur vanoet de oogne van n meanske. De weanding (of oonthulling), as dr den al is, is ne herkenning van de zwakheaid van n meanske, in teegnstelling töt de perfektheaid en skoonheaid van de natuur. Wieders zeent beaide soortn gedicht geliek. 

In t Westn is dr meender oonderskeaid tusken de beaide dichtvörme, umdet ze in t Westn ne aandere kiek op de wearld hebt. Toch is t verskil dudelik te maakn met oonderstoande vergelieking 

:{| style="background:transparent;"
|-
| style="width:250px;"| '''Haiku''' <br /> De deage lengt zik <br /> Ik zee de eerste zwaalwe <br /> Vanoet minnen hof
| style="width:250px;"| '''Senryu''' <br /> De deage lengt zik <br /> Ik zee de eerste zwaalwe <br /> Vuur tellevisie
|}
 
[[Kattegerie: Tweants artikel]]
[[Kattegerie: Dichtvorm]] 

[[de:Senryū]]
[[en:Senryū]]
[[eo:Senrjuo]]
[[es:Senryū]]
[[fi:Senryū]]
[[fr:Senryū]]
[[he:סנריו]]
[[ja:川柳]]
[[ro:Senryū]]
[[ru:Сэнрю]]
[[sv:Senryū]]
[[zh:川柳 (日本文學)]]
