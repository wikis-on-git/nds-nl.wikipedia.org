'''Stivverd''' ([[Nederlaands]]: ''Stitswerd'') is t maist zudelke [[dörp]] van [[gemiente (bestuur)|gemainte]] [[Emsmond]], ien de [[Nederlaand]]se [[provìnzie]] [[Grunnen (provìnzie)|Grunnen]]. 

t Dörp is n [[wierde (toponiem)|wierdedörp]] en is ontstoan op n oeverwal van [[Fivelboezem]]. De liggen as wierde is nog aaltied goud te zain ast doe noar t dörp raaist laangs de tougaangswegen dij slingern deur t [[moar (woaternoam)|moarenlaandschop]]. Dat t nog zo zichtboar is komt veuraal deurdat der waineg boeten de wierde baauwd is. t Dörp het ook môr sikkom 120 ienwoners. Wel is de bewonen vanôf t ìnd van de [[20e eeuw|twintegste aiw]] n stôk minder boers worden.

De hervörmde kìrke van Stivverd stamt oet [[1225]] en har de hailege [[Joris]] as patroonhailege. t Gebaauw is ien 1850 verbaauwd en het n klok oet 1439 ien dakruter. Ien 1979 is t boeten gebroek nomen. In 1991 is t gebaauw hersteld en geel vaarfd aan boetenkaante.

Ook biezunder aan dit dörp is dat t de hoogste [[postkode]] van [[Nederlaand]] het, 9999 XL aan de Akkemaweg. De Knolweg het wieder de nog hogere, fiktieve postkodes 9999 XA, XX, ZA en ZZ.

<gallery>
Ofbeelding:Stitswerd.JPG|De kìrke en dörpshoaven
</gallery>

[[Kattegerie:Grunnegs artikel]]
[[Kattegerie:Ploats in Grunnen]]

[[en:Stitswerd]]
[[fr:Stitswerd]]
[[nl:Stitswerd]]
[[pl:Stitswerd]]
