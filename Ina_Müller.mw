{{Infobox zanger
| naam           = Ina Müller
| ofbeelding     = Ina Mueller 2 HagenU.jpg
| omschrieving   = Müller, 2007
| geboren        = [[25 juli]] [[1965]]
| sturven        = 
| land           = [[Nedersaksen]], [[Duutsland]]
| sproake        = [[Platduuts]]<br />[[Duuts]]
| genre          = [[Kleinkunst]]
| webstee        = http://www.inamueller.de
}}
'''Ina Müller''' ([[Köhlen]] ([[Cuxhaven]]), [[25 juli]] [[1965]]) is een [[Duutsland|Duutse]] [[zanger]]es, grappenmaakster, schriefster en praotsjowprissentatrice. Ze wuur bekend deur heur optredens in het grappenduo [[Queen Bee]] en heur prissentatie van ''Inas Norden'' en ''Inas Nacht''. Met Queen Bee haar ze in 2004 een gastrol in de [[Film (cinematografie)|film]] ''Schöne Frauen''.

== Leem ==
Müller wuur as vierde in een boerengezin met vief dochters geboren. Naodat ze van schoele kwam gung ze an het wark as apothekersassistente op het [[Waddenaailanden|Waddeneiland]] [[Sylt]] en daorna in [[Bremen]].

Ze wuur bekend met het grappenduo Queen Bee dat ze in 1994 samen met [[Edda Schnittgard]] oprichtte. Op 12 december 2005 deu ze heur afschiedsveurstelling in dit duo.

Sinds 2002 warkt ze an eigen projecten, veural in het [[Platduuts]]. Toen ze nog jonger was schreef ze veur het langlopende radioprogramma op de NDR ''Hör mal 'n beten to''.

Van 2005 tot 2009 prissenteerde ze de docusoap met de titel ''Land & Liebe'' en later de praotprogramma's ''Inas Norden'' en ''Inas Nacht''. Daornaost was ze veul te zien op uutzendingen van de NDR en later ok op andere zenders. ''Inas Nacht'' wordt sinds 2009 herhaald op de landelijke zender ARD.

In februari 2006 begon ze heur tweede allentoptreden, ''Ina Müller liest und singt op Platt''. In de herfst van dat jaor gung ze op tournee onder de titel ''Weiblich, ledig, 40'', vertaald ''Vrouwelijk, allentstaond, 40''. Ze woont in de tussentied samen met zanger en liedtiesschriever [[Johannes Oerding]] met wie ze sinds 2009 ook samen op de bühne stiet.

In februari 2009 prissenteerde ze veur de ARD de gala-uutzending ter ere van de honderdste verjaordag van [[Heinz Erhardt]]. In oktober van dat jaor kwam de NDR met heur programma ''Stadt, Land, Ina!'' In maart 2011 prissenteerde ze veur de ARD de uutreiking veur de meziekpries Echo. Verder was ze het Duutse jurylid veur het Eurovisieliedtiesfestival van 2011.

== Uutgaonde link ==
*Queen Bee, [http://www.youtube.com/watch?v=BzeAYJ9sXTw ''Zitronenboom'' (video)]

{{Commonscat|Ina Müller}}
{{DEFAULTSORT:Muller, Ina}}
[[Kattegerie:Drèents artikel]]
[[Kattegerie:Duutslaand]]
[[Kattegerie:Akteur]]
[[Kattegerie:Grapnmaker]]
[[Kattegerie:Prissentator]]
[[Kattegerie:Schriever]]
[[Kattegerie:Zanger]]

[[de:Ina Müller]]
[[nds:Ina Müller]]
[[nl:Ina Müller]]
