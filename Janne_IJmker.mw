'''Janne IJmker''' ([[Tiendeveine]], [[1962]]) is een [[Nederlaand]]se schriefster.

IJmker begunden heur literaire loopbane mit 't schrieben van vertellegies in 't jeugdblad ''ZeGGuS'' van de [[Evangelische Omroep]]. Ze wun twiejmaol de pries van de Werkgroep Christelijke Kinderboeken veur 't beste [[christendom|christelijke]] kienderboek: veur ''Mijn vriend Samuel'' (2002) en ''Verdwenen vaders'' (2004). Een darde jeugdboek, ''De toverfluit'', kwaamp uut in 2005.

In 2006 verscheen heur eerste boek veur volwassenen, ''Achtendertig nachten'', een op archiefunderzoek ebaseerde roman oaver de [[17e eeuw|zeubentiende-ieuwse]] boerenvrouwe Elsjen Roelofs uut 't [[Drenthe|Drèentse]] [[Doldersum]], die verdacht wördt van 't vergiftigen van heur man. De roman beschrif hoe Elsjen in 't kleine brinkdörpien opgruit under 't bewind van heur strenge otien en waorumme of ze in 't leste deu wat ze edaon hef. Veur dit boek kreeg IJmker op 17 meert 2007 op 't Letterenfestival in [[Doorn]] de Publieksprijs Christelijk Boek 2007. Ok wördden de roman in 2012 op-eneumen in de [[CLO 15]], een deur 't tiedschrift [[cv·koers]] bekend emeuken canon van christelijke romans.

==Schrieveri'je==
* ''Mijn vriend Samuel'' (Callenbach, 2002)
* ''Verdwenen vaders'' (Columbus, 2004)
* ''De toverfluit'' (Columbus 2005)
* ''Achtendertig nachten'' (Mozaïek, 2006)

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel|IJmker, Janne]]
[[Kategorie:Nederlaandse schriever|IJmker, Janne]]
