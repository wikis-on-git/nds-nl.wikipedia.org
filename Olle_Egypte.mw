[[Bestaand:Egypt.Giza.Sphinx.01.jpg|right|250px|thumb|De Sfinks mit op de achtergrond de piramide van Khefren]]
t '''Olle Egypte''' (Oldegyptisch: ''Khemet'', t zwaarte laand) was n beschoaven dij om en bie 3000 v. Kr. ontstoan is in t [[Nijl|Naildal]]. De beschoaven gong ten onder noa de verovern van Egypte deur [[Alexander de Grote]] in 332 v. Kr. De belaangriekste faktor in t overleven van de beschoaven was de [[irrigaotie|irrigoatsie]] van een laandbaauwgebied rond de Nail. Hou struktureerd dizze moatschappij was, wordt dudelk deur de [[Liest van Egyptische tempels|tempels]], [[mastaba]]'s en [[Liest van Egyptische piramides|piramides]] dij dizze grode beschoaven noaluit.

== Toal en schrift ==
[[Bestaand:Obelisk4.jpg|100px|left|thumb|n [[Obelisk]] mit hieroglieven]]
De oldste versloagen van de [[Egyptisch (taol)|Egyptische toal]] dateern uut sikkem 3000 veur Kristus. t Egyptische schrift wuir veuraal kenmaarkt deur de symbolische figuurn, de zonuimde [[hiëroglief|hieroglieven]]. t Is nait wizze of de Egyptenoarn de eersten waren mit n schreven toal en of zai de eersten waren dij simbooln bruukten om dizze toal vaast te leggen. Ook is t nait wizze om wat veur reden de Egyptenoarn hieroglieven bruukten.

Hieroglieven waren taikens van haile doagelkse dingen. Veurbeelden binnen woater, ogen, aarms, laiven, enz. Loater in de tied wuir t schrift wat aanpast, zodat t makkelker te schrieven was. Dit schrift wuir [[Demotisch]] nuimd. n Demotische letter was n versimpelde versie van n bepoald hieroglief. Dit schrift wuir enkeld deur de hoger geploatsden bruukt en beheerst. 

== Belaangrieke ploatsen ==
Egypte was opdaild in Noord -en Zuudegypte. Baaide wuiren as apaarte gewesten zain, moar heurden wel bie mekoar en harren dezölfde farao ''[[Akhenaten|(op enkele uutzönderns noa)]]''. Noordegypte har as offisjele heufdstad [[Memphis (Egypte)|Memphis]], dat non n stadsdail van [[Kairo]] is en Zuudegypte har as offisjele heufdstad [[Thebe (Egypte)|Thebe]], dat tegenswoordeg bekind staait as [[Luxor]].

Andere belaangrieke ploatsen in t olle Egypte waren [[Alexandrie]], [[Rosetta]], [[Giza]] (non dail van Kairo), [[Heliopolis]] (ook dail van Kairo), [[Amarna]], [[Abydos]] en [[Sakkara]]. 

== Heersers ==
[[Bestaand:Tutmask.jpg|thumb|Dodengebelschop van Toetankhamon]]

t Olle Egypte wuir bestuurd deur n [[farao]] vanoet ain van de heufdsteden. De farao wuir zain as de zeun van de zunnegod (''[[ra]], [[re]], [[aton]] of [[amun]]'') en wuir dus ook as god behaandeld. As hai/zai begroaven wuir, kreeg hai almoal gold mit en dreug n [[Dodengebelskop|dodengebelschop]]. De farao's vuilden zochzölf ook goddelk en luiten dus ook grode beelden vanzochzölf moaken. Veurbeelden hiervan binnen de [[Kolossen van Memnon]] en de [[Abu Simbel]] van Ramses II.

Vernuimde farao's binnen:

* [[Narmer]]
* [[Menes]]
* [[Djoser]]
* [[Khefren]]
* [[Mentoehotep II]]
* [[Senoeseret III]]
* [[Hatsjepsoet]]
* [[Thoetmoses III]]
* [[Akhenaten]]
* [[Toetankhamon]]
* [[Ramses II]]
* [[Ptolemaeus I van Egypte|Ptolemaeus I]]
* [[Cleopatra VII]]

== Religie ==
[[Bestaand:Anubis MK1888.png|upright|thumb|[[Anubis (god)|Anubis]]]]
De olle Egyptenoarn geleufden in n hail ìnde goden dij elk heur aigense funksie harren. De Egyptische goden waren maisttieds mìnzen mit darenkoppen. [[Horus]] was bieveurbeeld een [[valk]] en [[Anubis (god)|Anubis]] een [[jakhaals]]. Der waren oetzönderns, Isiris en Hapi waren bieveurbeeld hailmoal minz en de [[Aton]] was n zunnedisk mit aarms en n slangenkop. Hieronder staait n liest van vernuimde Egyptische goden:

{| border=0
| valign=top |
* [[Osiris (Egyptische mythologie)|Osiris]]
* [[Isis (godin)|Isis]]
* [[Ra (zonnegod)|Ra]]
* [[Horus]]
* [[Anubis (god)|Anubis]]
* [[Seth (Egyptische mythologie)|Seth]]
* [[Thoth]]
* [[Maat]]
* [[Amun (mythologie)|Amun]]
* [[Hathor (Godin)|Hathor]]
* [[Hapi]]
| width=60 |
| valign=top |
* [[Ptah]]
* [[Bastet]]
* [[Sobek]]
* [[Moet]]
* [[Noet]]
* [[Khnum]]
* [[Taweret]]
* [[Bes (godheid)|Bes]]
* [[Min (mythologie)|Min]]
* [[Sokar]]
|}

{{dia|Schreven in t Oldambtsters}}

[[Kategorie:Grunnegs artikel]]
[[Kategorie:Egyptische oldheid]]
