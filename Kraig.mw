'''Kraig''' of '''oorlog''' is n woapend konflikt tuzzen twij of meer [[Volk|vôlker]] of [[staot|stoaten]]. As etnische of religjeuze groepen binnen de zulfde noatsie mit ainander n woapend konflikt hebben sprekt man van n [[börgerkraig]]. Man sprekt van n [[wereldkraig]] as landen over de haile wereld betrokken binnen in n kraig.

Tegenover kraig staait vree, n toustaand woarin vôlker en noatsies mekoars bestoan respekteern of zulfs weerdern. Tuzzen kraig en vree binnen verschaaidene tuzzenvörms denkboar, zo as de [[Koolde Oorlog|Kolle Kraig]] of de [[woapenstilstaand]].

Vanôf t begun is kraig vouern aal onderworpen wèst aan wetten en regels, aal binnen dij in de loop van de tied wel veraanderd. Der is mit noam veul noadocht over de rìchtvoardegen van n kraig. Sunt 1945 is nevvens t [[internaasjonoal rìcht]] t zunder meer vouern van n kraig gain rìchtvoardegd middel meer veur t oplössen van konflikten. Pas as aal diplomoatieke middelen oetput binnen kin besloten worden tot de inzet van woapende middelen.

Aal internaasjonoale wetgeven tin spiet, worden doagelks nog veul konflikten mit woapens vermind, zunder dat aal diplomatieke middelen oetputtend bruukt binnen. 

== Leegsaksisch ==
* [[Achterhooks]]:
** ''oorlog''
** ''krieg'' 
* [[Drèents]]:
** ''oorlog''
** ''krieg'' ([[ZO]], [[Noordenvelds|KVD]], [[ZWZ]])
* [[Grunnegs]]:
** ''kraig''
** ''oorlog'' 
* [[Platduuts]]: ''krieg'' (Platduutse schriefwieze: ''Krieg'')
* [[Stellingwarfs]]: ''oorlog''
* [[Veluws]]: ''oorlog''

== Zai ook ==
* [[Tachtigjaorige Oorlog]]
* [[Eerste Wereldoorlog]]
* [[Tweede Wereldoorlog]]

[[Kategorie:Grunnegs artikel]]
[[Kategorie:Oorlog]]
