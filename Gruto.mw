[[Bestaand:Limosa limosa 2 (Marek Szczepanek).jpg|thumb|300px|De gruto]]
[[Bestaand:LimosalimosaWorldDistribution.jpg|thumb|300px|Verspreidingsgebied, 's zoemers (geel), 's wienters (blauw), 't hele jaor deur (greun)]]
De '''gruto''' of '''regenfluiter''' ([[Latien]]: ''Limosa limosa'') is een voegelsoorte uut de femilie van de [[steltlopers]]. Disse voegel wönnen veur 't eers beschreven deur [[Carolus Linnaeus]] in [[1758]].

== Weievoegel ==
De gruto is één van de meest bekende [[weievoegel]]s. De gruto huilt wel van de wat zompigere weien. Op de hejendase weien mit een leeg waoterpeil vuilt e zich neet thuus. De gruto is daorumme, wat de antallen angeet, de leste tied hard achteruut-egaon.
Gruto's zeuken der eten mit der lange snavel in de grond, 't liefst in ondiep [[waoter]].

== Verspreiding ==
't Breudgebied van de gruto loop van [[Ieslaand]] tot an 't osen van [[Siberië]]. De overwienteringsgebieden liggen in Zuud-Europa, [[Afrika]] en zelfs [[Australi'je (continent)|Australië]]. Mit de voegeltrek zie-j de gruto's oek vake in de wadgebieden.

== Voortplanting ==
Gruto's breujen van eind [[april]] of op vier [[Aai (dier)|eiers]]. 24 dagen lang breujen de voegels umste beurte op de eiers. As 't [[gres]] langer wonnen tiejens 't breujen, wonnen 't [[nes]] gaondeweg beter of-edek en is 't nes beter bescharmp tegen roofdieren, allewel boeren der vaker overhinne riejen mit de gresmeier as 't wat langer is. De ouwers passen nog zo'n vier weken op de jongen. Dit doon ze grege deur op een kleine ofstaand de jongen in 't oge te houwen.

De bulte nessen wonnen deur [[zeevoegels]] of [[kreien]] leeg-ereuf. Gruto's breujen daorumme oek grege in de buurte van [[kiefte]]n en [[tureluur]]s, zodat ze mit mekaar 't nes verdedigen kunnen.

== Eten ==
De gruto eet [[wörm]]en, [[insektn|insekken]] en de [[larve]]n van insekken.

== [[Nedersaksisch]] ==
* [[Veluws]]:
** ''grut{{small()|t}}o''
** ''griet'' ([[Heerde]], [[Une]], [[Putten]], [[Emst]])
** ''regenfluiter'' ([[Elspeet]])
** ''règentuter'' ([[Loen]])
** ''tuter'' ([[Apeldoorne (stad)|Apeldoorne]])

{{Commons|Limosa limosa}}

[[Kategorie:West-Veluws artikel]]
[[Kategorie:Voegel]]
