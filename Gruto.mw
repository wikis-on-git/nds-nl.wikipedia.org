[[Bestaand:Limosa limosa 2 (Marek Szczepanek).jpg|thumb|300px|De gruto]]
[[Bestaand:LimosalimosaWorldDistribution.jpg|thumb|300px|Verspreidingsgebied, zoemers (geel), swienters (blauw), t hele jaor deur (greun)]]
De '''gruto''' of '''regenfluiter''' ([[Latien]]: ''Limosa limosa'') is n voegelsoort uut de familie van de [[steltlopers]]. Disse voegel wördden veur t eerst beschreven deur [[Carolus Linnaeus]] in [[1758]].

== Weivoegel ==
De gruto is één van de meest bekende weivoegels. Hij hölt van wat zompigere weien, en völt zich op de hedendase weien mit n leeg waoterpeil niet zo thuus. t Antal gruto's is daorumme de leste tied hard achteruutegaon. Gruto's zeuken der eten mit der lange snavel in de grond, t liefst in ondiep [[waoter]].

== Verspreiding ==
t Breuigebied van de gruto löp van [[Ieslaand]] tot an t oosten van [[Siberië]]. De overwienteringsgebiejen liggen in Zuud-Europa, [[Afrika]] en zelfs [[Australië (continent)|Australië]]. Mit de voegeltrek zie'j gruto's oek vake in de waddegebiejen.

De soort hef drie ondersoorten:
* ''L. l. islandica'': [[Ieslaand]], de [[Faeröer]], [[Sjetlaand]] en noordelik [[Noorwegen]].
* ''L. l. limosa'': van westelik en [[Europa (werelddeel)|midden-Europa]] tot [[Azië|midden-Azië]].
* ''L. l. melanuroides'': midden- en oostelik Azië.

== Voortplaanting ==
Gruto's breujen vanaof de periode einde [[meert]] tot [[juni]]. Ze legen gemiddeld vier [[Aai (dier)|eiers]]. 24 tot 25 dagen lank breujen de voegels umste beurte op de eiers. As t [[gres]] langer wördt tiejens t breujen, wörden t [[nest]] gaondeweg beter aofedekt en is t nest beter bescharmp tegen roofdieren, allewel boeren der vaker overhinne riejen mit de gresmeier as t wat langer is. De ouwers passen nog zo'n vier weken op de jongen. Dit doon ze grege deur op n kleine aofstaand de jongen in de smiezen te houwen.

n Bulte nesten wörden deur [[zeevoegels]] of [[kreien]] leegereufd. Gruto's breujen daorumme oek grege in de buurte van [[kiefte]]n en [[tuterink|tuteringen]], zodat ze mit mekaar t nest verdejigen kunnen.

== Voeraozie ==
De gruto it [[wurm]]s, [[insektn|insekten]] en larven van insekten zo as [[emelte]]n ([[larve]]n van de [[langpootmogge]]). Gruto's pikken in Nederlaand soms wel 1200 emelten per dag uut de weie, waor veehouwers dan weer blie van wörden. In zien overwienteringsgebied in Afrika (Guinee-Bissau) it e rieste op de plaotselike riestevelden<ref>Leo Zwarts, nrc, 12 sept 2009</ref>.

== [[Nedersaksies]] ==
{|
|
* [[Achterhooks]]: ''grete''
* [[Grunnegs]]:
**''griet''
**''grait'' 
**''grieto''
**''rechtbekwilp''
* [[Sallaands]]:
** ''gritte'' ([[Kop van Overiessel]], [[Gällemuun]], [[Zwolle]], [[Kampereiland]], [[Kamperveen]])
** ''grutte'' ([[Zwolle]], [[Kampen]])
** ''tuter'' ([[Zwolle]])
| valign="top" |
* [[Stellingwarfs]]: 
**''gritte'' 
**''gritto'' 
**''grutto''
* [[Veluws]]:
** ''grut{{small()|t}}o''
** ''griet'' ([[Heerde]], [[Une]], [[Putten]], [[Niekark]], [[Barreveld]], [[Emst]])
** ''regenfluiter'' ([[Elspeet]])
** ''raegentuter'' ([[Loenen]])
** ''tuter'' ([[Apeldoorne (stad)|Apeldoorne]])
|}

== Referensies ==
<references/>

== Uutgaonde verwiezing ==
{{Commons|Limosa limosa}}

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Voegel]]
