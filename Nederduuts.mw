Et '''Nederduuts''' is een groep van Noordduutse [[dialekt]]en die niet dielneumen hebben an de [[Hoogduuts]]e klankverschoeving.

De verzaemelnaeme ''Nederduuts'' verwiest naor een twietal [[dialekt]]groepen, die roewweg mit westelik en oostelik an te duden binnen:
* '''[[Nedersaksisch]]'''<br />De Nedersaksische dialekten wodden praot in et oosten van [[Nederlaand]] en in [[Duutslaand]] in et noordwesten van de [[Benrather Linie]]. In de tied van de [[Hanze]] weren ze tot veer in et Baltische gebied te heuren. Der is liekewel nooit een standerdtael uut ontstaon en veural in de tied van de Duutse ienwodding is de rolle van et [[Hoogduuts]] en et [[Standerdnederlaans]] alsmar groter wodden.
* [[Oost-Nederduuts]]<br />De Oostnederduutse dialekten wodden praot in et noordoosten van [[Duutslaand]] in et noorden van de [[Benrather Linie]].

Et [[Ooldsaksisch]] is schreven vaastelegd vanof de [[9e eeuw|9e ieuw]] ([[Heliand]]). Sund de riffermaosie wun liekewel et Hoogduuts meer terrein. De anduding ''Nederduuts'' is in de laete 19e ieuw veur de in [[Nederlaand]] en [[Vlaanderen]] spreuken variëteiten in ongebruuk raekt.

Tot et Nederduuts wodden onder aandere de volgende dieldialekten rekend: et Bremerduuts en et [[Westfaals|West-]] en [[Oostfaals]], et '''[[Nederfrankisch]]''' (dit laeste mit naeme deur vroggere Duutse taelkundigen), et Nederprusisch en et [[Noord-Fries|Noord-]] en [[Oost-Fries]]. De Nederfrankische dialekten wodden tegenworig niet meer tot et Nederduuts rekend, omdat ze grotendiels binnen et Nederlaanse (en [[Afrikaans]]e) taelgebied valen.

De woorden ''Diets'' en ''Duuts'' gaon terogge op et Germaanse ''theodisk'' en disse naeme wodde al deur de Franken bruukt as anduding van de Germaanse volkstael in tegenstelling tot et [[Latien]] van de karke (of de Romaanse dialekten die daoruut ontstaon weren).

Typisch is, dat de [[Nederlaanse Hervormde Karke]] tot 1816 nog officieel [[Nederduuts Griffermeerde Karke (laeter Nederlaanse Hervormde Karke)|Nederduuts Griffermeerde Karke]] hiette en in Zuud-Afrika is d'r nog steeds een karke mit disse naeme.

De woordeschat van et Nederduuts liekt nog meer op die van et Nederlaans as et Hoogduuts. Nederlaanstaeligen kunnen mit een minne muuite Nederduuts verstaon en aandersomme.

==Begrip ''Nederduuts''==
Et begrip ''Nederduuts'' as benaeming veur een mederne tael of taelen het nogal uutienlopende betekenissen. De Belgische taelwetenschapper [[Jan Goossens]] telt zoe'n tien verschillende betekenissen. <ref name="goossens">Jan Goossens, "Niederdeutsche Sprache - Versuch einer Definition"; in: "Niederdeutsch - Sprache und Literatur", red. Jan Goossens, Band 1 - Sprache, Neumünster 1973, p. 9-27</ref>

Neffens pattie taelwetenschoppers slaot et begrip ''Nederduuts'' allienig op de taelen of dialekten van Noord-Duutslaand, vandaor dat Nedersaksisch as alternetief bruukt wodt.
Neffens aanderen slaot et op et noordoosten van Nederlaand en op et noorden van Duutslaand.
Weer aanderen numen zo de taelen en dialekten van et noorden van Duutslaand en van et volledige Nederlaanse taelgebied (Nederduuts in roemere betekenisse).

==Onderverdeling==
*[[Indo-Uropese taolen|Indo-Europees]]
**[[Germaanse talen|Germaans]]
***[[West-Germaans]]
****Nederduuts
*****([[Nederfrankies]] veural deur older toalkundegen)
*****[[Nedersaksisch]]

==Platduuts==
Et begrip '''Nederduuts''' kan ok een aandere benaeming wezen veur et [[Platduuts]], een [[Nedersaksisch]] dialekt dat in Duutslaand praot wodt.

== Rifferenties ==
<references />

[[Kattegerie:Stellingwarfs_artikel]]
[[Kattegerie:Germaanse taol]]

[[af:Nederduits]]
[[ca:Baix alemany]]
[[cs:Dolnoněmčina]]
[[da:Plattysk]]
[[de:Niederdeutsche Sprache]]
[[diq:Almankiyo Cêrên]]
[[en:Low German]]
[[eo:Platgermana lingvo]]
[[es:Bajo sajón]]
[[et:Alamsaksa keel]]
[[fi:Alasaksa]]
[[fr:Bas allemand]]
[[fy:Nederdútsk]]
[[gl:Lingua baixo saxoa]]
[[he:סקסונית תחתית]]
[[hr:Donjonjemački jezici]]
[[hu:Alnémet nyelv]]
[[it:Lingua basso-tedesca]]
[[ja:低ザクセン語]]
[[ksh:Nėederdeutsch (Shprooch)]]
[[lij:Lengua tedesca bassa]]
[[mdf:Ала Саксонь]]
[[mk:Долносаксонски јазик]]
[[nds:Nedderdüütsch]]
[[nl:Nederduits]]
[[nn:Plattysk språk]]
[[no:Nedertysk]]
[[oc:Bas-saxon]]
[[pdc:Blattdeitsch]]
[[pl:Język dolnoniemiecki]]
[[pt:Baixo-alemão]]
[[ro:Germana de jos]]
[[ru:Нижненемецкий язык]]
[[sco:Nether-Saxon]]
[[sh:Donjonjemački jezik]]
[[sl:Nizka nemščina]]
[[sr:Нисконемачки језик]]
[[sv:Lågtyska]]
[[ug:شىمالىي گېرمانىيە دىئالېكتى]]
[[uk:Нижньонімецька мова]]
[[vec:Lengua todesca bassa]]
[[zh:低地德语]]
