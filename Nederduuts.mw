Et '''Nederduuts''' in de slim roeme, technische zinne van dit woord bestaot uut de [[West-Germaanse taelen|Noordwest-Germaanse]] [[dialekt]]en die niet dielneumen hebben an de [[Hoogduutse klankverschoeving]] en de [[Ingveoonse klankverschoevings]]. 

De technische verzaemelnaeme Nederduuts verwiest naor een twietal [[dialekt]]groepen, die roewweg mit westelik en oostelik an te duden binnen:
* [[Nederfrankisch]]<br/>De Nederfrankische dialekten wodden veural praot in et zuden en et westen van [[Nederlaand]], in [[Vlaanderen]] en ok in et westen van West-Duutslaand an de [[Nederrien]]. Uut disse dialektgroep bin et [[Standerdnederlaans]] en et [[Afrikaans]] votkommen. 
* [[Nedersaksisch]]<br />De Nedersaksische dialekten wodden praot in et oosten van [[Nederlaand]] en in [[Duutslaand]] in et noordwesten van de [[Benrather Linie]]. In de tied van de [[Hanze]] weren ze tot veer in et Baltische gebied te heuren. Der is liekewel nooit een standerdtael uut ontstaon en veural in de tied van de Duutse ienwodding is de rolle van et [[Hoogduuts]] en et [[Standerdnederlaans]] alsmar groter wodden.
* [[Oostnederduuts]]<br />De Oostnederduutse dialekten wodden praot in et noordoosten van [[Duutslaand]] in et noorden van de [[Benrather Linie]].

Et [[Ooldsaksisch]] is schreven vaastelegd vanof de [[9e eeuw|9e ieuw]] ([[Heliand]]). Sund de refermaosie wun liekewel et Hoogduuts meer terrein. De anduding Nederduuts is in de laete 19e ieuw veur de in [[Nederlaand]] en [[Vlaanderen]] spreuken variëteiten in onbruuk raekt.

De woorden ''Diets'' en ''Duuts'' gaon terogge op et Germaanse ''theodisk'' en disse naeme wodde al deur de Franken bruukt as anduding van de Germaanse volkstael in tegenstelling tot et Latien van de karke (of de Romaanse dialekten die daoruut ontstaon weren).

Typisch is, dat de [[Nederlaanse Hervormde Karke]] tot 1816 nog officieel [[Nederduuts Griffermeerde Karke (laeter Nederlaanse Hervormde Karke)|Nederduuts Griffermeerde Karke]] hiette en in Zuud-Afrika is d'r nog steeds een karke mit disse naeme.

==Platduuts==
'''Nederduuts''' kan ok een aandere benaeming wezen veur et [[Platduuts]], een [[Nedersaksisch]] dialekt dat in Duutslaand praot wodt.

[[Kattegerie:Stellingwarfs_artikel]]
[[Kattegerie:Germaanse taol]]

[[ca:Baix alemany]]
[[cs:Dolnoněmčina]]
[[da:Plattysk]]
[[de:Niederdeutsche Sprache]]
[[en:Low German]]
[[eo:Platgermana lingvo]]
[[es:Bajo sajón]]
[[et:Alamsaksa keel]]
[[fr:Bas-allemand]]
[[fy:Nederdútsk]]
[[he:סקסונית תחתית]]
[[hr:Donjonjemački jezik]]
[[hu:Alnémet nyelv]]
[[it:Lingua basso-tedesca]]
[[ja:低ザクセン語]]
[[ksh:Nėederdeutsch (Shprooch)]]
[[lij:Lengua tedesca bassa]]
[[nds:Nedderdüütsch]]
[[nl:Nederduits]]
[[nn:Plattysk språk]]
[[no:Nedertysk]]
[[oc:Bas-saxon]]
[[pdc:Blattdeitsch]]
[[pl:Język dolnoniemiecki]]
[[pt:Baixo-alemão]]
[[ro:Germana de jos]]
[[ru:Нижненемецкий язык]]
[[sco:Nether-Saxon]]
[[sh:Donjonjemački jezik]]
[[sl:Nizka nemščina]]
[[sr:Нисконемачки језик]]
[[sv:Lågtyska]]
[[zh:低地德语]]
