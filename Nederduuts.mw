Et '''Nederduuts''' in de slim rume, technische zin van dit woord bestaot uut de [[West-Germaanse taelen|Noordwest-Germaanse]] [[dialekt]]en die niet dielneumen hebben an de [[Hoogduutse klankverschoeving]] en de [[Ingveoonse klankverschoevingen]]. 

De technische verzaemelnaeme Nederduuts verwiest naor een twietal [[dialekt]]groepen, die roewweg mit westelik en oostelik an te duden bin:
* [[Nederfrankisch]]<br/>De Nederfrankische dialekten wodden veural praot in et zuden en westen van [[Nederlaand]], in [[Vlaanderen]] en ok in et westen van West-Duutslaand an de [[Nederrien]]. Uut disse dialektgroep bin et [[Standerdnederlaans]] en et [[Afrikaans]] votkommen. 
* [[Nedersaksisch]]<br />De Nedersaksische dialekten wodden praot in et oosten van [[Nederlaand]] en in [[Duutslaand]] in et noordwesten van de [[Benrather Linie]]. In de tied van de [[Hanze]] weren ze tot veer in et Baltische gebied te heuren. Der is liekewel nooit een standerdtael uut ontstaon en veural in de tied van de Duutse ienwodding is de rolle van et [[Hoogduuts]] en et [[Standerdnederlaans]] alsmar groter wodden.
* [[Oostnederduuts]]<br />De Oostnederduutse dialekten wodden praot in et noordoosten van [[Duutslaand]] in et noorden van de [[Benrather Linie]].

De greens tussen beiden groepen leit in Nederlaand roewweg bi'j de revier de [[Iessel]].

==Platduuts==
'''Nederduuts''' kan ok een aandere benaeming wezen veur et [[Platduuts]], een [[Nedersaksisch]] dialekt dat in Duutslaand praot wodt.

[[Kattegerie:Stellingwarfs_artikel]]
[[Kattegerie:Germaanse taol]]

[[ca:Baix alemany]]
[[cs:Dolnoněmčina]]
[[da:Plattysk]]
[[de:Niederdeutsche Sprache]]
[[en:Low German]]
[[eo:Platgermana lingvo]]
[[es:Bajo sajón]]
[[et:Alamsaksa keel]]
[[fr:Bas-allemand]]
[[fy:Nederdútsk]]
[[he:סקסונית תחתית]]
[[hr:Donjonjemački jezik]]
[[hu:Alnémet nyelv]]
[[it:Lingua basso-tedesca]]
[[ja:低ザクセン語]]
[[nds:Plattdüütsch]]
[[nl:Nederduits]]
[[no:Nedertysk]]
[[pdc:Blattdeitsch]]
[[pl:Język dolnoniemiecki]]
[[pt:Plattdeutsch]]
[[ro:Germana plată]]
[[ru:Нижненемецкий язык]]
[[sco:Nether-Saxon]]
[[sl:Nizka nemščina]]
[[sr:Ниски немачки]]
[[sv:Lågtyska]]
[[zh:低地德语]]
