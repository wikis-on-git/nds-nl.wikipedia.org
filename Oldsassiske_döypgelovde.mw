[[Bestaand:Gallee.jpg|thumb|right|230px|tekste med de döypbelovte, et oldsassisk/olddüütsk nåst et latyn.]]

De '''Oldsassiske döypbelovte''' of '''Ütrechtske döypbelovte''' kümt uut et ende van de [[8e eeuw|8e eywe]] (776-800) en is een [[Christendom|christelike]] tekste in een olde [[West-Germoanse toalen|west-germaanske språke]], wårmed de bewoaners van de döär de [[Karolingen]] underwörpen gebeden ear gelöyv in de [[Oldsassiske godsdeenst|germaanske godsdeenst]] mosden ofsweyren en ear nye gelöyv in God den vader, Christus as gods söäne en de [[Heilige Geest|Heiligen Geyst]] to mosden geaven.

==Manuskript==
De döypbelovte is oaver-eleaverd in een [[Handschrift (boek)|book]] uut de 8e eywe,  bewård in de ''[[Biblioteca Apostolica Vaticana]]'', de byblioteek van et Vatikaan in [[Rome]], de ''Codex Palatinus Latinus'' 577, up ''folio'' 6 ''verso'' en 7 ''recto''. De belovte wördt evolgd döär de so-enöömde ''[[indiculus superstitionum et paganiarum]]'', een ryge van 30 heidenske gebruken.

==Språke==
Oaver de språke wårin et stük eskreaven is bint se et noch neet heylemåle eyns. Vöäle neaderlandske undersöykers segget dat de tekste een dialekt van et [[oldneadervrankisk]] is (vöärlouper van et neaderlandsk). Mar düütske undersöykers segget wear dat de tekste jüüste in et [[Oldsaksisch|oldsassisk]] eskreaven is.

== De tekste ==

{|style="padding:20pt; background-color:#EEEEEE; margin:5pt 0pt 5pt 0pt"
|-
| ''1. Forsachistu diobolae?'' ||1. Versaak y de düvel?,
|-
| ''& respondeat. ec forsacho diabolae.'' ||(en mosd antwoorden:) Ik versake de düvel.
|-
| ''2. end allum diobolgelde?'' ||2. en alle düvel ovvers?
|-
| ''respondeat. end ec forsacho allum diobolgeldae.'' ||(en mosd antwoorden:) en ik versake alle düvel ovvers.
|- 
| ''3. end allum dioboles uuercum?'' ||3. en alle düvelske warken?
|-
| ''respondeat. end ec forsacho allum dioboles uuercum and uuordum,'' ||(en mosd antwoorden:) en ik versake alle düvelske warken en woorden, 
|-
| ''Thunaer ende Uoden ende Saxnote ende allum them unholdum, the hira genotas sint.'' ||Donar en Wodan en [[Saxnot|Saksnoot]] en al de ofgoden, dee ear genöäten bint.
|-
| ''4. gelobistu in got alamehtigan fadaer'' ||4. gelöyv y in God de almachtigen vader?
|-
| ''ec gelobo in got alamehtigan fadaer'' ||ik gelöyve in God de almachtigen vader.
|-
| ''5. gelobistu in crist godes suno'' ||5. gelöyv y in Kristus God's söäne?
|-
| ''ec gelobo in crist gotes suno.'' ||ik gelöyve in Kristüs God's söäne.
|-
| ''6. Gelobistu in halogan gast.'' ||6. gelöyv y in de Heiligen Geest?
|-
| ''Ec gelobo in halogan gast.'' ||ik gelötve in de Heiligen Geest.
|}


{{Dialekt|sdz|[[Vechte|t Vechtdal]]|ANS}}
[[Kategorie:Germaanse taol]]

[[Kategorie:Germaanse oaldheid]]
