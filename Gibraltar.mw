{{Laandtabel-twd
| naaminlaandssproak = Gibraltar
| vlagge = [[Ofbeelding:Flag of Gibraltar.svg|120px|Vlagge van Gibraltar]]
| woapn = [[Ofbeelding:Coat of arms of Gibraltar1.svg|80px|Woapen van Gibraltar]]
| breedtegroad = 36/8/15/N  | lengtegroad = 5/20/43/W
| lokatie = Location_Gibraltar_EU.png
| sproakn = [[Engels]], [[Spaans]], [[Llanito]]
| heufdstad = [[Gibraltar]]
| religie = [[Rooms-Katholieke Karke|Rooms-Katholiek]] 78%, [[Islam]] 4%
| regeringsvorm = [[Brits Oawerzees Bezit]]
| km2 = 6,8 km2  
| inwonners = 29.431  | dichtheid = 4,328/km2
| munteenheid = [[Britsen Poond|Poond]] | valutakode =  GBP
| tiedzone = +1 (zommertied +2)
| volksleed = [[God save the Queen]] (''god spoare de Keuniginne''). [[Gibraltees Volksleed]].
| tld = gi | laandkode = GI | til = 350
}}

'''Gibraltar''' (oetsproak: ''gi-BRAL-tar'') is [[skiereilaand]] onner t [[Iberiese Skiereilaand]] wat onner [[Brits Oawerzees Bezit]] vaalt. t Lig bie n ingang van de [[Middellaandse Zee]]. t Skiereilaand hef ne öppervlakte van 6.843 km2. In t noordn greanst t an [[Andalusië]] in [[Spanje]]. De [[Rots van Gibraltar]] is t bekeandste herkenningspeunt van de strek. An n voot van de rots lig n drokbevolkt stadsgebeed, woar zowat 30.000 Gibralteezn wont, en annere nasjonaliteitn.<ref>[http://www.gibraltar.gov.gi/images/stories/PDF/statistics/2009/Abstract%20of%20Statistics%20Report%202009%20Website.pdf Statistics Office. ''Abstract of Statistics 2009, Statistics Office of the Government of Gibraltar.pdf''. 2009.]<br>
''The civilian population includes Gibraltarian residents, other British residents (including the wives and families of UK-based servicemen, but not the servicemen themselves) and non-British residents. Visitors and transients are not included.''  In 2009 was dit op te deeln in 23.907 inheemsen, 3.129 VK Britn, 2.395 Aander veur ne totale bevolking van 29.431. Op de oawnd van telling warn dr 31.623 leu op Gibraltar.</ref>

Nen [[Groot-Brittanje|Brits]]-[[Nederlaand]]se striedmacht verowern Gibraltar van Spanje in [[1704]] in de [[Spaanse Opvolgingsoorlog]]. t Gebeed wör "töt in eeuwigheaid" an Brittanje toodeeld bie de [[Vreade van Utrecht]] in [[1713]]. t Was ne belangrieke kazerne veur de [[Britse Keuninklike Marine]]. Vandaag n dag dreait de Gibraltese [[ekonomie]] veural op [[toerisme]], [[finansjele dienstverlening]] en [[skeepvoart]].<ref>[http://www.fco.gov.uk/en/travel-and-living-abroad/travel-advice-by-country/country-profile/europe/gibraltar?profile=economy Country Profiles: Gibraltar], [[Foreign and Commonwealth Office]], 6 mei 2010; bekekn 15 mei 2010</ref><ref>[http://www.maec.es/subwebs/embajadas/londres/es/menuppal/gibraltar/Paginas/LacuestiondeGibraltar.aspx Informe sobre la cuestión de Gibraltar], Spanish Foreign Ministry</ref>

t Bezit van Gibraltar is n lastig peunt vuur de Spaans-Britse relasies, want Spanje meent at Gibraltar öar nog aait tooheurt.<ref>  Gibraltezen wiest veursteln vuur Spaanse hearskoppieje steark of in [[Gibraltees sovereiniteatsreferendum, 1967| referendum oet 1967]], en nog es wier in  [[Gibraltees sovereiniteatsreferendum, 2002|2002]].</ref> Onner de Gibraltese groondwet regelt Gibraltar zin eegne zaakn, skoonwal dinge as verdeadiging en boetlaandse zaakn op reknge van de Britse regearing komt. 

==Naamgeskiedenis==
n Naam ''gibraltar'' is ne Spaanse ofgeleide van t [[Arabies]]e ''Jabal Tāriq'' (جبل طارق), wat "bearg van Tariq" beteeknt.<ref>
<[http://www.gibraltar.gov.gi/gov_depts/port/port_index.htm Government of Gibraltar. ''History of Gibraltar''. bekekn in 2007.</ref> t Wis noar n geologiesen vorm, de [[Rots van Gibraltar]], wat op zinne buurt was neumd noar de [[Berbers (volk)|Berber]] [[Oemajad]] genneraal [[Tariq ibn-Ziyad]], den de eerste golf leidn van de Oemajadverowering van Hispanje, veurdat t [[Moren (volk)|Moorse]] heufdleager kwam onner leiding van Oemajad-[[kalief]] [[Al-Walid I]]. Doarveur was t bekeand as [[Mons Calpe]], ene van de [[Poers van Herkules]]. Vandaag n dag wörd Gibraltar informeel wal '''Gib''' of '''n Rots''' eneumd.

==Volk==

[[Ofbeelding:Shrine of Our Lady of Europe, Gibraltar.jpg|thumb|right|220px|De Rooms-Katholieke [[Kapelle van Oonze Vrouwe van Europa]] op [[Europa Peunte]] was ooit ne [[moskee]] en nen [[vuurtoorn]]]]
[[Ofbeelding:Cathedral of the Holy Trinity.jpg|thumb|right|220px|De Anglikaanse [[Kathedroal van de Healige Dree-eenheid, Gibraltar|Kathedroal van de Healige Dree-eenheid]] is de grötste van de twee kathedroaln van Gibraltar]]
[[Ofbeelding:Abdulaziz Mosque Gibraltar.jpg|thumb|De [[Ibrahim-al-Ibrahimmoskee]] was n geskeank van [[Fahd van Saoedi-Arabië|Keuning Fahd]] van [[Saoedi-Arabië]].]]

Gibraltar is ene van de dichtstbevolkte gebeedn van de wearld, met n volksantal skatt op 29.286 in [[2008]],<ref>[http://www.gibraltar.gov.gi/images/stories/PDF/statistics/Abstract_of_Statistics_2008.pdf Bureau veur Stoatistiek, Regearing van Gibraltar: Oettreksel van Stoatistiekn]</ref> wat daal keump op ongevear 4290 leu per veerkaante kilometer. De gröaiende vroag noar ruumte wordt steeds vakerder oplöst met [[landwinning]]; zowat één-tiende deel van t hele Gibraltar is vandaag n dag terugge wunn laand. 

===Volker===
n Kenmeark van de Gibraltese bevolking is de verskeidnheid van öare [[etniese groep|etniese ofkomst]]. De volkssaamnstelling van Gibraltar gef de mengeling van [[Europa (continent)|Europese]] volker en Ekonomiese migraantn wier, dee in dreehonderd joar tied noar Gibraltar kwamn, noadat zowat alle Spaanse inwonners vortgungn in [[1704]].

De heufdvolker, volgens de oorsprong van naams in t verkiezingsstelsel, bint [[Groot-Brittanje|Britn]] (27%), Spaans (26%, veural Andalusiërs, moar ok ongevear 2% [[Minorka|Minorkaann]]), [[Genoa|Genoaann]] en annere [[Italië|Italjaann]] (19%), [[Portugal|Portugeezn]] (11%), [[Malta|Malteezn]] (8%) en [[Joden|Jödn]] (3%). Dr is ne grote verskeidnheid van annere groepn zo as [[Marokko|Marokkaann]], [[India|Indiërs]], [[Fraankriek|Fraansken]], [[Oostenriek]]ers, [[Volksrippebliek China|Sjineezn]], [[Japan]]neezn, [[Pooln]] en [[Denemaarken|Deann]].<ref>Archer, Edward G.: [http://books.google.com/books?id=2ip0C6odET4C&lpg=PP1&dq=archer%20identity%20empire%20gibraltar&hl=es&pg=PA35#v=snippet&f=false ''Gibraltar, identity and empire'']. Routledge Advances in European Politics</ref>

De Gibraltese telling van 2001<ref name=CEN>[http://www.gibraltar.gov.gi/images/stories/PDF/statistics/Census_of_Gibraltar_2001.pdf Census of Gibraltar 2001.]</ref> deeln de nasjonaliteitn as volgt in: 83.22% Gibraltees, 9.56% "Ander Brits", 3.50% Marokkaans, 1.19% Spaans and 1.00% "Anner EU".

===Sproak===
De offisjele sproak van Gibraltar is [[Engels]] en wörd broekt deur de regearing en op skooln. De meeste inwonner bint [[meertalig]]; ze sprekt ok [[Spaans]], deur de noabieheid van Spanje. Deurdat dr ok völ annere volker op Gibraltar wont, wordt dr ok annere sproakn kuierd. [[Berbersproakn|Berber]] en [[Arabies]] wordt kuierd deur de Marokkaanse gemeenskop, [[Hindi]] en [[Sindhi]] deur de Indiese gemeenskop. De Jödn kuiert [[Hebreeuws]] en wat Maltese families könt nog [[Maltees (sproake)|Maltees]].

Gibralteezn kuiert vake in [[Llanito]] ({{IPA|ʎaˈnito}}).<ref>[http://www.everyculture.com/Ge-It/Gibraltar.html#orientation EveryCulture. ''Culture of Gibraltar''.] Bekekn op 5 October 2007</ref> t Is n soort [[Andalusies Spaans]]e umgangssproak dee oetsloetnd op Gibraltar kuierd wörd. Dr zit wat Spaans en Engels deurhen, moar ok Portugees, Genuaans Italjaans en [[Haketia]]. t Grötste deel is t Andalusies Spaans, mer t is ok steark beïnvloodt deur Brits Engels. t Leent ok völle wöar van annere sproakn, met mear as 500 wöar oet t Genuaans en Hebreeuws.<ref> [http://www.ethnologue.com/show_language.asp?code=eng#Gibraltar Ethnologue.com Gibraltar Ethnologue profiel] bekekn op 21 September 2007}}</ref> Dr wörd ook völle [[code-switching|kode-switcht]] noar t Engels.

Gibralteezn neumt zikzelf vake ''Llanitos''.

===Geleuf===
Gibraltar's grötste geleuf is t [[Kristendom]]. De grote mearderheid (78%) van de Gibralteezn heurt too de [[Rooms-Katholieke Karke|Rooms-Katholieke Keark]]. De [[16e eeuw]]se [[Kathedroal van de Healige Kroonde Maria]] is de keark veur t Rooms-Katholieke [[Diocese]] van Gibraltar, en doarnöast ok de öaldste keark van t gebeed.

Veural deur de anweazigheid van de Britn bint dr ok annere soortn Kristndom te veendn, zo as de [[Koarke van Engelaand|Keark van Engelaand]] (7%). Dee hebt de [[Kathedroal van de Healige Dree-Eenheid, Gibraltar|Kathedroal van de Healige Dree-Eenheid]], wat de  keark is veur de Anglikaanse Bisskop in Gibraltar. Wieder zit dr nog de [[Methodistnkeark van Gibraltar]]<ref>[http://www.methodist.org.gi/ The Methodist Church: Gibraltar Methodist Church]. bekekn op 30 October 2007</ref>, [[Keark van Skotlaand]], verskilnde [[Peenkstergemeente]]s en onofhaankelike kearkn dee doot as de [[Hoeskeark]] en de [[Charismatiese Beweaging]]s, en nog twee groepn [[Plymouthbroders]]. Dr is nog ne ofdeling van de [[Keark van Jezus Kristus van de Eardaagse Healigen]], en [[Jehovagetuugn]].

De tweede godsdienst wat grötte angeet is [[Islam]] (4%)<ref>[http://www.gibraltar.gov.gi/images/stories/PDF/statistics/Abstract_of_Statistics_2008.pdf ''Oettreksel Stoatistiekn 2008'', Stoatistieknkantoor, Regearing van Gibraltar]</ref>. Dr is ok ne grote groep [[Hindoe]]s, dee anhanger bint van t [[Bahá'í-geleuf]]<ref>[http://www.gibnet.com/bahai/ Gibnet.com -'&#39;Offisjele Gilbraltese Baha'i Website'&#39;]. Bekekn n 13den mei 2011</ref> en ne [[jeudendom|Jödse gemeenskop]].<ref>http://web.archive.org/web/20071013194341/http://gibraltar.gov.uk/hol/people.asp Official Government of Gibraltar London website. ''People''. 2005]. Bekekn 6 November 2007</ref>

==Verwiezings==
<references/>

[[Kattegerie: Tweants artikel]]
[[Kattegerie: Laand]]

[[nds:Gibraltar]]
[[ace:Gibraltar]]
[[af:Gibraltar]]
[[an:Chibraltar]]
[[ang:Calpis]]
[[ar:جبل طارق (منطقة حكم ذاتي)]]
[[arz:جيبرالتار]]
[[ast:Xibraltar]]
[[az:Cəbəli-Tariq]]
[[be:Гібралтар]]
[[be-x-old:Гібральтар]]
[[bg:Гибралтар]]
[[bn:জিব্রাল্টার]]
[[bpy:জিব্রালটার]]
[[br:Jibraltar]]
[[bs:Gibraltar]]
[[ca:Gibraltar]]
[[cs:Gibraltar]]
[[cv:Гибралтар]]
[[cy:Gibraltar]]
[[da:Gibraltar]]
[[de:Gibraltar]]
[[dv:ޖަބަލްޠާރިޤު]]
[[el:Γιβραλτάρ]]
[[en:Gibraltar]]
[[eo:Ĝibraltaro]]
[[es:Gibraltar]]
[[et:Gibraltar]]
[[eu:Gibraltar]]
[[ext:Gibraltar]]
[[fa:جبل طارق]]
[[fi:Gibraltar]]
[[fo:Gibraltar]]
[[fr:Gibraltar]]
[[frp:Gibraltar]]
[[fy:Gibraltar]]
[[ga:Giobráltar]]
[[gd:Giobraltair]]
[[gl:Xibraltar - Gibraltar]]
[[gv:Gibraaltar]]
[[he:גיברלטר]]
[[hi:जिब्राल्टर]]
[[hr:Gibraltar]]
[[hsb:Gibraltar]]
[[hu:Gibraltár]]
[[ia:Gibraltar]]
[[id:Gibraltar]]
[[ie:Gibraltar]]
[[io:Gibraltar]]
[[is:Gíbraltar]]
[[it:Gibilterra]]
[[ja:ジブラルタル]]
[[jv:Gibraltar]]
[[ka:გიბრალტარი]]
[[kaa:Gibraltar]]
[[kk:Гибралтар]]
[[ko:지브롤터]]
[[ku:Gibraltar]]
[[kw:Jibraltar]]
[[la:Calpe]]
[[lad:Jibraltar]]
[[lb:Gibraltar]]
[[li:Gibraltar]]
[[lij:Gibiltæra]]
[[lmo:Gibiltera]]
[[lt:Gibraltaras]]
[[lv:Gibraltārs]]
[[mi:Kāmaka]]
[[mk:Гибралтар]]
[[mr:जिब्राल्टर]]
[[ms:Gibraltar]]
[[my:ဂျီဘရော်လ်တာ]]
[[nl:Gibraltar]]
[[nn:Gibraltar]]
[[no:Gibraltar]]
[[nov:Gibraltar (urbe)]]
[[nrm:Dgibrâltar]]
[[oc:Gibartar]]
[[os:Гибралтар]]
[[pam:Gibraltar]]
[[pih:Jibrulta]]
[[pl:Gibraltar]]
[[pms:Gibiltèra]]
[[pnb:جبرالٹر]]
[[pt:Gibraltar]]
[[ro:Gibraltar]]
[[roa-rup:Ghibraltar]]
[[ru:Гибралтар]]
[[rw:Giburalitari]]
[[scn:Gibbilterra]]
[[sh:Gibraltar]]
[[simple:Gibraltar]]
[[sk:Gibraltár]]
[[sl:Gibraltar]]
[[so:Jibraltaar]]
[[sq:Gjibraltari]]
[[sr:Гибралтар]]
[[sv:Gibraltar]]
[[sw:Gibraltar]]
[[ta:ஜிப்ரால்ட்டர்]]
[[tg:Гибралтар]]
[[th:ยิบรอลตาร์]]
[[tl:Hibraltar]]
[[tr:Cebelitarık]]
[[tt:Гибралтар]]
[[uk:Гібралтар]]
[[ur:جبرالٹر]]
[[vec:Gibiltera]]
[[vi:Gibraltar]]
[[wa:Djibraltar]]
[[war:Gibraltar]]
[[wo:Jibraltaar]]
[[wuu:直布罗陀]]
[[xal:Гибралта Балһсн]]
[[yi:גיבראלטאר]]
[[yo:Gibraltar]]
[[zh:直布罗陀]]
[[zh-min-nan:Gibraltar]]
