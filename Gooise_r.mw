De '''Gooise r''' is de [[r|uutspraak van de letter r]] zo as die in Amsterdam-Zuud is ontstaon. Tegenswoordig heur je disse [[allofoon|klankvariasie]] van dit [[foneem]] steeds vakerder, t kömp veural veur in de Nederlaandstalige [[media]], in de [[Raandstad (gebied)|Raandstad]] en in sommige aandere delen van [[Nederlaand]].<ref>[http://player.nos.nl/index.php/media/play/tcmid/tcm:5-495678/ Gesprek mit onderzeukster Jessica Koppers over Gooise 'r' onder Friese jongeluui]. [[NOS.nl]], 25 meert 2009</ref> t Is overigens niet iets wat typies is veur t [[Goois]]e [[dialkt]] zo as dat oorspronkelik espreuken wörden.

Véúr n [[klinker (klank)|klinker]] wörden de klank as n [[huig-r]] uutespreuken ([ʀ]), véúr n [[medeklinker]] en an t einde van n koppel woorden wörden t n [[tong-r]] (approximant) die niet trilt: [ɹ]: ''daajdooj''), of t [[elisie|verdwient]] zelfs helemaole (''daadoo''). De onheurbaore r hef dan nog wel de normale invleud op de umliggende klanken, die stark kan ween (''weet''/''weer'', ''dood''/''door'') of zwak (''daad''/''daar''). n Woord as ''daadoo'' hef volgens [[fonetiek|fonetisi]] dan oek heel aandere klinkers as ''halo''.

t Gebruuk van Gooise r hank nauw samen mit [[sosiolekt|sosiale]] umstaandighejen. t Wörden eerder mit de Raandstad as mit aandere delen van t Nederlaandse taalgebied in verbaand ebröcht, eerder mit jongeluui as mit ouweluui, eerder mit hogere as mit legere [[sosiale klasse]]n en eerder mit vrouwluui as mit manluui.<ref>[http://www.dbnl.org/tekst/stro008pold01_01/ Poldernederlands], Jan Stroop 1998</ref>

De Gooise r wördt ok wal in verband ebracht met t verschiensel [[Poldernederlaands]], maor is older.

==Nedersaksies==
t [[Vjens|Vriezenveens]] hef van oorsprong as enigste dialekt van t Nedersaksies oek n soort 'Gooise' r.

==Bekende meensen die de Gooise r gebruken==
* [[Sacha de Boer]]
* [[Femke Halsema]]
* [[Jort Kelder]]
* [[Chazia Mourali]]
* [[Rick Nieman]]
* [[Mariëlle Tweebeeke]]
* [[Nicolette van Dam]]
* [[Beau van Erven Dorens]]
* Welende [[Kinderen voor Kinderen]]-zangers en -zangeressen

==Referensie==
<references/>

{{Dialekt|wvel|Nunspeet|ANS}}

[[Kategorie:Sproakleer]]

[[nl:Gooise r]]
