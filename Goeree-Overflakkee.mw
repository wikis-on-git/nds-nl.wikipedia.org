'''Goeree-Overflakkee''' is een [[eilaand]] en [[gemeente]] in et zuudwesten van de [[Nederlaand]]se [[proveensie]] [[Zuud-Hollaand]]. Der wont 48.237 leu op ne vlakte van 422,34 km².

Goeree-Overflakkee lig inslötten tusken de [[Noordzee]], et [[Hearingvliet]], et [[Volkerak-raandmear]] en et [[Grewelingenmear]]. Et eilaand heurt volledig bie Zuud-Hollaand. Töt an [[1805]] heurden et doarp [[Sommelsdiek]] liekewel as ennigste van et eilaand bie de proveensie [[Zeelaand]]. De grötste wonplaatse is et an mekoar gröaide [[Middelharnis]]-Sommelsdiek. Doarnoa komt [[Ouddorp|Ouddoarp]], [[Dirkslaand]] en [[Oolde Tonge]]. Den naam Goeree-Overflakkee wörd duur de inwonners zelf meesttieds ofkörtt töt ''Flakkee'' of ''Overflakkee''.

Goeree-Overflakkee hef ne verbeending met den [[Hooksen Weard]] en [[Noord-Broabaant]] oawer den [[Hellegatsdam]]. Oawer den [[Grewelingendam]] en den [[Brouwersdam]] hef et eilaand verbeending met [[Skouwen-Doewenlaand]]. Den [[Hearingvlietdam]] löp noar [[Voorne-Putten]].

Op et eilaand wont völle koarkgangers, met Ouddoarp as koploper en Oolde Tonge as minst-koarkelik. Et eilaand is op de [[doenen]] noa vlak. Et heugste peunt is 18,5 meter boawen den zeespegel.

{{Zuud-Hollaand}}
[[Kategorie: Tweants artikel]]
[[Kategorie: Gemeente in Zuud-Hollaand]]
