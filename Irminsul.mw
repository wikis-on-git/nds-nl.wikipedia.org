De '''Irminsûl''' waren vrogger belangryke heiligdummen van de olde [[Saksen (vôlk)|Sassen]] up de achtse ewe, med een grote symboliske waerde. De Sassen waren een [[Germanen|germaans]] volk dat up et noorden van et hüdige [[Düütskland]] en et ousten van et hüdige [[Nederlaand|Neaderland]] leyvden, van den Yssel töt de Elbe. .   

Et Waren slim hoge pöäle, sulen of manks ouk wel eyns ofebeyled as heyle dikke böme. 
Der wörd vergelyking emaakt med de boum [[Yggdrasil]] uut de [[Noordse mythologie]], den werldboum. Denne hevt syn wörtels uutsteaken in de underwerld en syn takken hold et dak van de werld oaverende. De name van ''Irminsûl'', wat [[Oldsaksisch|oldsassisk]] is, müt vertaald wörden as ´al-suul´ so as et latynse ''universalis columna '', ümdat he 'as et wåre alles understütten'. Et oldgermaans hevt et woord ''ermanuz'', wat 'groots, verheaven, wyds' beteakend, dårümme wörd esegt dat Ermensuul al-suul beteakend. So as et Oldengels et wöördty ''eormengrund'' hevt en et Noors ''Jörmungrund'', wat beiden een dichterlike name is vöär de aerde. Mar der is ouk wel wear een verband elegged med de (uns neet heylemåle bekenden) Germaanse god, Hirmin of [[Irmin]].

Wat de plaatse angeyt wår as he stån solden künnen hebben wörd vake [[Eresburg]] enömed, mar et [[Teutoburger Woud]] wörd ouk wel eyns anehaald. 

[[Karel n Groten]] lööt hüm neyr halen en oafbreaken up et jår [[772]] tydens syn [[Saksenoorloogn|oorlogn teygen de Sassen]]. Op disse wyse wold he de Sassen låten seen dat synen (kristliken) god vöäle starker was as ear (Germaanse) goden, med de hoape dat de Saksen bedreaten solden wörden, mar de Sassen hebt nådeen noch so 30 jår in upstand ewesset teygen Karel den Groten en sien nye religy. As wrake hebt de Sassen de eyrste karke van [[Deempter|Deaventer]] in etsülvde jår plat ebrand. Ouk wörd esegd dat se een karke in [[Zwolle]] plat ebrand hebt, wat nu de [[Grote- of St. Michaëlskarke]] is. 

Kyk ouk: [[Oldsaksiese godsdienst|Oldsassiske godsdeenst]]

{{Dialekt|sdz|[[Hardenberg|Haddenbarreg]]}}
[[Kategorie:Saksen (volk)]]
[[Kategorie:Geleuf]]
[[Kategorie:Germaanse mythologie]]
