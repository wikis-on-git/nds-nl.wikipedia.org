De '''Irminsûl''' (of: Ermenzoelen) waren vrogger belangrieke heiligdoms van d' oale [[Saksen (vôlk)|Saksen]] op d' achtse eewe, met 'n grote symbolise weerde. De Saksen waren ’n [[Germanen|Germaans]] volk dat op ’t noorden van ‘t hudige [[Duutslaand]] en ’t oosten van ’t hudige [[Nederlaand]] leven, van 'n Iessel tut de Elbe. .   

't Waren 'n slim hogen pöale, zoelen of manks ok wel es ofebeeld as helen dikken beume. 
Der wörd vergelieking emaakt met 'n boom [[Yggdrasil]] uut de [[Noordse mythologie]], dn weerldboom. Denne hef zien wörtels uutstekken in d' onderweerld en zien takken hööld 't dak van de weerld oavereande. Dn naam van ''Irminsûl'', wat [[Oldsaksisch|Oldsaksis]] is, mut vertaald wörden as ´al-zoele´ zo as 't latijnse ''universalis columna '', umdat e 'as 't woare alles onderstutten'. 't Ooldgermaans hef nen woord ''ermanuz'', wat 'groots, verheven, wieds' betekkend, drumme wöd ezegt dat Ermenzoele al-zoele betekkend. Zo as 't Ooldengels den weurdtie ''eormengrund'' kent en de Noordsen ''Jörmungrund'', wat beiden 'n dichterliken naam is veur d' aarde. Maar der is ok wel weer 'n verbaand elegt met 'n (oens nie helemoale bekenden) Germaansen god, Hirmin of [[Irmin]].

Wat de plaatse angiet woar as e stoane zollen können hebben wörd vake [[Eresburg]] enuumd, maar ‘t [[Teutoburger Woud]] wörd ok wel es anehaald. 

[[Karel n Groten]] leut hum neer halen en ofbrekken op 't joar [[772]] tiedens zien [[Saksenoorloogn|oorlöge tegen de Saksen]]. Op dissen meniere wol e de Saksen loaten zien dat zienen (kristliken) god völle starker was as heur (Germaansen) göde, met de hoppe dat de Saksen bedretten zollen wörden, maar de Saksen hebt noadien nog zoo 30 joar in opstaand ewest tegen Karel n Groten en zien ni-je rilligie. As wraak hebt de Saksen d' eerste karke van [[Deempter]] in 'tzölfde joar plat ebraand. Ok wörd ezegd dat ze 'n karke in [[Zwolle]] plat ebraand hebt, wat noe de [[Grote- of St. Michaëlskarke]] is. 

Kiek ok: [[Oldsaksiese godsdienst]]

{{Dialekt|sdz|[[Hardenberg|Haddenbarreg]]}}
[[Kategorie:Saksen (volk)]]
[[Kategorie:Geleuf]]
[[Kategorie:Germaanse mythologie]]
