De '''Irminsûl''' (of: Ermenzoele) waren vrogger ’n belangriek heiligdoms veur d' olde [[Saksen (vôlk)|Saksen]] op d' achtse eewe, met 'n groten symbolise weerde. De Saksen waren ’n [[Germanen|Germaans]] volk dat op ’t noorden van ‘t hudige [[Duutslaand]] en ’t oosten van ’t hudige [[Nederlaand]] lèèfden, van de Iessel tut de Elbe. .   

't Zol goan um 'n slim heugen poal, 'n zoele of manks ok wel es ofebeeld as 'n helen dikken beum. 
Der wörd vergelieking etrukken met de beum [[Yggdrasil]] uut de [[Noordse mythologie]], de weerldbeum. Denne hef zien wörtels uutstekken in de onderweerld en zien takken hold 't dak van de weerld oaveraende. De name van ''Irminsûl'', wat [[Oldsaksisch|Oldsaksis]] is, mut vertaald wörden as ´al-zoele´ zo as 't latijnse ''universalis columna '', umdat e 'as 't woare alles ondersteunen'. 't Oldgermaans kent 't woord ''ermanuz'', wat 'greuts, verhèven, wieds' betekkend, doarumme wöd ezeg dat Ermenzoele al-zoele betekkend. Zo as 't Oldengels 't weurdtie ''eormengrund'' kent en d' Noordsen ''Jörmungrund'', wat beiden 'n dichterlike name is veur d' aarde. Maar der is ok wel weer 'n verbaand eleg met 'n (oens nie helemoale bekenden) Germaansen god, Hirmin of [[Irmin]].

Wat de plaatse angiet woar as e stoane zollen können hebben wörd vake [[Eresburg]] enuumd, maar ‘t [[Teutoburger Woud]] wörd ok wel es anehaald. 

[[Karel de Grote]] leut hum neer halen en ofbrekken op 't joar [[772]] tiedens zien [[Saksenoorloogn|oorlogen tègen de Saksen]]. Op dizze meniere wol e de Saksen loaten zien dat zien (kristlike) god völle starker was as heur (Germaansen) goden, met de hoppe dat de Saksen bedretten zollen wörden, maar de Saksen hebt noadien nog zo'n 30 joar in opstaand ewest tègen Karel de Grote en zien ni-je rilligie. As wraak hebt de Saksen d' eersten karke in [[Daeventer]] op 'tzölfde joar plat ebraand. 

Ziet ok: [[Oldsaksiese godsdienst]]

{{Dialekt|sdz|[[Hardenberg|Haddenbarreg]]}}
[[Kategorie:Saksen (volk)]]
[[Kategorie:Geleuf]]
[[Kategorie:Germaanse mythologie]]
