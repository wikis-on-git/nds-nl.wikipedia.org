De '''Irminsûl''' was eertieds ’n belangriek heiligdom feur de oale [[Saksen]] in de agtse eewe, met 'n groten simbolise betekenisse. De Saksen warren ’n [[Germanen|Germaans]] volk dat in ’t noorden van ‘t hudige [[Duutslaand]] en ’n oosten van ’t hudige [[Nederlaand]] leefden.   

't Zol gaon um 'n slim heugen paol, 'n zoele of manks ok wel iens of-ebeeld as 'n helen dikke boom. 
Der wöd vergelieking etrukken met de boom [[Yggdrasil]] uut de [[Noordse mythologie]], de weerldboom. Dennen hef zien wörtels uutstekken in de onderweerld en zien takken haold 't dak van de weerld overeand. De name van ''Irminsûl'', wat [[Oldsaksisch|Oldsaskis]] is, mut vertaald wörn as ´al-zoele´ zo as 't latijnse ''universalis columna '', umdat he 'as 't waore alles ondersteunden', maa der is ok wel wear 'n verbaand elegd met 'n (oons nie bekende) Germaansen god Hirmin of [[Irmin]].

Wat de plase angiet waor as he staone zollen können hemmen wöd fake [[Eresburg]] enuumd, maa ‘t [[Teutoburger Woud]] wöd ok wel iens an-ehaald. 

[[Karel de Grote]] leut hum dale halen en ofbrekken in 't jaor [[772]] tiedens zien [[Saksenoorlog|oorlog teengn de Saksen]]. Op disse meniere wol he de Saksen laoten zien dat zien (kristlike) god fölle starker was as heure (Germaansen) goden, in de hoop dat de Saksen bedretten zollen wörn, maa de Saksen hebt naodien nog zoo'n 30 jaor in opstaand west teengn Karel de Grote en zien ni'je rilligie. As wraak hebt de Saksen de eerste karke in [[Daeventer]] in 'tzölfde joar plat egooid. 

Ziet ok: [[Oldsaksiese godsdienst]]

{{Dialekt|sdz|[[Vechte|'t Vechtdal]]|ANS}}
[[Kategorie:Germaanse mythologie]]
