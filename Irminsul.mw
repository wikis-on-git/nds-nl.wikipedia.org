De '''Irminsûl''' was eertieds ’n belangriek heiligdom veur de oale [[Saksen]] in de achtse ieuwe, met 'n groten simboliese betekenisse. De Saksen warren ’n Germaansen volk dät in ’t noorden van ‘n hudigen Duutslâand en ’n oosten van ’n hudigen Nederlâand leafden.   

't Zol gaon um 'n hoge paole, 'n zoele of manks ok wal 'ns of-ebeeld as 'n helen dikke boom. 
De vergelieking wöd etrukken met de boom Yggdrasil uut de [[Noordsen mythologie]], de weerldboom. Dennen hef zien wörtels uitstekken in de onderweerld en zien takken drög 't dak van de weerld. De name van Irminsûl mut vertaald wörn as ´al-zuil´, umdät he 'as 't waore alles ondersteunde', maa der is ok wal wear 'n verbaand elegd met 'n (oons nie bekende) Germaansen god Hirmin of Irmin.

Wat de plase angiet waor as he staone zollen können hemmen wöd vake Eresburg enuumd, maa ‘t Teutoburger Woud wöd ok wal ‘ns an-ehaald. 

Karel de Grote leut ‘m umme-warpen en vernietigen in 't jaor 772 tiedens zien oorlog teengn de Saksen.

{{Dialekt|sdz|[[Vechte|'t Vechtdal]]|ANS}}
