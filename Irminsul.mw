De '''Irminsûl''' was eertieds ’n belangriek heiligdom veur de oale [[Saksen]] in de achtse eeuwe, met 'n groten simboliese betekenisse. De Saksen warren ’n Germaansen volk dat in ’t noorden van ‘n hudigen Duutslâand en ’n oosten van ’n hudigen Nederlâand leafden.   

't Zol gaon um 'n heuge paole, 'n zoele of manks ok wel iens of-ebeeld as 'n helen dikke boom. 
Der wöd vergelieking etrukken met de boom Yggdrasil uut de [[Noordsen mythologie]], de weerldboom. Dennen hef zien wörtels uutstekken in de onderweerld en zien takken drög 't dak van de weerld. De name van Irminsûl mut vertaald wörn as ´al-zoele´, umdat he 'as 't waore allns ondersteunden', maa der is ok wel wear 'n verbaand elegd met 'n (oans nie bekende) Germaansen god Hirmin of Irmin.

Wat de plase angiet waor as he staone zollen können hemmen wöd vake Eresburg enuumd, maa ‘t Teutoburger Woud wöd ok wel iens an-ehaald. 

Karel de Grote leut hum umme-warpen en vernietigen in 't jaor 772 tiedens zien oorlog teengn de Saksen. Op disse meniere wol he de Saksen laoten zien dat zien (kristlike) god völle starker was as hun (Germaansen) goden, in de hoop dat de Saksen bedretten zollen wörn, maa de Saksen hebt naodien nog zoo'n 30 jaor in opstaand ewest teengn Karel de Grote en zien ni'jen rilligie.

Ziet ok: [[Saksenoorlog]] en [[Oldsaksiese godsdienst]]

{{Dialekt|sdz|[[Vechte|'t Vechtdal]]|ANS}}
[[Kategorie:Germaanse mythologie]]
