De '''Irminsûl''' (of: Ermenzoele) waren vrogger belangrieke heiligdoms van d' oale [[Saksen (vôlk)|Saksen]] op d' achtse eewe, met 'n groten symbolise weerde. De Saksen waren ’n [[Germanen|Germaans]] volk dat op ’t noorden van ‘t hudige [[Duutslaand]] en ’t oosten van ’t hudige [[Nederlaand]] leven, van 'n Iessel tut de Elbe. .   

't Is 'n slim hogen poal, zoele of manks ok wel es ofebeeld as 'n helen dikken bome. 
Der wörd vergelieking emaakt met de bome [[Yggdrasil]] uut de [[Noordse mythologie]], dn weerldbome. Denne hef zien wörtels uutstekken in d' onderweerld en zien takken hoold 't dak van de weerld oavereande. Dn name van ''Irminsûl'', wat [[Oldsaksisch|Oldsaksis]] is, mut vertaald wörden as ´al-zoele´ zo as 't latijnse ''universalis columna '', umdat e 'as 't woare alles onderstutten'. 't Ooldgermaans hef n woord ''ermanuz'', wat 'groots, verheven, wieds' betekkend, drumme wöd ezegt dat Ermenzoele al-zoele betekkend. Zo as 't Ooldengels 't weurdtie ''eormengrund'' kent en de Noordsen ''Jörmungrund'', wat beiden 'n dichterliken name is veur d' aarde. Maar der is ok wel weer 'n verbaand elegt met 'n (oens nie helemoale bekenden) Germaansen god, Hirmin of [[Irmin]].

Wat de plaatse angiet woar as e stoane zollen können hebben wörd vake [[Eresburg]] enuumd, maar ‘t [[Teutoburger Woud]] wörd ok wel es anehaald. 

[[Karel n Groten]] leut hum neer halen en ofbrekken op 't joar [[772]] tiedens zien [[Saksenoorloogn|oorlogen teegen de Saksen]]. Op dissen meniere wol e de Saksen loaten zien dat zien (kristlike) god völle starker was as heur (Germaansen) goden, met de hoppe dat de Saksen bedretten zollen wörden, maar de Saksen hebt noadien nog zoo 30 joar in opstaand ewest tegen Karel n Groten en zien ni-je rilligie. As wraak hebt de Saksen d' eersten karke in [[Deempter]] op 'tzölfde joar plat ebraand. 

Kiek ok: [[Oldsaksiese godsdienst]]

{{Dialekt|sdz|[[Hardenberg|Haddenbarreg]]}}
[[Kategorie:Saksen (volk)]]
[[Kategorie:Geleuf]]
[[Kategorie:Germaanse mythologie]]
