't '''Museum Palthehof''' is een museum in 't [[Oaveriessel|Oaveriesselse]] dörp [[Ni'jlusen]], daor a'j kunt leren oaver de geschiedenis van dizze plaots. 't Museum is in 1998 opend deur de ''Historische Vereniging Ni'jluusn van vrogger''. De verieniging 'ef sinds de oprichting in 1982 hiel wat olde spullen eschunken ekregen, die as now in 't museum te bezichtigen bint.

't Museum is enuumd naor de femilie Palthe, die töt 1928 laandbezitters op Ni'jlusen waren. 't Staot in 't an de zuudkaante van 't dörp elegen Palthebos, vrogger bezit van disse femilie.

In 't museum vien ie de inventarissen van allerhaand ambachteleke bedriefies, boerengereedschop, huusholdeleke veurwarpen en kleding. D'r is een grote verzaomeling spullen van de op [[Den Hulst]] operichte fietsenfebriek Union. D'r bint een schoelklassien, een boerenkeuken en een 'mooie kaemer' inericht. Ok bint er onder aandere maquettes te bekieken van een Ni'jluseger [[boerderieje]] en een schip det vrogger mit turf deur de [[Dedemsvaort (kenaol)|Dedemsvaort]] gung.

Naost de vaste tentoonstellings hef 't museum ieder jaor een aandere lösse tentoonstelling. D'r bint wisseltentoonstellings ewest aover schoelspullen, de Union, marklappen en letterdoeken, olde en ni'je blikken en trommels, en nog zo wat onderwarpen.

==Buten dizze webstee==

* [http://www.palthehof.nl/ De webstee van 't Museum Palthehof]

[[Categorie:Drèents artikel]]
[[Categorie:Oaveriessel]]
[[Categorie:Geschiednis]]
