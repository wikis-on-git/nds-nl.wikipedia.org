[[Ofbeelding:Scandinavia.TMO2003050.jpg|thumb|right|200px|Skandinavie]]
'''Skandinavie''' is en gebeed in [[Noord-Europa|Noordeuropa]]. Skandinavie kan up dree verskillende maneren benåderd wörden:

# As de puur geografiske beteykenisse van Skandinavie. Dit steyt gelyk an et [[skandinavisk skyreiland]], dat vöär et groutste deyl besteyt üüt et [[skandinavisk gebargde]]. Dit ümvat: [[Noorwegen|Noorweagen]], [[Sveden|Sweden]] en deylen van [[Finland|Noordfinland]]. 
# As politik geheyl, bestånde üüt de landen: [[Denmaark|Dänemarken]], [[Noorwegen|Noorweagen]] en [[Sveden|Sweden]].
# As historisk en kultureel gebeed, bestånde üüt de lidståten van de [[Noordse Raod|Noordske Råd]]: [[Denmaark|Dänemarken]], [[Finlaand|Finland]], [[Ysland]], [[Noorwegen|Noorweagen]] en [[Sveden|Sweden]]. In et [[däänsk]], [[noors]]k en [[zweeds|sweedsk]] hit dit ''Norden'' (en in et finsk ''Pohjoismaat'').
 
Meystentyds wördt de tweyde of de darde definity gebrüked.

== Oorsprung ==
De term Skandinavie wördden vöär et eyrst gebrüked döär [[Gaius Plinius Secundus maior|Plinius de Oldere]] (23-79) in de form ''Scadinauia'' en is wårskynlik eformd üüt de [[oorgermaansk]]e [[samenstelling]] ''*skaþin'' (skade) en ''*awjō'' (''-ouge'', wat ''eiland'' bedüüdt). Disse beteykenisse sküült ouk achter lokale namen sou as et süüdsweedske landskap [[Skåne]].

== Landen in Skandinavie ==
By Skandinavie höyren de koaningryken [[Denmaark|Dänemarken]], [[Noorwegen|Noorweagen]] en [[Sveden|Sweden]]. De oaverige [[noordske landen]]: [[Finland]], [[Ysland]] en de [[Färöer]], doon se der sums by vanweagen de nauwe historiske en kulturele banden mid de dree enöömde koaningryken.

In de taalkündige en kulturele sin wördt de definity van Skandinavie vake üütebreided mid alle gebeden wår se vrogger [[ooldnoords|oldnoordsk]] pråtden en wår se nun [[Noord-Germaanse talen|noordgermaanske talen]] pråten.

== Skandinaviske talen ==
De talen [[noors]]k ([[bokmål]] en [[niejnoors|nynoorsk]]), [[zweeds|sweedsk]] en [[däänsk]] wörden vake anedüded as de skandinaviske talen. Dit in teagenstelling töt de [[Noord-Germaanse talen|noordgermaanske talen]], wår ouk et [[yslandsk]] en et [[färöösk]] under vallen. De talen lyken sou up mekare dat se underling verstånbår binnen. De term ''skandinavisk'' wördt ouk gebrüked vöär et noorsk, sweedsk en däänsk asof et eyne taal is, mär vöär skandinaviers selv is et vöäral de taal dee de lüde üüt de dree landen teagen mekare pråten. Dit kümt derup neader dat se der eigen taal heyl düdelik üütspreaken en de pår typiske woorden dee unik binnen vöär de eigen taal vordlåten. As dat unmöägelik is, dan vervangen se et woord vake döär en woord üüt de taal van de persoon wår as se mead pråten, of döär de [[engels]]ke variant. Skandinavisk pråten is vöär de skandinaviers selv dan ouk arg unnatuurlik. Ouk et [[gøtudanskt]] van de [[Färöer]] en et däänsk dat in [[Ysland]] up skole eleyrd wördt, wörden eseen as ''skandinavisk''.

Der binnen ouk en bült noordgermaanske en [[samisk]]e dialekten. In Sweden wördt up summige plaatsen ouk wel [[fins]]k espröäken.

Et däänsk, sweedsk en noorsk binnen, vöäral wat woordvöärråd angeyt, in de [[Hanze|Hansetyd]] slim [[Nedersaksische invloed op de Scandinavische talen|beinvlöded döär et neadersassisk]].

==Üütgånde verwysingen==
{{Commonscat|Scandinavia}}

{{Dialekt|wvel||Nysassiske Skryvwyse}}

[[Kategorie:Europa]]
