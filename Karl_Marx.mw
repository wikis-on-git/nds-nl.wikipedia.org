Karl Marx werden geboren in Trier (Duutslaand) op 5 meej 1818 as zeune van 'n rechtsgeleerden, ziene moe was 'n Nederlaanse. Op zeuventienjaorige leeftied göng Karl an de Universiteit van Bonn rechten studeren, mar deur gebrek an blangstellig stopten e mit zien opleiding nao iene jaor, en göng in Berlijn filesofie studeren. Daornaos verdîepten Karl Marx zich in geschiedenisse en ekenomie. An de universiteit van Jena promeveerdeb e töt doktor in 'n Filosofie. Peugings um an 'n universiteit benuumd te wörden mislukten, umdat de Duutse reactionaire universiteiten hum te liberaol vönden.

In 1842 werd Marx redakteur van d' Rheinische Zeitung en heuld zich stieds meer bezig met ekenomische vraong, mar weengs zin radikaole opvattings werden dit blad in 1443 verbeuden. In 1844 verstigden Marx zich in Paries, waor e redakteur werden van 'n Deutsch Französische Jahrbücher, waorin felle kretiek werden eleverd op de bestaonde maoschappluken orde. Deur 'n artikel in dit blad leerden hi'j de zakenmaan Friedrich Engels uut manchester kennen, waormit e zeer bevriend werden. In 1845 werd Marx edwöngen Paries te verlaoten en vestigden Marx zich in Brussel saomen mit Friedrich Engels en sleuten zich an bi'j de sosjiaalisctische bewieging. Saomen schreve zi'j 't Communisctisch Manifest. In 1848 vertrökken Marx en Engels naor Duutslaand um aktief deel te nemmen an de revolutie.

Dit mislukten en Marx werd opni'j verbannen. Hi'j vestigden zich now in Londen, waor e de res van ziene leven verbleuf. In 1867 verscheen de eersten drok van Das Kapital, 't beruumsten boek det de groondslag vörmden veur 't Marxisme. Volns de theorie van Marx vereurzaakt de invoering van machines 'n verleeging van de kösten van 't levensonderhoold en dus van de leunen. Zo as Quesnay annamen det de groond de ienige factor is die meerweerde oplevert, zo nemp Marx an dat dit uutsluutend met arbeid 't geval is. Volns Karl Marx zult de "krachten" in de bestaonde kapitalistische maoschappi'je disse umvörmen töt de kollektivistische maoschappi'je. Marx onderscheidt (veurspelt) daorin de volnde vief krachten of stadia:

1. De konsentratie wet, waorbi'j groten ondernemmings veurtdurend de kleine opslök, en hierdeur stieds grotere ondernemmings onstaot.
2. De accumulatie wet, veronderstelt det kapitalisten, die de meerweerde ontvangt, deur konkurrentie probeert de umvang van de ondernemmings stieds te vergroten.
3. De Verelendung, de veurtduurnde verslechtring van de positie van de proletarische klasse, die ofhaanklik bint van de kapitalistn. De armoe zol stieds groter wördn.
4. De krisistheorie, die wördt of-leid uut de wet van de stieds mar daolnde winstvoete. 't Giet de bedrievn stieds slechter, waordeur arbeiders wördt ontslaang. Hierdeur ontstiet weer sosjaaln ellende.
5. De inienstörting ("Zusammenbruch") van de kapitalistisn maoschappi'je. De krises, aldus Marx, zult mekare stieds sneller opvolng en de positie van de arbeidnde klasse zol veurtduurnd slechter wörden. De spanning tussn de klassn wördt onhooldbaar.

Karl Marx overleud in 1883 in Londen.


{{Dialekt|sdz}}

[[Kategorie:Filesofie]]
