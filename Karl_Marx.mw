Karl Marx werdn geboorn in Trier (Duutslaand) op 5 meej 1818 as zeune van 'n rechtsgeleerdn, ziene moe was 'n Nederlaanse. Op zeuvntienjaorige leeftied göng Karl an de Universiteit van Bonn rechtn studeern, mar deur gebrek an blangstellig stoptn e met zien opleiding nao iene jaor, en göng in Berlijn filosofie studeern. Daornaos verdieptn Karl Marx zich in geschiedenisse en ekenomie. An de universiteit van Jena promeveerdn e töt doktor in 'n Filosofie. Peugings um an 'n universiteit benuumd te wördn misluktn, umdat de Duutse reactionaire universiteitn hum te liberaol vöndn.

In 1842 werd Marx redakteur van 'n Rheinische Zeitung en heuld zich stieds meer bezig met ekenomische vraong, mar weengs zin radikale opvattings werdn dit blad in 1443 verbeudn. In 1844 verstigdn Marz zich in Paries, waor e redakteur werd van 'n Deutsch Französische Jahrbücher, waorin felle kretiek werdn eleverd op de bestaonde maoschappelijkn orde. Deur 'n artikel in dit blad leerdn hi'j de zaaknmaan Friedrich Engels uut manchester kennen, waormet e zeer bevriend werdn. In 1845 werd Marx edwöngn Paries te verlaotn en vestigdn Marz zich in Brussel saomn met Friedrich Engels en sleutn zich an bi'j de sosjiaalisctische bewieging. Saomn schreve zi'j 't Communisctisch Manifest. In 1848 vertrökkn Marz en Engels naor Duutslaand um aktief deel te nemmn an de revolutie.

Dit misluktn en Marx werd opni'j verbannen. Hi'j vestigdn zich now in Londen, waor e de res van ziene leevn verbleuf. In 1867 verscheen de eerstn drok van Das Kapital, 't beruumstn boek det de groondslag vörmdn veur 't Marxisme. Volns de theorie van Marx vereurzaakt de invoering van machines 'n verleeging van de köstn van 't leevnsonderhoold en dus van de leunen. Zo as Quesnay annaamn det de groond de ienige factor is die meerweerde oplevert, zo nemp Marx an dat dit uutsluutend met arbeid 't geval is. Volns Karl Marx zult de "krachtn" in de bestaonde kapitalistische maoschappi'je disse umvörmn töt de kollektivistische maoschappi'je. Marx onderscheidt (veurspelt) daorin de volnde vief krachtn of stadia:

1. De konsentratie wet, waorbi'j grootn ondernemmings veurtduurnd de kleine opslokt, en hierdeur stieds grootre ondernemmings onstaot.
2. De accumulatie wet, veronderstelt dat kapitalisten, die de meerweerde ontvangt, deur konkurrentie probeert de umvang van de ondernemmings stieds te vergrootn.
3. De Verelendung, de veurtduurnde verslechtring van de positie van de proletarische klasse, die ofhaanklik bint van de kapitalistn. De armoe zol stieds groter wördn.
4. De krisistheorie, die wördt of-leid uut de wet van de stieds mar daolnde winstvoete. 't Giet de bedrievn stieds slechter, waordeur arbeiders wördt ontslaang. Hierdeur ontstiet weer sosjaaln ellende.
5. De inienstörting ("Zusammenbruch") van de kapitalistisn maoschappi'je. De krises, aldus Marx, zult mekare stieds sneller opvolng en de positie van de arbeidnde klasse zol veurtduurnd slechter wörden. De spanning tussn de klassn wördt onhooldbaar.

Karl Marx overleud in 1883 in Londen.
