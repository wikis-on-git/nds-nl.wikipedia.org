[[Bestaand:Dürer_Melancholia_I.jpg|250px|thumb|De beroemde gravure ''melencolia'' van [[Albrecht Dürer]]]]
'''Melancholie''', of: '''duusterkieken''' is n'n gefuul, woor ie vake lange op blieft hangen, den körtbi-j depressiviteit lig. Aans as depressiviteit kömp duusterkieken deur 't verlidden of n'n verlangen die'j nie kwiet ewörden bint. D', algemiene of, Nederlaanse beduding melancholie kömp uut 't Grieksen μελας (melas: zwart) en χολη (cholè: gal).
Met duusterkieken kan 't wèèn da'j nie te passe trugge kiekt op 't verlidden an. Da'j oe n'n kop zet noar n'n tied woorin de weerld nog nie zoo muilik in mekare zaten. Ie heurt ok wel es oalere luu dingen zeggen as: "Och keerl, toe ko'w nog van mekare op an." of "Wi-j stunnen ait veur mekare kloor, mar noe…". Dan goat ze te klagen oaver verloedering op de buurte, oaver de kinder of kleankinder den gien tied meer veur eur hebt. Meansen wörd de weerld woorin zi-j leeft as nie-veilig gewaar. Allemoale veur zik en gien God meer veur oes allen. Dat kan goan töt bangigheid en töt n'n krap lèven.
A'j psiechologen en psiechiaters mangs heurt, dan proat zi-j oaver duusterkieken as d' oale beduding veur n'n depressie met psiechotiese trekkies. Ienene kan 't hum op iene moal allemoale niks meer skelen, hi-j hef ter gien wille meer an, arns interesse of plezier an hemmen is oaver. Dit kömp deur dat ienene 't op zienen kop ekrègen hef dat e n'n weerdelozen is en dat e niks bereikt hef. 't Is n'n gefuul wat ienene zik zoo heuge op n'n kop kriegen kan, dat 't hum op 't raandtie zet. Op disse wieze kan duusterkieken oezölf kepot maken. Uut de tied wèèn is dan better as dat lèvensbangige.
Duusterkiekende meansen kunt eur galle spi-jen oaver zoo'n bettie alles hen; oaver heur eagen lèven, oaver aander en oaver n'n helen weerld. Meansen kunt zo varre kommen dat ze zikzölf uut de tied hölpt. Ienene kan ok arrig last kriegen van vroggerzeerte noar 't verlidden an en hebt gien besten kiek op de toekomst en bint ok bange veur 't vrömden. Ienene kan op disse wieze machtig agressief wörden. 't Hef ok bi-jna aid n'n aander edoane.


* Melangolie hef völle 't onderwarp ewest veur de kunst, zo as op schelderi-jen en theater.



==Nedersaksies==
* [[Vechtdals]]: ''duusterkiekn''

{{Dialekt|sdz|[[Hardenbarg|Haddenbarreg]]}}

[[Kategorie:Gemoedstoestaand]]
