[[Bestaand:Dürer_Melancholia_I.jpg|250px|thumb|De beroemde gravure ''melencolia'' van [[Albrecht Dürer]]]]
'''Melancholie''', of: '''duusterkieken''' is nen gevuul, woor iej vake lange op blieft hangen, den kørtbi-j [[Depressie (psychologie)|depressiviteit]] lig. Aans as depressiviteit kømp duusterkieken  deur 't verlidden of nen verlangen die'j nie kwiet ewørden bint. D', algemiene of, Nederlaandse beduding melancholie kømp uut 't Grieksen ''μελας'' (''melas'': zwart) en ''χολη'' (''cholè'': gal). 

Met duusterkieken kant wèèn da'j nie te passe terugge kiekt op 't verlidden an. Da'j oew nen kop zet noar nen tied woorin de weerld nog nie zo muilik in mekare zaten. Iej heurt ok wel iens oaldere luu dingen zeggen as: "Och keerl, toe ko'j nog van mekare op an." of "Wi-j støn aid veur mekare kloor, maa noe…". Dan goat ze klagen oaver verloedering op de buurte, oaver de kinder of kleankinder die gien tied meer veur oew hebt. Meansen wørd de weerld woorin zi-j leeft as nie-veilig gewaar. Allemoale veur zich en gien God meer veur oons allen. Dat kan goan tøt bangigheid en tøt nen krang lèven.

A'j psychologen en psychiaters mangs heurt, dan proat zi-j oaver duusterkieken as d' oale beduding veur nen depressie met psychotiese trekkies. Ienene kan 't hum op iene moal allemoale niks meer schelen, hi-j hef ter gien wille meer an, arns interesse of plezier an hebben is oaver. Dit kømp deur dat ienene 't op zienen kop ekrègen hef dat e nen weerdelozen is en dat e niks bereikt hef. 't Is nen gevuul wat ienene zich zoo heuge op nen kop kriegen kan, dat 't hum op 't raandtie zet. Op disse wieze kan duusterkieken oewzølf kepot maken. Uut de tied wèèn is dan better as dat lèvensbangige.

Duusterkiekende meansen kunt heur galle speien oaver zoo'n bettie alles hen; oaver heur eagen lèven, oaver aanderen en oaver nen helen weerld. Meansen kunt zo verre kommen dat ze zichzølf uut de tied hølpt. Ienene kan ok arrig last kriegen van [[vroggerzeerte]] noar 't verlidden an en hebt gien besten kiek op de toekomst en bint ok bange veur 't vrømden. Ienene kan op disse wieze machtig agressief wørden. 't Hef ok bi-jnoa aid nen aander edoane.

* Melancholie hef vølle 't onderwarp ewest veur de kunst, zo as op scheelderi-jen en theater.


==Nedersaksies==
* [[Vechtdals]]: ''duusterkiekn''

{{Dialekt|sdz|[[Hardenbarg|Haddenbarreg]]}}

[[Kategorie:Gemoedstoestaand]]
