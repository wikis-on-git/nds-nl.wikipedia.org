'''Omrop Fryslân''' ([[Stellingwarfs]]: ''Omroep Frieslaand'') is ien van de ooldste regionaole [[omroep]]en van [[Nederlaand]].

Omrop Fryslân begon mit uutzenden via de Regionale Omroep Noord (RON) in [[1946]]. In de jaoren '50 wodt RON ommeezet in [[RONO]] (Regionale Omroep Noord en Oost). In [[1978]] wodt de RONO opsplit in drie zenders: Noord, Oost en [[Frieslaand]]. In [[1988]] gaot Radio Fryslân zelsstandig veerder as Omrop Fryslân. In [[1994]] begint Omrop Fryslân mit tillevisieuutzendings van een [[ure]]. Inkelde jaoren laeter wodde begonnen mit et uutzenden van een pergramme van [[aanderhalf]] ure, dat de hiele naachte herhaeld wodde. In de pergrammes van Omrop Fryslân wodt veurnaemelik [[Freesk|Fries]] praot. Bi'jtieden bin der stokkies in et [[Stellingwarfs]], de tael van twie Friese gemientes [[Weststellingwarf|West-]] en [[Ooststellingwarf]]. De omroep het ok zendtied op [[Nederland 1]] vanwegen et feit dat Fries de twiede riekstael is in Nederlaand. De omroep zurgt ok veur ''fryske skoalletillevyzje'' (Friese schoeletillevisie). 36 ure maggen ze op de Nederlaanse peblieke netten uutzenden, waorvan 15 veur school-tv. Omrop Fryslân had as eerste regionaole zender een eigen dialektserie: [[Baas Boppe Baas]]. Kot daornao volgde [[RTV Oost]] mit [[Van Jonge Leu en Oale Groond]].

==Externe verwiezing==
*[http://www.omropfryslan.nl De webstee van Omrop Fryslân]

[[Kattegerie:Stellingwarfs_artikel]]
[[Kattegerie:Nederlaanse regionaole omroep]]
[[Kattegerie:Frieslaand]]

[[fy:Omrop Fryslân]]
[[nl:Omrop Fryslân]]
