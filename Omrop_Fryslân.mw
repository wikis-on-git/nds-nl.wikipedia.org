'''Omrop Fryslân''' ([[Stellingwarfs]]: ''Omroep Frieslaand'') is ien van de ooldste regionaole [[omroep|radio- en tillevisieomroepen]] van [[Nederlaand]]. De omroep zendt uut in de perveencie [[Frieslaand]].

==Geschiedenis==
De eerste uutzendings waren via de Regionale Omroep Noord (RON) in [[1946]]. In de jaoren '50 wodde RON ommezet in [[RONO]] (Regionale Omroep Noord en Oost). In [[1978]] wodde de RONO opsplit in drie zenders: Noord, Oost en Frieslaand. In [[1988]] gong Radio Fryslân zelsstandig veerder as Omrop Fryslân.

In [[1994]] begonden Omrop Fryslân mit tillevisieuutzendings van een [[ure]]. Inkelde jaoren laeter wodde begonnen mit et uutzenden van een pergramme van [[aanderhalf]] ure, dat de hiele naachte herhaeld wodde.

==Inhoold==
In de pergrammes van Omrop Fryslân wodt veurnaemelik [[Freesk|Fries]] praot. Bi'jtieden bin d'r stokkies in et [[Stellingwarfs]], de tael van twie Friese gemientes [[Weststellingwarf|West-]] en [[Ooststellingwarf]]. De omroep het ok zendtied op [[Nederland 1]] vanwegen et feit dat Fries de twiede riekstael is in Nederlaand. De omroep zurgt veur ''Fryske skoalletillevyzje'' (Friese schoeletillevisie). Zesendattig ure maggen ze op de Nederlaanse peblieke netten uutzenden, waorvan vieftiene veur schoeletillevisie.

Omrop Fryslân had as eerste regionaole zender een eigen dialektserie: [[Baas Boppe Baas]]. Kot daornao volgde [[RTV Oost]] mit [[Van Jonge Leu en Oale Groond]] en aandere [[regiosoap]]s.

==Uutgaonde verwiezing==
*[http://www.omropfryslan.nl De webstee van Omrop Fryslân]

[[Kategorie:Stellingwarfs_artikel]]
[[Kategorie:Nederlaanse regionaole omroep]]
[[Kategorie:Frieslaand]]
