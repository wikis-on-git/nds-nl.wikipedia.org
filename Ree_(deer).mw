[[Bestaand:Capreolus capreolus (Marek Szczepanek).jpg|thumb|250px|Reevraawgie]]
[[Bestaand:Leefgebied ree.JPG|thumb|'t Leafgebied van de ree]]
[[Bestaand:Capreolus (js)03.jpg|thumb|'n Ree]]
De '''ree''' ([[Latien]]: ''Capreolus capreolus'') is 'n [[hartachtigen|hertachtige]] den völle veurkump in [[Europa (werelddeel)|Uropa]] en in heel Nederlaand. Allinnig op [[Terschelling]] en [[Amelaand]] kwaam zi-j der niet veur, mar doar bint ze deur meansen op an ebrocht. Zi-j komt zowel in [[bos|wolden]], de [[heed (vegetasie)|hee]] as op et [[veld]] veur. 

Met vergelieking met aandere hertachtigen kump der bi-j de reebökke gien grote geweien op 'n kop.

==Beschrieving==
De ree hef ’n zaandgele töt roodbroene zommervachte, ’s winters is disse meer griesbroen töt zwat van kleur. Volwassen ree’n hebt gien vlekken. Duudlik te zien is de witte töt gelige rompvlek. Bi-j mannegies is disse vlek ’s zommers oarig duudlik. ’n Neuse is zwat en de kinne is wit. ’n Stat is oarig klean (tweeë töt viere centimeter laank) en allinnig te zien as e dret. ’s Winters stek bi-j et vrouwgie ’n bössie witte höare tussen ’n achterpeute noar achter, wat op ’n stat lek.

’n Volwassen mannegie (reebok) hef ’n simpel gewei, wat vake tweeë töt drieë punte hef. Reebökke met viere of vieve punte bint oarig biezunder. Et gewei is vake 25 centimeter laank. ‘s Winters gruit ’t gewei, en de basthuud schoert zi-j der tussen meert en juli d'r of. Tussen oktober en janeworie giet ’t gewei d’r of. ’n Eankelen moal he’j der ok ne vrouwgie (reegeit)  bi-j zitten die ’n gewei op ’n kop hef. ’n Jonken reebok van ’n joar oold met allinnig twee knöppies wödt ok wel ’n knopbok enuumd. Wenneer as ’t gewei der nog gien vertakkings der op hef nuumt luu den ’n spitser, den bint van ’n leeftied um en noabi-j twee joar. ’n Gaffel hef iene vertakking. Pas ter op da’j deankt dat ’t antal vertakkings gelieke is an ’n leeftied. Ok ienen van ’n joar kan al ’n Gaffelgewei of ’n Zesendergewei op ’n kop hebben. Di’s arflik en vörmt noar de umstaandigheden woar as ’n bok in zit. Oolderen reebökke hebt meesten tieds ’n Zesender, met tweeë of drieë punte. Op lateren leeftied zollen ze weer ’n gewei kunnen kriegen zunder vertakkings.

De ree hef ’n kop-rompleankte van 95 töt 140 centimeter, ’n zwoarte van 16 töt 35 gram en ’n skoolderheugte tussen ’n zestig en ’n neagentig centimeter. Mannegies bint oaver et algemien groter as de vrouwgies. Mannegies hebt gemiddeld ’n skoolderheugte van 64 töt 67 centimeter, vrouwgies van 63 töt 67 centimeter.

==Foto uutstalling==
<gallery>
Bestaand:Capreolus capreolus 2 (Marek Szczepanek).jpg|'n Ree tussen de [[heed (vegetasie)|heed]]
Bestaand:Capreolus_(js)07.jpg|'n Jonge ree
Bestaand:Capreolus capreolus p.jpg|'n Grezende ree
Bestaand:Chevreuil repos.jpg|'n Rustende ree
</gallery>

== [[Nedersaksies]] ==
* [[Grunnegs]]: ''ree'', ''haart''
* [[Tweants]]: ''ree''
* [[Vechtdals]]: ''ree''
* [[Veluws]]: ''ree''

==Uutgoande verwiezingen==
{{Commons|Capreolus capreolus}}

{{Dialekt|sdz|[[Hardenbarg (gemiente)|'n Arnbarreg]]}}
[[Kategorie:Zoogdier]]

{{Link FA|vls}}
