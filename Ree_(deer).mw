[[Bestaand:Capreolus capreolus (Marek Szczepanek).jpg|thumb|250px|Reewyvy]]
[[Bestaand:Leefgebied ree.JPG|thumb|Et leevgebeed van de ree]]
[[Bestaand:Capreolus (js)03.jpg|thumb|Een ree]]
De '''ree''' ([[Latien]]: ''Capreolus capreolus'') is een [[hartachtigen|hertachtigen]] dy völle vöörkümp in [[Europa (werelddeel)|Öropa]] en in heel Nederland. Allinnig op [[Terschelling]] en [[Amelaand]] kwamen sy orprünklik nyt in vöör, mar dår bint se döör mensen op an ebracht. Se komt in [[bos|bosken]], de [[heed (vegetasie)|hey]] en op et [[veld]] vöör. 

Anders as met andere hertachtigen kümp der by de reebokken gyn grote geweyen op den kop.

==Beskryving==
De ree hev een sandgele töt roodbrune sommervachte, 's winters is disse meer grysbruun töt swarte klöre. Volwassen reen hebt gyn vlekken. De witte töt gelige rompvlekke is düdelik te syn. By mannegys is disse vlekke sommers årig düdelik. De nöse is swart en de kinne is wit. De start is årig klean (twee töt vyre sentymeter lank) en allene te syn as 'e dret. 's Winters stek by et vröwgy een bössy witte håren tüssen d' achterpoten når achter, wat op een start lek.

Een volwasswn mannegy (reebok) hev een simpel gewey, wat vake twee töt drye pünten het. Reebokken met vyre ov vyve pünten syt y mar hyl manks. Et gewey is vake 25 sentymeter lank. s'Winters gröyt et gewey, en de basthüüd schuurt sy tüssen meert en jüly der ov. Tüssen oktober en janewoart gyt et gewey der ov. Een Eankel mål heb y der ok 'n vröwgy (reegeyt)  by sitten dy een gewey op den kop het. Een junken reebok van een jår old met allinne twee knöppys wördt ok wel een knopbok enüümd. Wonnneer as et gewey der nog gyn vertakkingens op het, nüümt se den een spitser, den bint van de leevtyd üm en nåby twee jår. Een gavvel hev yne vertakking. Waar u der wel vöör dat y nyt deankt at et antal vertakkingens gelyke is an de leevtyd. Ok yne van een jår kan al een gavvelgewey ov een sesendergewey op den kop hebben. Dit is arvelik en evörmdt når de ümstandigheden wår as een bok in sit. Oldere reebokken hebt meestentyds een sesender, met twee ov drye pünten. Op latere leevtyd sollen se weer een gewey krygen küny sonner vertakkingens.

De ree het een kop-rompleankte van 95 töt 140 sentymeter, een swöörte van 16 töt 35 gram en eenn skolderhöögte tüssen 60 en 90 sentymeter. Mannegys bint oaver eet algemeen gröter as de vröwgys. Mannegys hebt middeld een skolderhöögte van 64 töt 67 sentymeter, vröwgys van 63 töt 67 centymeter.

==Duun en låten==
Reen bint "knabbelaars": hy et brümmels, bessen, twygen, schöten, knoppen en loten van strüken en böme as rosenstrüken en konneferen, krüden, grös, blader, nötten, paddenstulen en landbouwgewassen so as tülpen, grånen en kroppen. Sommers döt 'e synen buuk vol an junke bladtys, en in de harvst ok met ykels, wår knöppen en twygen winters meer wörd egetten. Hy is ter årig verdacht op dat 'e allinne de gesunde delen van de planten op et. Tüssen etten en herkouwen sit meestentyds so betty yne (in de sommer) töt twee üür (in de winter).

De ree is höäst altyd ganks by et düüsteren. Van september töt april is 'e allinne 's nachtes ganks. Van meey töt augüstüs is 'e dan wel weer oaverdags ganks, vöörnamelik op gebyden wår as 'e nyt estoord wörd sol 'e sich vaker oaverdag syn låten.

==Foto üütstalling==
<gallery>
Bestaand:Capreolus capreolus 2 (Marek Szczepanek).jpg|Eeen ree tüssen de [[heed (vegetasie)|hey]]
Bestaand:Capreolus_(js)07.jpg|Junk reegy
Bestaand:Capreolus capreolus p.jpg|Gröäsende ree
Bestaand:Chevreuil repos.jpg|Röstende ree
Bestaand:Reh 00380.jpg
</gallery>

== [[Nedersaksies]] ==
* [[Grunnegs]]: ''ree'', ''haart''
* [[Tweants]]: ''ree''
* [[Vechtdals]]: ''ree''
* [[Veluws]]: ''ree''

==Uutgoande verwiezingen==
{{Commons|Capreolus capreolus}}

{{Dialekt|sdz|[[Hardenbarg (gemiente)|'n Arnbarreg]]}}
[[Kategorie:Zoogdier]]
