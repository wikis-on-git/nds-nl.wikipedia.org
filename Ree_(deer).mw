[[Bestaand:Capreolus capreolus (Marek Szczepanek).jpg|thumb|250px|Reevrouwgie]]
[[Bestaand:Leefgebied ree.JPG|thumb|'t Leefgebied van de ree]]
[[Bestaand:Capreolus (js)03.jpg|thumb|'n Ree]]
De '''ree''' ([[Latien]]: ''Capreolus capreolus'') is 'n [[hartachtigen|hertachtigen]] den völle veurkump in [[Europa (werelddeel)|Uropa]] en in heel Nederlaand. Allinnig op [[Terschelling]] en [[Amelaand]] kwaam zi-j oorprunklik niet veur, mar doar bint ze deur meansen op an ebracht. Zi-j komt zowel in [[bos|bossen]], de [[heed (vegetasie)|hee]] as op et [[veld]] veur. 

In vergelieking met aandere hertachtigen kump der bi-j de reebökke gien grote geweien op 'n kop.

==Beschrieving==
De ree hef ’n zaandgele töt roodbroene zommervachte, ’s winters is disse meer griesbroene töt zwarte van kleur. Volwassen ree’n hebt gien vlekken. De witte töt gelige rompvlek is duudlik te zien. Bi-j mannegies is disse vlek ’s zommers oarig duudlik. ’n Neuse is zwart en de kinne is wit. ’n Stat is oarig klean (tweeë töt viere centimeter laank) en allinnig te zien as e dret. ’s Winters stek bi-j et vrouwgie ’n bössie witte höare tussen ’n achterpeute noar achter, wat op ’n stat lek.

’n Volwassen mannegie (reebok) hef ’n simpel gewei, wat vake tweeë töt drieë punte hef. Reebökke met viere of vieve punte zie'j mar heel mangs. Et gewei is vake 25 centimeter laank. ‘s Winters gruit ’t gewei, en de basthuud schoert zi-j der tussen meert en juli d'r of. Tussen oktober en janeworie giet ’t gewei d’r of. ’n Eankelen moal he’j der ok ne vrouwgie (reegeit)  bi-j zitten die ’n gewei op ’n kop hef. ’n Jonken reebok van ’n joar oold met allinnig twee knöppies wödt ok wel ’n knopbok enuumd. Wenneer as ’t gewei der nog gien vertakkings op hef, nuumt ze den ’n spitser, den bint van ’n leeftied um en noabi-j twee joar. ’n Gaffel hef iene vertakking. Pas ter op da’j deankt dat ’t antal vertakkings gelieke is an ’n leeftied. Ok ienen van ’n joar kan al ’n Gaffelgewei of ’n Zesendergewei op ’n kop hebben. Di’s arflik en evörmd noar de umstaandigheden woar as ’n bok in zit. Oolderen reebökke hebt meesten tieds ’n Zesender, met tweeë of drieë punte. Op lateren leeftied zollen ze weer ’n gewei kunnen kriegen zunder vertakkings.

De ree hef ’n kop-romplenkte van 95 töt 140 centimeter, ’n zwoarte van 16 töt 35 gram en ’n skoolderheugte tussen ’n 60 en ’n 90 centimeter. Mannegies bint oaver et algemien groter as de vrouwgies. Mannegies hebt gemiddeld ’n skoolderheugte van 64 töt 67 centimeter, vrouwgies van 'n 63 töt 'n 67 centimeter.

==Foto uutstalling==
<gallery>
Bestaand:Capreolus capreolus 2 (Marek Szczepanek).jpg|'n Ree tussen de [[heed (vegetasie)|hee]]
Bestaand:Capreolus_(js)07.jpg|'n Jonke ree
Bestaand:Capreolus capreolus p.jpg|'n Groazende ree
Bestaand:Chevreuil repos.jpg|'n Röstende ree
</gallery>

== [[Nedersaksies]] ==
* [[Grunnegs]]: ''ree'', ''haart''
* [[Tweants]]: ''ree''
* [[Vechtdals]]: ''ree''
* [[Veluws]]: ''ree''

==Uutgoande verwiezingen==
{{Commons|Capreolus capreolus}}

{{Dialekt|sdz|[[Hardenbarg (gemiente)|'n Arnbarreg]]}}
[[Kategorie:Zoogdier]]

{{Link FA|vls}}
