n '''Wierde''' (ook ''Hoogte'' nuimd) is n kunstmoatege [[heuvel (geologie)|heuvel]], opworpen om bie hoogwoater n dreug stee te hebben. De noam komt veural veur in [[Grunnen (provinzie)|Grunnen]]. In [[Vreesland|Fraislaand]] wordt t n [[taarp]] nuimd, houwel ook in Fraislaand nogal wat ploatsnoamen ìndegen op ''werd'' of ''ward'' (Leeuwarden). In Noord-[[Duutslaand]] hait zo'n heuvel Warft. 

t Woord ''wierde'' is verwant aan t [[waarkwoord]] "waarpen"; n opworpen heuvel dus. Wierden wuiren nait allend moakt om deur mensen bewoond te worden, mor ook om n kèrkhof of t vee te beschaarmen en om der soorten griefholt op gruien te loaten.

De wierden wuiren opworpen op al hooglegen stees. Vandoar dat zai voak op n rige liggen en n zaandrogge vörmen. n Schier veurbeeld is de oetloper van de [[Hondsrug|Hondsrog]]: [[Oadörp]], [[Saauwerd]], [[Ezinge]], [[Winzum (Grunnen)|Winzum]], [[Bavvelt]], [[Raskert]], [[Waarvum]], [[Uskert]], mit doartuzzen almoal klainere wierden.

[[Waarvum]] is wat omvang betreft t grootste wierde van [[Nederlaand]], [[Hogebeintum]] de hoogste wierde/taarp.

[[Categorie:Grunnegs artikel]]
[[Categorie:Grunnen]]
[[Categorie:Geografie]]

[[de:Warft]]
[[dk:Varft]]
[[nl:Wierde (toponiem)]]
