[[Image:LocationRomanEmpire.png|thumb|250px|Et Romeinse Riek gedurende de grootste uutbreiding onder de heerschoppi'je van Traianus, omdebi'j 117.]]
[[Image:Imperium Romanum.gif|thumb|250px|Veroveringskaorte Romeinse Riek]]
Et '''Romeinse Riek''' ([[Latien]]: ''Imperium Romanum'') was een staot die ontston rond et beginne van de jaortelling en uutaenlik in [[395]] weer uutmekeervul. Et riek strekte him uut rond de [[Middellaanse Zee]] en omvatte ok [[West-Europa]] behalven [[Ierlaand (eilaand)|Ierlaand]] en [[Scandinavië|Skandinavië]]. Et was de opvolger van de [[Romeinse Rippebliek]] en had as zetel van de macht [[Rome]].

Et aende van et Romeinse Riek was lichtkaans op [[4 september]] [[476]] doe et [[West-Romeinse Riek]] in [[Germanen|Germaanse]] hanen vul. Dit staandpunt negeert liekewel et vortbestaon van et [[Byzantiense Riek|Oost-Romeinse Riek]], dat now ok wel bekend staot as et [[Byzantiense Riek]], et behul Romeinse juridische en [[kultuur|kulturele]] tredisies binnen een dudelik [[Grieks-Orthodoxe Karke|Grieks-orthodoxe]] vorm veur een periode van zoe'n duzend jaor totdat et in hanen vul van et [[Ottomaanse Riek]] op [[29 meie]] [[1453]].

==Veroveringskaorte Romeinse Riek==
Op de kaorte rechts is dudelik te zien hoe et Romeinse Riek uutgruuide tot et grootste riek in de ooldhied. De eerste grote uutbreiding vun plak in 133 v. Kr. mit de inlieving van Pergamon as de ''provincia'' Asia in et ''Imperium Romanum'', tegere mit de tiedens de Punische Oorlogen veroverde ''provinciae'' Sicilia, Sardinia en Hispania (<font color="red">rood</font>). Tegen 44 v. Kr maekte hiel [[Gallië|Gallia]] tegere mit grote dielen van Klein-Azië en Noord-Afrika diel uut van et gruuiende ''Imperium Romanum'' (<font color="orange">oranje</font>). Doe Augustus in 14 n. Kr. zien laeste aosem uutblaost, het et riek zowel in et noorden (Germania en Pannonia) as in et zuden (Alexandria en Aegyptus) en et oosten (Galatia) (<font color="yellow">geel</font>). In 117 kwam d'r onder Traianus een laeste uutbreiding naor et oosten mit Armenia en Mesopotamia as tiedelijke bezittings, ok inkelde kleinere uutbreidings in et noorden (<font color="green">greun</font>). Staorigan zal dit reusachtige riek ofbrokkelen, totdat allienig et [[Byzantiense Riek]] overbleef as laeste arfgenaem van et ins zo machtige Romeinse Riek. Ok dit riek zol uutaenlik doemd wezen onder te gaon.

[[Kattegerie:Stellingwarfs_artikel]]
[[Kattegerie:Romienen]]

[[bn:রোমান সাম্রাজ্য]]
[[ca:Imperi romà]]
[[cs:Antický Řím]]
[[cy:Yr Ymerodraeth Rufeinig]]
[[da:Romerriget]]
[[de:Römische Kaiserzeit]]
[[el:Ρωμαϊκή Αυτοκρατορία]]
[[en:Roman Empire]]
[[eo:Romia imperio]]
[[es:Imperio Romano]]
[[fi:Rooman valtakunta]]
[[fr:Empire romain]]
[[fy:Romeinen]]
[[he:האימפריה הרומית]]
[[hr:Rimsko Carstvo]]
[[hu:Római Birodalom]]
[[id:Kekaisaran Romawi]]
[[it:Impero romano]]
[[ja:ローマ帝国]]
[[ko:로마 제국]]
[[la:Imperium Romanum]]
[[lb:Réimescht Räich]]
[[lt:Romos imperija]]
[[lv:Romas impērija]]
[[nds:Römsche Riek]]
[[nl:Romeinse Rijk]]
[[pl:Cesarstwo rzymskie]]
[[pt:Império Romano]]
[[ro:Imperiul Roman]]
[[simple:Roman Empire]]
[[sk:Staroveký Rím]]
[[sl:Rimski imperij]]
[[sq:Perandoria Romake]]
[[sv:Romerska riket]]
[[zh:羅馬帝國]]
