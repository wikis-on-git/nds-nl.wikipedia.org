[[Ofbeelding:Solar sys.jpg|thumb|300px|right|Zunnesysteem]]
n '''Zunnesysteem''' is n groep objekten dij om n bepoalde steern hìn draaien. 

In ons zunnesysteem draaien der 8 offisjele planeten om de [[Zunne]]:
* [[Merkurius (planeet)|Merkurius]]
* [[Venus (planeet)|Venus]]
* [[Eerde]]
* [[Mars (planeet)|Mars]]

* [[Jupiter (planeet)|Jupiter]]
* [[Saturnus (planeet)|Saturnes]]
* [[Uranus (planeet)|Uranes]]
* [[Neptunus (planeet)|Neptunes]]

Tot 2006 wuir [[Pluto (dwargplaneet)|Pluto]] ook as planeet zain. Noa n internatsjonoale konferensie in [[Praog|Proag]] wuir Pluto onthegen van zien titel as planeet, omdat er te veul verschilt van de aander planeten en der nog n hail ìnde planeten binnen dij op Pluto lieken. Der was dus n keus of man der n hail ìnde planeten bie deden, of aine minder. Veur de lèstent is kozen.

== Ontstoan ==
Over t ontstoan van t zunnesysteem bestoan verschillende theorien. De theorie mit de maiste aanhang is de ''spiroaltheorie'':

:Dou t [[heelal]] net vörmd was en hail wat steerns al kompleet waren, draaide der n grode stofwolk om ozze zunne tou. Dizze platte, ronde [[spiraol|spiroal]] draaide aal moar rond. Deur dizze [[wrijving|vrieven]] ontstond n kracht woarmit de stofdailkes bie mekoar druk wuiren. Hierdeur ontstonden de keernen van de planeten en heur swoartekracht. Dizze swoartekracht trok de omliggende stofdailkes aan en vörmde zo n planeet. 

:De [[vaste planeten]] bestonden dou oet glèneg haite stovven as [[magma]] en [[ijzer|ieder]]. Deur de kolle van t universum koelden zai of en vörmden n körst/oppervlak.

n Andere theorie is de ''botsenstheorie'':

:Deur t hierboven nuimde spiroalproces, wuiren allend leutje planeetkes vörmd, ook wel bekend as [[asteroiden]]. Deur de swoartekracht van de [[zunne]] draaiden zai om de zunne hin. As dizze mit n andere asteroide botste, kwam der zo veul kracht vraai, dat baaide astroiden smolten en n keern vörmden. Dizze keern trok andere asteroiden aan, dij ook in botsen kwam en smolt, enz.

[[Kategorie:Grunnegs artikel]]
[[Kategorie:Ruumte]]

{{Link FA|en}}
{{Link FA|ur}}
{{Link FA|hu}}
{{Link FA|id}}
{{Link FA|ko}}
{{Link FA|no}}
