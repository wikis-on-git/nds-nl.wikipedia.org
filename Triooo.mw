'''Triooo''' is ne muziekgroepe oet [[Eanske]] en [[Hengel (Oaveriessel)|Hengel]], in [[Tweante]]. Zo as öaren naamn al dut vermoodn begun Triooo met dree man. Seend 1998 bint ze met n veern. Zelf zegnt ze op öare webstea oaver de saamnstelling: "''iej nemt r twee oet 'Enschede' en döt krek zo oet 'Hengelo', dan krie'j TRIOOO''."<ref>http://www.triooo.nl/Sub/Bandbio.html</ref> Triooo besteet oet [[René Vrieler]], [[Harm Braam]], [[Fred van de Ven]] en [[Henk van de Wetering]].

Ze zingt meesttieds in t [[Tweants]]. Det kan eegn woark wean, mear ook bestoande nommers, of meziek op teksn van [[Willem Wilmink]], [[Theo Vossenbeld]], [[Sebastiaan Roes]], mear wal umme zat in t Tweants.

==Geskiedenisse==
Um [[Pinkster|Peenkstern]] in [[1991]], tiedns wat ouwehoern gedoernde ne korte vekaansie in de [[België|Belgiese]] [[Ardenn]] besleutn dree kearls um n versken op te nemn, espöld op n poar estemde [[beer]]fleskes: "Bennie". Umdet één versken wat weainig was, bedachn ze dr nog n antal bie.

Seend dee tied hebt ze verskeaidene dinge doan: toern met de [[Höllenboer]], met Jan Ottink & De Hemel en de ofsloeting van t [[Amsterdam]]se Kleinkunstfestival.

==Plaatnriege==
*''Triooo - Zo Dan!'' (1997)
*''Triooo - Op nen dag'' (2005)

==Refereansies==
<references/>

==Oetgoande koppeling==
*[http://www.triooo.nl www.triooo.nl]
*[http://www.youtube.com/watch?v=oiLAU9cu7cs Triooo - Bennie (clip) Op Youtube]

[[Kategorie:Tweants artikel]]
[[Kategorie:Dialektmuziek]]
