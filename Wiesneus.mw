'' '''Wiesneus''' ''is een pakket an lesmateriålen vöör [[Nedersaksisch|Nedersaksys]] underwys up de basisskole. 't Is ontwikkeld döör 't [[Huus van de Taol]] in de [[Drenthe|Drèentse plaatse]] [[Beilen]].

==Inhold==
''Wiesneus'' besteyt üüt een gelyknamig blad det sinds 2016 alle jåren verspreid wördt up skolen dey anegeven hebt te willen mitdoon an 't project. 't Blad kümp üüt in meert, de streektaalmånd. Der ståt verhalen, gedichys, lydtys en spöllegys in.

Ok is der een webstee mit verhalen en lydtys dey belüüsterd künt wörden. Dissend is ontwörpen in samenwarking mit de ofdeyling [[pabo]] van Stenden Hogeschool Emmen. De webstee hef een ofdeyling vöör kynder in de leeftyd van eyn töt sesse (dey nog neyt künt lesen) en eyne vöör kynder van ses töt twaalf.

==Variaanten==
De materiålen wördt aneböden in de variaanten [[Zuudwest-Drèents|Süüdwest-Drèents]], [[Noord-Drèents]], [[Veenkoloniaols|Veenkoloniåls]], en [[Midden-Drèents]]/[[Zuudoost-Drèents|Süüd-Drèents]].

Der bint ok versys van de ''Wiesneus'' ontwikkeld in 't [[Grunnegs|Grünnings]], [[Sallaands]], [[Tweants|Twèents]] en [[Achterhooks]]. Disse edytsys bint, in samenwarking mit 't Huus van de Taol, ontwikkeld döör [[Centrum Groninger Taal & Cultuur]], de [[Iesselakkedemie]], [[Erfgoedcentrum Achterhoeks en Liemers]], [[Twentehoes]] en [[Dialectwärkgroep Heerde/Waepmvelde]]. In 2019 hebt meer as 300 basisskolen in 't heyle Nedersaksyse gebeed mitedåne an ''Wiesneus''.

==Bronnen==
* [https://www.cgtc.nl/2019/11/28/tweede-editie-groningstalig-magazine-wiesneus-voor-basisscholen-met-thema-vrijheid/ Stok åver ''Wiesneus'' döör 't Centrum Groninger Taal & Cultuur]
* [https://www.huusvandetaol.nl/onderwies/basisschoele Basisskoolprojekten van 't Huus van de Taol]

==Üütgånde verwysing==
*[https://wiesneus.nl/ De webstee van ''Wiesneus'']

{{Dia|Dit stok is eskreven in 't [[Zuudwest-Drèents|Süüdwest-Drèents]] van de Drèents-Åverysselse grèensstreek.}}

[[Kategorie:Drèents artikel]]
[[Kategorie:Drèents]]
[[Kategorie:Nedersassysk underwys]]
[[Kategorie:Nedersaksies tiedschrift]]
