[[Ofbeelding:Loevenstein 1.jpg|thumb|450px|right|Slot Loevestein 2007]]
'''Slot Loevestein''' is n [[kasteel]], eleagen eaven ten noordwesten van et darp [[Poederoijen]], dat vult under de [[gemiente (bestuur)|gemeente]] [[Zaltbommel]], an et ende van den Schouwendiek in de [[uterweerd]]en van den [[Woal]] en den [[Af-edamde Moas|Af-edamden Moas]].
 
==Geskiedenis==
Loevestein is tussen 1358 en 1375 ebouwd deur [[Dirk Loef van Horne]], heer van [[Laand van Heusden en Altena|Altena]]. Tot 1397 bunt enkele delen nog wat hoger emaakt of veranderd. Et verrees op ne strategies eleagen laandtonge, op de plaatse woar de revieren den Moas en den Woal zich vereanegt tot den [[Boven-Merwede]]. Et wodden ebruukt um [[tolweg|tol]] te heffen. Moar umdat den umrengende groand, et Munnikenlaand, mangsmoal under water stoand, was et nooit n antrekkelek wonhuus veur edelleu. Zo hef ne markwoardege geskiedenis op Loevestein plaatse evonden.
Tiedens de [[Hookse en Kabeljauwse twisten]] was Loevestein ne [[gevangenisse]] veur teggenstaanders van [[Jacoba van Beieren]]. Ok tiedens de Republiek was Loevestein ne stoatsgevangenisse:
*[[Hugo de Groot]] zat hier vanof [[1619]] nen leavenslangen gevangenisstraf uut, tot hi-j in [[1621]] [[ontsnapping van Hugo de Groot|ontsnapten in ne bookenkiste]]. 
*In [[1631]] ontsnappen zeuven [[Remonstranten|remonstrantse]] dominees in n löäg beer[[fust]]. 
*In [[1650]] leet [[stadholder Willem II]] 6 staotenleu opsluten op Loevestein, woarunder [[Jacob de Witt]], börgemeister van Dordrecht. De gevängennemming was anleiding veur et ontstoan van de benaming ''Loevesteinse [[faktie]]'' veur de stoatsgezinden, teggen stadholderleke gröpering in de [[Republiek der Zeuven Veraenigde Nederlaanden|Republiek]].

Vanof de 17de eeuwe maken Loevestein deel uut van de [[Hollandse Waterliene]].

==Vandage==
Loevestein is grotendeals bewoard ebleaven as middeleeuws kasteel. Et slot is teggenwoordig n Rieksmuseum. Op zundag, moandag en woonsdag kan der teggen betoaling vri-j wödden sjokst, de andere dage allene under leiding van nen gids. Bi-j de bewoarplaatse veur kleare in den keller wödt den bezeuker wilkom eheaten deur nen spöller in middeleeuwse kleare den zich bekendmek as Heer Dirk in et Nederlaands en Engels op n in de mure verwarkt videoskerm.

De kamers en zalen bunt scheers in-ericht, moar nargens hangt töwkes of bunt ofzettingen. Vanuut de smalle ramen he'j uutzicht op et revierenlaandskap. Nen museumwinkel mit geschenken tot andenken en n kafé mit of-escheiden ruumte in de oppenloch an et water van de slotgrachte bunt underebracht in de bi-jgebouwen en veurmoalege peerdestallen. In de veurmoalege soldoatenhuuskes is ok ne tenteunstelling inericht (Op-egroaven!) mit veurwarpen evonden op Loevestein in den groand en in de grachte.

<gallery>
Ofbeelding:Loevenstein_2.jpg|Kruuttoorn
Ofbeelding:Loevenstein_3.jpg|Soldoatenhuze
Ofbeelding:Loevenstein_4.jpg|Kafé in den veurburg
</gallery>

==In de kultuur==
''Het slot Loevestein in 1570'' is n book van den skriever [[Jan Frederik Oltmans]] uut [[1834]].

In ''[[De Zwarte Tulp|La Tulipe noire]]'' (''Den Zwarten Tulp''), n book van den Fraansen skriever [[Alexandre Dumas père]] uut rundumme 1850, wöd den heufdrolspöller Cornelis van Baerle in [[1672]] gevängen gezet op Loevestein. Hi-j wet te ontsnappen.

==Uutgoande verwiezingen==
* [http://www.slotloevestein.nl/ Slotloevestein.nl: Webstea van Loevestein]
* [http://www.gerritveldman.nl/fotoalbum/kastelen/loevestein Gerritveldman.nl: Ofbeeldingen van Loevestein]

[[Kattegerie:Achterhooks_artikel]]
[[Kattegerie:Kastele in Nederlaand]]

[[cs:Loevestein]]
[[de:Schloss Loevestein]]
[[en:Loevestein]]
[[fr:Château de Loevestein]]
[[nl:Slot Loevestein]]
[[ru:Лувестейн]]
