[[Ofbeelding:Loevenstein 1.jpg|thumb|450px|right|Slot Loevestein 2007]]
'''Slot Loevestein''' is nen [[kasteel]], eleagen eaven ten noordwesten van et darp [[Poederoijen]], dat vult under den [[gemeente]] [[Zaltbommel]], an et ende van den Schouwendiek in den [[uuterweerd]]en van den [[Woal]] en den [[Afgedamde Moas|Afgedamden Moas]].
 
==Geskiedenis==
Loevestein is tussen 1358 en 1375 ebouwd deur [[Dirk Loef van Horne]], here van [[Laand van Heusden en Altena|Altena]]. Tot 1397 bunt enkele dele nog wat hoger emaakt dan wal gewiezigd. Het verrees op nen strategies geleagen laandtonge, op den plaetse woar den rivere den Moas en den Woal zich vereanigen tot den [[Boven-Merwede]]. Et wördden bruukt um [[tolwegge|tolle]] te heffen. Umdat den umrengende groand, et Munnikenlaand, mangsmoal under woater wilde stoan, was et echter nooit nen antrekkelek wonhuus veur edelleu. Zo hef zich nen markwoardigen geskiedenis op Loevestein ploatse evonden.
Tiedens den [[Hooksen en Kabeljauwsen twisten]] was Loevestein nen [[gevängnisse]] veur teggenstaanders van [[Jacoba van Beieren]]. Ok tiedens den Republeek was Loevestein nen stoatsgevängnisse:
*[[Hugo de Groot]] zat hier vanof [[1619]] nen leavenslangen gevängnissestraffe uut, tot hi-j in [[1621]] [[ontsnapping van Hugo de Groot|ontsnapten in nen bookenkiste]]. 
*In [[1631]] ontsnapten zeaven [[Remonstranten|remonstrantsen]] dominees in nen lög beer[[fust]]. 
*In [[1650]] leet [[stadholder Willem II]] 6 staotenleu opsluuten op Loevestein, woarunder [[Jacob de Witt]], burgemeister van Dordrecht. Den gevängneming was anleiding veur et ontstoan van den benoaming ''Loevesteinsen [[factie]]'' veur den stoatsgezinden, teggen stadholderleken gröpering in den [[Rippebliek der Zeuven Verienigde Nederlaanden|Republeek]].

Vanof de 17den eeuwe maakten Loevestein dele uut van den [[Hollaandsen Woaterliene]].

==Vandage==
Loevestein is grotendeals bewoard ebleaven as middeleeuwsen kastele. Het slot is teggenwoordig nen Rieksmuseum. Op zundag, moandag en woonsdag kan doar teggen betoaling vri-j wödden sjokst, den andere dage uutsluutend under leiding van nen gidse. Bi-j den bewoarplaetse veur klearn in den keller wödt den bezooker wilkom eheaten deur nen spöller in middeleeuwsen klearn dee zich bekandmaakt as Here Dirk in et Nederlaands en Engels op nen in den mure verwarkt videoskerm.

Den kamers en zaolen bunt scheers in-ericht, moar nargens hengt touwkes of bunt ofzettingen. Vanuut den smalle ramen haj uutzichte op et riverenlaandskap. Nen museumwinkel mit geschenken tot andenken en nen café mit ofgescheiden ruumte in den oppenluft an et woater van den slotgrachte bunt underbracht in den bi-jgebouwen en veurmoaligen peerdestallen. In den veurmoalige soldoatenhuuskes is ok nen tenteunstelling inericht (Op-egroaven!) mit veurwarpen evonden op Loevestein in den groand en in den grachte.

<gallery>
Ofbeelding:Loevenstein_2.jpg|Kruuttoorn
Ofbeelding:Loevenstein_3.jpg|Soldoatenhuze
Ofbeelding:Loevenstein_4.jpg|Café in den veurburg
</gallery>

==In den kultuur==
''Het slot Loevestein in 1570'' is nen book van den skriever [[Jan Frederik Oltmans]] uut [[1834]].

In ''[[De Zwarte Tulp|La Tulipe noire]]'' (''Den Zwarten Tulp''), nen book van den Fraansen skriever [[Alexandre Dumas père]] uut rundumme 1850, wödt den heufdrolspöller Cornelis van Baerle in [[1672]] gevängen gezet op Loevestein. Hi-j wet te ontsnappen.

==Uutgoande verwiezingen==
* [http://www.slotloevestein.nl/ Slotloevestein.nl: Webstee van Loevestein]
* [http://www.gerritveldman.nl/fotoalbum/kastelen/loevestein Gerritveldman.nl: Ofbeeldingen van Loevestein]

[[Kattegerie:Achterhooks_artikel]]
[[Kattegerie:Kastele in Nederlaand]]

[[cs:Loevestein]]
[[de:Schloss Loevestein]]
[[en:Loevestein]]
[[fr:Château de Loevestein]]
[[nl:Slot Loevestein]]
[[ru:Лувестейн]]
