Frans Roes ([[1902]][[Gaandern]] - [[1974]][[Hengel]]) skef onder den skuulname Herman van Velzen. Hee is geboren in Gaanderen en oet de tied ekommen in Hengel. Zien dagelekse wark was horlogemaker, moar ziene leefde ging meer oet noar et skrieven van verhalen in et plat, dee-t e wekkeleks skef veur ‘De Graafschapbode’, zon veerteg joor langr. Anvankelek skref e romantische, Nederlandse verhalen, ok veur ne regionale krante.
Den bekendsten figuur oet zien verhalen is Aornt Peppelenkamp, nen armen bessenbinder op de Koolhovense heide.

In de periode 1945 - 1950 skref Roes ok veer streekromans in et dialekt: ‘Steven Volman’ (z.j.), ‘Uut ‘t laeven van olde bekenden’ (1945), ‘Een mens vindt zienen weg (z.j.) en ‘Van Achterhooksche Menschen’ (1950).
Ok skref e dree toneelstukken in et dialekt: ‘Um den olden Berenschot’, ‘Uut de modder’ en ‘Riek Geesink’. Deze stukken slotten an bi-j de aktualiteit van dat moment. Dat was ovveregens ok et geval met zien verhalen.
In 1955 wier in [[Reurle]] zien spel in de boetenloch ‘Um den olden Saksenheerd’ op evoerd.
Van ziene verhalen bunt zon tien bundels oet ebracht, dee-t bunt oet egovven deur Misset-[[Deutekem]], Witkamp-[[Eanske]] en Van den Berg-[[Eanske]]. In 2002 hebt de Stichting [[Staring Instituut]] en de Mr. H.J. Steenbergenstichting den roman ‘Steven Volman’ ovverni-js edrukt. Deur et Staring instuut bunt twee luusterbeuke met verhalen van Frans Roes oetebracht met den name ‘Arie laest Aornt’, deel 1 (2006, uitverkocht) en deel 2 (2007).
Frans Roes mag als den meest populairen skriever auteur van den Achterhoek wodden beschouwd, den vooral opvölt deur ne rake tiepering van de leu in zien umgeaving.

==Bronnen / oetgoande verwiezing==
*http://www.dialectkring.nl/?pageId=200&Frans_Roes

[[Kattegerie:Achterhooks artikel]]
[[Kattegerie:Schriever in 't Achterhooks]]
