'''Laauwersoog''' is n [[daarp|loug]] ien gemainte [[Marne]] ien [[Nederlaand]]se pervìnzie [[Grunnen (provìnzie)|Grunnen]]. t Is noa [[1969]] ontstoan, noa de iendieken van de [[Laauwerszee]]. Laauwersoog is veuraal vernuimd as vertrekstee van de [[veerboot]] noar [[Schiermonnikoog (eilaand)|Aailaand]], dat vanôf de hoaven goud te zain is.

Laauwersoog is n wichtege [[visserieje|viskershoaven]] (letterkode: LO) en het n aaigens [[viskôfslag]]. n Paart van de viskersvloot van [[Urk|Örk]] het as thoeshoaven Laauwersoog. Ook veul [[Denmaark|Deense]] visker leggen regelmoateg aan ien Laauwersoog. t Loug en de hoaven binnen slim laifd bie doagkesmìnsken, ook deur de meugelkheden om vrizze [[vissen|visk]] te eten. 

{{dia|Schreven ien t Hoogelaandsters}}

[[Kategorie:Grunnegs_artikel]]
[[Kategorie:Ploats in Grunnen]]
