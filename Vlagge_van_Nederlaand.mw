[[Ofbeelding:Flag of the Netherlands.svg|thumb|right| Vlagge van Nederlaand (verholding 2:3).]]
De '''vlagge van Nederlaand''' is et symbool van de eenheid en de unafhänkelekheid van et [[Könninkriek der Nederlaanden]] en is ok de vlagge van et laand [[Nederlaand]]. De rood-wit-blauwe vlagge heurt ovveral woar zi-j op et [[Nederlaand]]se groandgebeed wödt ontplooid de ereplaatse te hebben. Et rood-wit-blauw is zowal te laand as ter zee in gebruuk as [[civiele vlagge]], [[Stoatsvlagge|dienstvlagge]] en [[kriegsvlagge]].

== Untwarp ==
De Nederlandse vlagge is ne horizontoale [[dreekleure]] in [[Rood (kleur)|rood]], [[wit]] en [[blauw]]. Meer in et biezunder bunt de kleurn te beneumen as helder [[vermiljoen]], helder wit en [[kobaltblauw]]. In normblad 3055 bunt de kleurn vast-esteld in [[Commission Internationale de l'Eclairage|Eclairage]]-koördinaten. Dizze kleurn bunt neet dreks in [[Pantone]]-kodering um te zetten, zodat veur dee letste uutènlopende weerden bruukt wödt.

Et Ministerie van Algemene Zoaken guf in eur vlagge-anwiezing de volgende weerden, dee ok bunt vast-elegd in [[NEN]] 3055:
:Rood: helder vermiljoen
:Wit: helder wit
:Blauw: kobaltblauw

Veur de moaten van de vlagge bunt gene veurskriften. In de neet vastestelde [[Vlaggenwet]] van 1937 wöd de [[Heugte-breedteverholding (vlagge)|verholding]] tussen heugte en lengte vastgesteld as 2:3, en oaver et algemeen wödt dee verholding nog altied noa-evolgd.

== Geskiedenisse ==
=== Prinsenvlagge ===
[[Ofbeelding:Prinsenvlag.svg|thumb|right|Den [[Prinsenvlagge]].]]
[[Ofbeelding:Flag - Low Countries - XVth Century.png|thumb|right|Vlagge van de Laege Laanden under [[Karel V van et Heilige Roomse Riek]].]]
[[Ofbeelding:Holland Batavia at shipyard.jpg|thumb|right|De Nederlaandse vlagge op de [[Batavia (skip)|Batavia]].]]
De vrögste veurbeelden van de dreekleure stamt uut de [[16e eeuw|16de eeuwe]]. De eerste versie dee eneumd wöd is in [[1572]] ne [[Prinsenvlagge|oranje-wit-blauwe vlagge]]. Bi-j et uutropen van de unafhänkelekheid in [[1579]] wodden dit dan ok de officiële Nederlandse vlagge. Dit was de eurspronkeleke vlagge van de [[Republiek der Zeuven Vereanegde Nederlanden]], moar in de löppe van minder as ne eeuwe wöd et oranje vervangen deur rood, zodat bi-j et ende van den [[Tachtigjoarigen oorlog]] in 1648, de vlagge feajlek veraanderd was in Rood-Wit-Blauw, al wöd nog wal sprokken van de "Oranjevlagge".

Der bunt verskillende meugeleke redenen an-edreagen veur de veraandering van oranje noar rood. Doar is eopperd dat rood den veurkeur van zeeleu genot, dat de kleure op ofstaand meer opveel, dat dee minder verbleken, dat der n tekort an oranje kleurstoffen ontstoand, dat ne ni-je warkwieze ne donkerder oranje opleaverden, dat et huus Oranje minder eleefd wodden en tenslotte dat de [[Stoaten-Generaal van et Könninkriek der Nederlaanden]] et rood uut heure eigen vlagge invoerden, moar gene van dizze verkloaringen kan echt annemmelek emaakt wödden. 

=== Franse Tied ===
In 1787 namen de geliek-erechtegde Stoaten an dat de vlagge Oranje-Wit-Blauw was (prinsgezinden) en juust dat dee dat neet was (patriotten), moar et gezag van beide beslissingen völt te betwiefelen. Noadat de Fransen in [[1794]] et laand binnen-evollen waren, besloaten de [[Stoaten Generaal]] in [[1796]] dat de kleuren Rood-Wit-Blauw mössen wean. Dit zol et ende van et oranje gewest wean. Moar, deurdat dat de Stoaten Generaal twee wekke later wödden of-eschaft, boten dit besluut nogal an kracht in.

Noa de [[Franse Tied]] wodden de vlagge opni-j ingevuurd as Rood-Wit-Blauw, moar zunder unmiddeleken wetteleken groand. Alleneg deurdat vasteesteld wodden dat de wetten van et [[Könninkriek Hollaand]] van kracht zollen blieven, woarbi-j dat könninkriek um te beginnen stilzwiegend de wetten van de republiek had oavernommen, had de vlagge zuver bekekken nen wetteleken groandslag in et besluut van 1796.

=== Officiële annoame van et rood-wit-blauw ===
In de [[1930-1939|joaren darteg van de twintegste eeuwe]] kwam de [[Nationaal-Socialistiese Beweaging]] (NSB) op. De NSB vorderden dat ''oranje-blanje-bleu'' de echte Nederlandse vlagge was. Neet veul leu wisten dat zie hierin histories ezene gin geliek hadden, en et was neet eenvoldig an te geaven welke wette et moatschoppelek anzeen van et oranje-wit-blauw as de nationale vlagge untkenden, moar et was veural et andringen van dee parti-je dat doar too leidden dat de regering under anvuring van [[Hendrikus Colijn]] de kleurn rood-wit-blauw officieel wol vastleggen.

Op [[19 februari]] [[1937]] tekkenden [[Wilhelmina der Nederlanden|Könningin Wilhelmina]] op heur vakantie verblief in [[Zell am See (stad)|Zell am See]] et kortste [[Könninklek Besluut]] ooit,<ref>Allesvan.nl (2007): [http://doetinchem.allesvan.nl/modules.php?name=News&file=article&sid=13511 Terug in de tijd - 19 februari], geraadpleegd op 14 juni 2007.</ref> ludend: "De kleurn van de vlagge van et Könninkriek der Nederlaanden bunt rood, wit en blauw."<ref>Wilhelmina en den Minister van Stoat, Minister van Koloniën, Veurzitter van den Road van Ministers (19 februari 1937): ''Könninklek Besluut nr. 93, Zell am See.</ref>

Tiedens den Tweeden Wealdkrieg, dee veur et Könninkriek duurden van [[10 mei]] [[1940]] tot [[15 augustus]] [[1945]], blef et rood-wit-blauw in gebruuk. Tiedens et deeptepunt van den krieg waarn alleneg nog [[Suriname]] en et [[Nederlaandse Antillen|Gebeedsdeel Curaçao]] neet bezet deur [[Nazi-Duutslaand]] of [[Japan]]. In et bezette Nederlaand blef et rood-wit-blauw mit toostemming van de Duutsers de nationale vlagge, moar et gebruuk doarvan wodden deur eur stark beparkt.<ref name="FOTW-Netherlands">Flags of the World (2006): [http://www.fotw.net/flags/nl.html The Netherlands - Kingdom of the Netherlands], geraadpleegd op 14 juni 2007.</ref>

Noa den Tweeden Wealdkrieg bunt preciezere tinten veur den kleuren rood, wit en blauw vastesteld. De kleurn van de Nederlandse vlagge könt vanof dee tied wödden beneumd as helder vermiljoen, helder wit en kobaltblauw. Dat blauw verskilt van et donkerder [[Nassaus blauw]].

Der bunt vandage ok nog leu dee et oranje-wit-blauw as de echte vlagge zeet, moar et algemeen gebroek is noe um de Nederlandse verbundenheid mit et könninklek huus te teunen deur boaven de vlagge nen [[oranje wimpel]] te hiesen. De eurspronkeleke Nederlaandse vlagge is of en too nog trög te zene in den sportkleare van de Nederlaandse vootbal- of hockeyploogn, (licht)oranje hemd, witte bokse en azuurblauwe sökke.

== Vlaginstruktie ==
[[Ofbeelding:Flag of The Netherlands with Orange Pennant.jpg|thumb|right|Oranjen wimpel bi-j de vlagge]]
Veur den Nederlaandse vlagge besteet ne [[vlaginstruktie]] van de Nederlaandse ovverheid veur an de ovverheid verbunden instellingen, dee aanguf wanneer de Nederlaandse vlagge hesen wöd, en op welke wieze.

De tieden woarop de vlagge hesen wöd bi-j rieksgebouwen ligt vast in ne instruktie van den [[minister-president]] van [[22 december]] [[1980]]. An börgerleu, bedrieve en instellingen wöd evroagd dizze instruktie, zo völle as meugelek is, te volgen. Dit leste is echter neet verplicht. 

Bi-j et uutsteaken van de Nederlaandse vlagge wöd underscheid emaakt tussen "uut-ebreid vlaggen" en "beparkt vlaggen". Uut-ebreid vlaggen wil zeggen dat de vlagge wöd uutgestoaken van alle rieksgebouwen, zoas gebrukelek is op [[Könninginnedag]]. Bi-j "beparkt vlaggen" steakt zee de vlagge alleneg uut van de heufdgebouwen van de afdealingen en van de heufdgebouwen van de instellingen dee neet (rechtstreaks) under de afdealingen valt. Dit bunt de Kamers der Stoaten-Generaal, den Road van State, de [[Algemene Rekkenkamer]], et [[Kabinet der Könningin]] en den [[Hoogn Road der Nederlaanden]].

=== Vaste tieden veur et vlaggen ===
Doar is ne antal vaste tieden woarop van de rieksgebouwen uutgebreid (UV) of beparkt (BV) evlagd möt wödden. As n tiedstip op nen zundag of op nen algemean arkenden christeleken feestdagge völt, wöd op de tussen höäkskes vermelden tied evlagd. Bi-j verjoardaagn van leden van et Könninklek Huus en op Könninginnedag mag de vlagge samen mit nen oranjen [[wimpel]] wödden hesen (W).

{| class=prettytable
|----- 
| style="width:15%;" | [[31 januari]] (1 februari)
| style="width:80%;" |[[Verjoardag]] van [[Beatrix der Nederlaanden|Könningin Beatrix]]
| style="width:5%;" |BV W
|-----
| [[10 april]] (11 april) ||  Verjoardag [[Ariane der Nederlaanden|Prinsesse Ariane]] 
| BV W
|-----
| [[27 april]] (28 april) || Verjoardag van den Prinse van Oranje, [[Willem-Alexander der Nederlanden|Prinse Willem-Alexander]]
| BV W
|-----
| [[30 april]] (29 april) ||  [[Könninginnedag]] 
| UV W
|-----
| [[4 mei]] (4 mei)
| [[Nationale Dodenherdenking]], mit [[halfstok]] vlaggen van 18.00 uur tot zunsundergäng (ru. 21.10 uur zommertied). Veurdat de vlagge halfstok hesen mag wödden, möt de vlagge eerst volle hesen wödden. Veur et neerhoalen van de halfstok ehesen vlagge, möt de vlagge wier eerst volle hesen wödden.
| UV 
|-----
| [[5 mei]] (5 mei) ||  Nationalen [[Bevriedingsdag]] 
| UV
|-----
| [[17 mei]] (18 mei) ||  Verjoardag [[Prinses Máxima]] 
| BV W
|-----
| [[26 juni]] (27 juni) ||  Verjoardag [[Alexia der Nederlaanden|Prinsesse Alexia]] 
| BV W
|-----
| [[15 augustus]] (16 augustus)
| Formeel ende [[Tweeden Wealdkrieg]] 
| UV
|-----
| [[Prinsjesdag|3den dinsdag in september]]
| Oppening van den [[Stoaten-Generaal van et Könninkriek der Nederlaanden|Stoaten-Generaal]] (alleneg in [[Den Haag]]) 
| UV
|-----
| [[7 december]] (8 december) ||  Verjoardag [[Catharina-Amalia der Nederlanden|Prinsesse Amalia]] 
| BV W
|-----
| [[15 december]] (16 december) ||  [[Könninkrieksdag]] 
| BV
|}
=== Oranjen wimpel ===
Op Könninginnedag en op den hierboaven beskreaven verjoardagen van leaden van de Könninkleke femilie wödt de vlagge hesen mit oranje [[wimpel]]. De vlagge wöd zunder [[Oranjewimpel|oranjen wimpel]] hesen bi-j alle aandere geleagenheden.

=== Vlaggen bi-j bi-jzundere geleagenheden ===
[[Ofbeelding:Vuurtoren Urk.jpg|right|thumb|Vlagge op den [[vuurtoorn van Urk]]]]
Bi-j bi-jzundere gebeurtenissen in de Könninkleke femilie ([[geboorte]], [[huwelek]], [[oaverlieden]]) zal der altied ne aparte reageling kommen, dee van geval tot geval bekend zal wödden maakt. In ieder geval wödt der neet op nen [[zundag]] evlagd. Tiedens officiële bezeuke van stoatsheufden wöd alleneg evlagd in dee plaetse dee wodt bezocht. Zowal bi-j et overlieden van [[Prinses Juliana]] as bi-j et oaverlieden van [[Bernhard van Lippe-Biesterfeld|Prinse Bernhard]] wodden den Oranjewimpel vervangen deur nen zwarten rouwwimpel.

=== Officieel protokol ===
NB: dit protokol is veur ovverheidsinstellingen. Börgerleu en bedrieve wodt verzocht dit protokol te volgen moar bunt doartoo neet verplicht.
* Ne vlagge is n eerbetoon an ne natie en zee heurt doarom neet in den nacht buten te hängen. Et hiesen van de vlagge gebeurt dan ok bi-j zunsopgang, et neerhalen bi-j zunsundergäng. Alleneg wanneer ne laandsvlagge an beide kanten deur schienwarpers wödt belicht, mag dizze noa zunsundergäng blieven hängen. Der is nen eenvoldige vuustreagel veur et uuterleke tiedstip van neerhalen van de vlagge. Dit is et tiedstip woarop der gene zichtboar verskil meer is tussen de ofzunderleke kleurn van de vlagge.
* Ne vlagge mag den groand neet raken. 
* Op de Nederlaandse vlagge beheurt, tenzi-j doartoo erechtigd, gene ene versiering of aandere toovooging te wödden an-ebracht. Ok et gebruuk van ne vlagge alleneg veur versiering beheurt te wödden noa-eloaten. Wal mag vlaggendook veur versiering -bi-jveurbeeld in den vörm van draperieën- wödden bruukt.
* Den oranjen wimpel wöd officieel alleneg ebruikt op verjoardagen van leden van et Könninklek Huus en op Könninginnedag. Den oranjen wimpel möt minstens dezelfde lengte hebben of wat länger wean as den diagonoal van de vlagge.

=== Halfstok vlaggen ===
[[Ofbeelding:Nederlandse vlag halfstok.jpg|right|vlag halfstok]]
Et [[halfstok]] hiesen van de vlagge beheurt op de volgende wieze te gebeurn: eerst wöd de vlagge völ ehesen, doarnoa wöd zi-j langzaam en stoateg neergehoald, totdat et midden van de vlagge op de helfte van de normalen heugte is ekommen, woarnoa de vlaggenliene wöd vast-ebonden; de vlagge wöd neet op-ebonden. Bi-j et neerhalen van ne halfstok ehesen vlagge wöd dizzen eerst haeneg en stoateg völ hesen en vervolgens op dezelfde wieze neer-ehaald. De vlaginstruktie skrif uutdrökkelek veur dat der halfstok evlagd möt wödden, in teggenstelling tot de meugelekheid dat der rouw eteund möt wödden mit de vlagge. Dit vereurzoakt bi-j veurtduring problemen mit toostaanden woarin halfstok vlaggen neet meugelek of neet gebrukelek is, zoas mit vlaggen vastemaakt an nen vlaggenstok.

=== Et hiesen van meer vlaggen ===
Bi-j et hiesen van meer vlaggen beheurt dizze van gelieke afmeatingen te wean en zo meugelek op gelieke heugte te wödden hesen. Bi-j et ontplooien van twee vlaggen is de ereplaatse rechts, erekkend mit de rugge noar de vlaggen. Doar heurt dus de Nederlaandse vlagge. Bi-j dree vlaggen heurt de Nederlaandse vlagge in et midden. As de [[previnsie]] en de [[gemiente (bestuur)|gemeenteleke]] vlagge noast de Nederlandsee vlagge komt, is de opstelling (mit de rugge noar de vlaggen): Nederlaandse vlagge midden, proveensiejale vlagge rechts en gemeenteleke vlagge links. De vlaginstruktie mek hierbi-j ne uutzundering veur ne gemeenteleke angeleagenheid, woarveur de volgorde van provinsievlagge en gemeentevlagge um-ekeerd möt wödden. As noast ne laandsvlagge vlaggen van aandere naties wodt hesen, is veur de onderlinge rangorde oaver et algemeen den eersten letter van de namen van de betrokken laanden in den Fraansen taal bepoalend. De vlaginstruktie guf hier gene uutsluutsel oaver, moar guf an dat der kontakt op-enommen möt wödden mit de [[Direktie Kabinet en Protokol]].

== Opvouwen van de vlagge ==
De juuste wieze veur et vouwen van de vlagge is as volgt: de vlagge wöd längs de banen in dreejen evouwen, zodat alleneg de rode en de blauwe bane zichtboar blieft (de witte bane ligt tussen de beide aanderen). Vervolgens wöd de vlagge hoaks op de veurige vouwen dubbelvouwen, mit de blauwe bane noar buten. Et dubbelvouwen wöd nogmoals herhoald.

== Beïnvleuding van aandere vlaggen ==

De Nederlaandse vlagge, zowal de [[Prinsenvlagge]] as de vlagge van noe, hef aandere laanden beïnvleud ne soortgelieke vlagge te broeken. De [[vlagge van New York City]] en enkele aandere steadn in New York bruukt de Prinsenvlagge. In Zuud-Afrika, gebruukten dree boernstoaten al vlaggen dee op de Nederlaandse ebaseerd waren, noamelek de [[vlagge van Transvaal]], de [[vlagge van Oranje Vri-jstoat]] en de [[vlagge van de Republiek Natalia]]. Moar ok de nationale [[vlagge van Zuud-Afrika]] was tot 1994 op de Nederlaandse ebaseerd. Zelfs de vlagge van Zuud-Afrika van vandage bevat delen dee an de Nederlaandse vlagge ontleend bunt. 

De [[vlagge van Ruslaand]] hef net dezelfde kleurn as de Nederlaandse alleneg in ne aandere volgorde. Volgens éne theorie hef [[Peter de Grote]], den Nederlaand bezocht veur skeepszaken, de vlagge oaver-enommen en met noar [[Ruslaand]] enommen. Moar der bunt starke anwiezingen dat de Russiese vlagge al wierd gebruukt veur et bezeuk van Peter de Grote an Nederlaand. Zodoonde is et neet zeaker of de Nederlaandse vlagge hier doadwerkelek invlood op hef ehad.

== Zee ook ==
* [[Prinsenvlagge]]
* [[Vlagge van Luxemburg (laand)|Vlagge van Luxemburg]]
* [[Vlaginstruktie]]

== Uutgoande verwiezingen ==
* [http://www.minbzk.nl/actueel?ActItmIdt=11867 Officiële vlaginstruktie op de webstea van et Ministerie van Binnenlaandse Zaken en Könninkrieksrelaties]
* [http://dutchrevolt.leidenuniv.nl/Nederlands/symbolen/rood%20wit%20blauw.htm Rood wit blauw]
* [http://www.visser-maritiem.nl/De%20Nederlandse%20vlag.html De Nederlaandse vlagge]

== Rifferenties ==
<references />

{{DEFAULTSORT:Vlagge Nederlaand}}

[[Kattegerie:Achterhooks artikel]]
[[Kattegerie:Vlagge|Nederlaand]]
[[Kattegerie:Nederlaand|Vlagge]]

[[af:Vlag van Nederland]]
[[am:የሆላንድ ሰንደቅ ዓላማ]]
[[ar:علم هولندا]]
[[az:Niderland bayrağı]]
[[be:Сцяг Нідэрландаў]]
[[be-x-old:Сьцяг Нідэрляндаў]]
[[bg:Национално знаме на Нидерландия]]
[[bpy:নেদারল্যান্ডর ফিরালহান]]
[[br:Banniel an Izelvroioù]]
[[bs:Zastava Holandije]]
[[ca:Bandera dels Països Baixos]]
[[cs:Nizozemská vlajka]]
[[cy:Baner yr Iseldiroedd]]
[[da:Hollands flag]]
[[de:Flagge der Niederlande]]
[[el:Σημαία της Ολλανδίας]]
[[en:Flag of the Kingdom of the Netherlands]]
[[eo:Flago de Nederlando]]
[[es:Bandera de los Países Bajos]]
[[et:Hollandi lipp]]
[[eu:Herbehereetako bandera]]
[[fa:پرچم پادشاهی هلند]]
[[fi:Alankomaiden lippu]]
[[fr:Drapeau des Pays-Bas]]
[[gl:Bandeira dos Países Baixos]]
[[he:דגל הולנד]]
[[hi:नीदरलैंड का ध्वज]]
[[hr:Zastava Nizozemske]]
[[hu:Hollandia zászlaja]]
[[id:Bendera Belanda]]
[[it:Bandiera dei Paesi Bassi]]
[[ja:オランダの国旗]]
[[jv:Gendéra Walanda]]
[[ko:네덜란드의 국기]]
[[lt:Nyderlandų vėliava]]
[[mr:नेदरलँड्सचा ध्वज]]
[[ms:Bendera Belanda]]
[[nah:Īpān Tlanitlālpan]]
[[nl:Vlag van Nederland]]
[[nn:Det nederlandske flagget]]
[[no:Nederlands flagg]]
[[pl:Flaga Holandii]]
[[pt:Bandeira dos Países Baixos]]
[[ro:Drapelul Țărilor de Jos]]
[[ru:Флаг Нидерландов]]
[[scn:Bannera ulannisa]]
[[sco:Banner o the Netherlands]]
[[sh:Zastava Nizozemske]]
[[simple:Flag of the Netherlands]]
[[sk:Vlajka Holandska]]
[[sq:Flamuri i Holandës]]
[[sr:Застава Холандије]]
[[sv:Nederländernas flagga]]
[[th:ธงชาติเนเธอร์แลนด์]]
[[tr:Hollanda bayrağı]]
[[uk:Прапор Нідерландів]]
[[vi:Quốc kỳ Hà Lan]]
[[yo:Flag of the Netherlands]]
[[zh:荷蘭國旗]]
