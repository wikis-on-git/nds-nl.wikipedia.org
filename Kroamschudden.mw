Et '''kroamschudden''' is ne olde tradisie woarbi-j ne [[krentenstoete]] of [[Pillewegge|pillewegge]] ebrach wöd noar et ni-j geboarn kind binnen ne [[Noaberschap]]. Dat wöd veurof egoan deur et [[ansprekken]] deur de vrouwen uut de naoberschap. 

==Ansprekken en Krommen Arm==

Al kort noa de geboarte kompt zi-j de moder ''ansprekken'' en et kind bekieken. Mangs wodt doarnoa alle [[noaber]]s derbi-j ehaald en goat ze ''kroamschudden''. Dan komt ze met nen ‘krommen arm’, woarmet wöd bedoold, dat de noabers ne krentenstoete metnemt. De stoete kan wal 2 meter lange waen en wal dartig cm. breed. Et wöd deur alle naobers edragen, de stoete is arg zwaor en wöd op ne planke legd. Mangs is et ne kunstige pronkstoete en den bakker mag veural neet te "krenterig" waen met de krenten. Ok den [[roombotter]] wöd met-enommen, want dat heurt doar bi-j. In de olde tradisie mag den noasten noaber de stoete ansnieden. Doarnoa wöd veur iederene nen plak of-esneden en doar kump ne dikke loage echte botter op. Woarbi-j et kind de riege langs geet, en iederen noaber mag et kind efkens vasteholden.


<small>bronne:Gelderse Post</small>
[[Kattegerie:Achterhooks_artikel]]
[[Kattegerie:Eten]]
[[Kattegerie:Nedersaksies feest of gebroek]]
