Et '''kroamschudden''' is nen olden tradisie woarbi-j nen [[krentenstoete]] of Pillenwegge wödt ebreg noar et ni-j geboarn kind binnen nen [[Noaberschap]] Dat wöd veurof egoan deur et [[ansprekken]] deur de vrouwen uut den naoberschap. 

==Ansprekken en Krommen Arm==

Al kort noa de geboarte kümp zi-j den mooder ''ansprekken'' en et kind bekieken. Mangs wödt doarnoa alle [[noaber]]s doar bi-j ehaald en goat ze ''kroamschudden''. Dan komt ze mit nen ‘krommen arm’, woarmet wöd bedoold, dat de noabers nen Krentenstoete metnemt. Den stoete kan wal 2 meter lange wean en wal dartig cm. breed. Et wödt deur alle naobers edroagen, den stoete weagt arg zwaor en wödt op nen planke legd. Mangs is et nen kunstigen pronkstoete en de bakker mag veural neet te "krenterig" wean met de krenten. Ok den [[roombotter]] wödt met-enommen, want dat heurt doar bi-j. In den olden tradisie mag den noasten noaber den stoete ansnieden. Doarnoa wödt veur iederene nen plak ofgesneden en doar kump nen dikken laege roombotter op. Woarbi-j et kind den riege langs geet, en iederen noaber mag et kind efskens vasteholden.

{{Begin}}

<small>bronne:Gelderse Post</small>
[[Kattegerie:Achterhooks_artikel]]
[[Kattegerie:Eten]]
