[[Ofbeelding:Frans Hals 070.jpg|250px|thumb|Een foekepotspeuler op een [[schilderie]] van [[Frans Hals]]]]
Een '''foekepot''' is een oud [[volksmeziek]]instrement dat gebruuk wönnen in de Lege Lanen.

De foekepot kan uut verschillende dingen bestaon:
*Een uut-ehollen sukerbiete, daorover wonnen dan een varkensblaoze espannen en in 't midden zit een rietjen. A-j 't rietjen dan op en neer beweugen dan klunk 't as ''foeke, foeke'', daorumme heet 't oek een ''foeke''pot (dit wonnen mit een duur woord [[onomatopee]] eneumd). Zo kump de foekepot veural veur op de [[Veluwe]] en werschienlijk oek daorbuten.
*Een pot van [[diggelwark]], daorover wonnen dan een [[vlieze]] espannen en in 't midden van 't vlieze zit een stokjen vastemaak. Dit stokjen is bestreken mit [[hars]]. Je nemen 't stokjen in de haand en mit 't stokjen maak je dan een vrievende beweging waor een trillende beweging veroorzaak wonnen. Zo kump 't veur in aandere delen van 't laand.

Over de foekepot bestaon oek verschillende liedjes, in de [[Achterhoek]] zingen ze bieveurbeeld:

: Foekepotterij, foekepotterij,
: geef mien 'n cent, dan gao ik weer veurbij.
: ik heb geen geld um brood te kopen,
: deurum mot ik met de poekepotte lopen.
: Foekepotterij, foekepotterij,
: geef mien 'n cent, dan gao ik weer veurbij.

Mit [[Sunte-Marten (feest)|Sunte-Marten]] (in november) of [[vastenavend]] wönnen de foekepot oek deur kienders gebruuk as ze langes de deuren gungen. 

Een internasjonaol bekende versie van de foekepot is de [[cuíca]], die veul in [[samba]] gebruukt wonnen.

== Nedersaksisch ==
*[[Grunnegs]]: ''foekepot'', ''rommelpot'', ''foekerommelpot''

[[Kategorie:West-Veluws_artikel]]
[[Kategorie:Muziekinstrumaent]]
[[Kategorie:Slagwoark]]
