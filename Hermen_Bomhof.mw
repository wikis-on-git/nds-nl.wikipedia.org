'''Hermen Bomhof''' ([[Apeldoorne]], [[4 febrewaori]] [[1919]] - [[1988]]) was een [[Veluws|Veluwstalige]] dichter en liedtekstschriever.

Bomhof is geboren op 't laandgoed Hohenheim tussen Apeldoorne en [[Dèventer]]. Later woonden e in [[Ugchelen]] onder de rook van Apeldoorne. Hi'j was redacteur van de [[Wegener (media)|Wegener-bladen]] en schreef gedurende tientallen jaoren gedichten in 't [[Oost-Veluws]] veur kraanten en tiedschriften. Ok schreef e teksten veur streektaalzangers.

Zien liefhebberi'jen betröffen 't streekgebeuren, de netuur, 't teniel en de letterkunde. As volksdichter kunden ie hum wal vergelieken mit de populaire [[Sallaand|Sallaandse]] dichteres [[Johanna van Buren]]. Zien toon was mangs meer sarcastisch en melancholisch; zo schreef e oaver 'de grote ramp' (de [[Tweede Wereldoorlog|Tweide Wereldoorlog]]), milieuversmering en geleufstwiefel.

In 1987, een jaor veur zien wegraken, verscheen bi'j de [[Iesselakkedemie]] in Kampen zien verzamelde dichtwark onder de titel ''Van weerskanten vremp''.

Uut Bomhof zien gedicht ''Landverhuuzer'':

:''Un entenvloch snort vot en trekt al groter strepen
:''hoog in de meertse loch. De westenwind stek op,
:''die van de bossen kump. O, God, nooit he’k begrepen,
:''dät veur dit slechte land mien ’t hät zo heftig klop.''

[[Kattegerie:Drèents artikel]]
[[Kattegerie:Schriever in 't Veluws]]
