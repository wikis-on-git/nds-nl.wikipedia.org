'' '''Twijspaalk''' '' (ondertitel: ''Moandkraant veur Grunnen'') was een [[Grunnegs|Grunningstalig]] tiedschrift van [[satire|satirische]] aord, det in 1966 begunden te verschienen en nao iene jaorgaank (negen nommers) uutscheidden.

An ''Twijspaalk'' warkten [[Simon van Wattum]], [[Hendrik Entjes]], [[Haarm Maaijer]], [[Jan Siebo Uffen]] en [[David Hartsema]] mit. Verscheiden van hen hebt ok an aandere [[Nedersaksisch]]e tiedschriften mitewarkt. In 't tiedschrift stunden satirische en [[cabaret]]-achtige teksten. Ok vuj d'r gedichten in, veural van Simon van Wattum onder 't pseudoniem Hadewich Klooster. Van Wattum leefden hum in 't blad uut in satire en mystificaties onder een bulte pseudoniemen.

Mit zien satirische inslag was veural de eerste jaorgaank van 't Drèents letterkundig tiedschrift ''[[Roet (tiedschrift)|Roet]]'' (1979) inspireerd deur ''Twijspaalk''. Hoogleraar Nedersaksisch [[Hendrik Entjes]] nuumde ''Twijspaalk'' een paar jaor eerder, in 1976, 'een uniek verschijnsel in de dialektliteratuur, die satyre en kritiek nog maar nauwelijks kent.'

==Literetuur==
*Fokko Veldman (1990), 'Naoorlogse dialectliteratuur in Groningen', in [[Jurjen van der Kooi]] (red.), ''Dialectliteratuur: balans en perspectief van de moderne streektaalletterkunde in Oostnederland en Nederduitsland: een bundel studies'', Grunning: Sasland
*Hendrik Entjes (1976), 'Oostnederlandse streektaalliteratuur tussen toen en nu', in ''Literatuur in sociaal perspektief: Lezingen gehouden op het symposium van 6 april 1974 te Leeuwarden/Ljouwert'', Amsterdam: Rodopi
*Stieneke Boerma en Rouke Broersma (1993), ''Drèentse Schrieverij'', Zuudwolde: Stichting Het Drentse Boek (blz. 83)

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Nedersaksies tiedschrift]]
