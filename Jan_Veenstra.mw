'''Jan Veenstra''' ([[Noordscheschut]], [[1951]]) is een [[Drèents]]- en [[Nederlaands]]talige schriever.

Hi'j debuteerde mit verhalen in 't [[Drenthe|Drèentse]] blad [[Oeze Volk]] en hef [[Nedersaksisch]] wark eschreven veur [[RTV Noord|Radio Noord]], maakten 't dreiboek veur de film ''Tweitalig'' en schreef [[column|columns]] veur regionaole kraanten en de radio. Ok hef e satirische teksten, parodieën, tenielstokken en liedteksten veur zangers as [[Egbert Meyers]] en 't [[Duo Karst]] eschreven. Vanof 1982 schreef e in 't Drèentse literaire tiedschrift ''[[Roet (tiedschrift)|Roet]]'', daoras e van 1984 töt en mit 1998 van in de redactie zat.

Mit [[Dick Blanke]], [[Marga Kool]] en [[Albert Haar]] maakten e een pooslaank 't theaterpregramma de [[Hunebed-Turbo-Show]]. Hi'j was iene van de verzörgers van de Taaltheaternachten in [[Emmen]] en van bi'jienkomsten van Nedersaksische schrievers uut Nederlaand en Duutslaand. Dizzend hebt eleid töt 't ontstaon van 't [[Oostfrais|Oostfriese]] literaire tiedschrift ''[[Diesel (tiedschrift)|Diesel]]'', tegenhanger van ''Roet'' en van 't Grunningse ''[[Krödde (tiedschrift)|Krödde]]''.

In 1997 hef Veenstra de [[SNS-literetuurpries]] ekregen.

Op 't muzikale vlak hef e trompet espeuld in 't meziekcorps van Noordscheschut en basgitaar in verscheiden rock-n-roll-bandties van körte aosem.

==Schrieveri'je==
*''Zangeres van zulver'' (novelle, Zuudwolde, 1989)
*''Die nacht een feest en andere verhalen'' (Zuudwolde, 1998)
*''Tammo Tiessing en het liek op zolder'' (speurdersroman, Zuudwolde, 2004)
*''De zomer van '59'' (Grunning, 2007, Nederlaandstalig)
*''Dörpsstraot, oes dörp'' (2009, boekenweekkedo veur de Drèentse Boekenweke, mit [[Ton Peters]])
*''Here weg'' (roman, Passage, 2012)

==Bronnen==
*Rouke Broersma (samenstelling en inleiding) (2003), ''Scheupers van de taol: bloemlezing van de Drèentse Schrieverij 1837-2003'', Zuudwolde: Het Drentse Boek, p. 187

==Uutgaonde verwiezing==
*[http://www.hetdrentseboek.nl/index.php?option=com_content&view=article&id=37:veenstra-jan-1951&catid=14&Itemid=27 Het Drentse Boek oaver Jan Veenstra]

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

{{DEFAULTSORT:Veenstra, Jan}}
[[Kategorie:Drèents artikel]]
[[Kategorie:Schriever in 't Drèents]]
