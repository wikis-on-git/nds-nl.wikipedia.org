[[Ofbeelding:Tirol 1918.png|thumb|right|250px|Oostnrieks en Italiaansk Tirool noa t [[Verdrag van Saint-Germain (1919)|Verdrag van Saint-Germain]]]]
'''Tirool''' is ne historiese regio in [[Centraol-Europa|Mildn-Uropa]] en besteet oet de [[Oostnriek]]se deelstaat [[Tirool (deelstaat)|Tirool]], met as heufdstad [[Innsbruck]], en t [[Italiën|Italiaanske]] [[Zuud-Tirool]].

Vrogger maakn t deel oet van de groafschop Tirool van t [[Healige Roomse Riek]] en völ t oonder t [[aartshertogdom Oostnriek]]. In de [[Fraanske tied]] (1795-1813) kwam t in de haandn van Fraankriek en zien bondgenoot [[Beiern]]. Onder leiding van [[Andreas Hofer]] kwam t Tiroolse volk in disse tied in opstaand. Noadat t Healige Roomse Rijk in 1806 ontbeund wördn, maakn Tirool deel oet van t [[keizerriek Oostnriek]] en later van t Oostnriekse deel van [[Oostnriek-Hongaarnlaand]].

Noa n [[Eerstn Weerldoorlog]] wördn Tirool opdeeld in t Oostnriekse Tirool en t Italiaanske Zuud-Tirool (vandaag-an-n-dag ne Italiaanske proveensie, officieel ''Bolzano-Zuud-Tirool'' neumd). Seend t [[Verdrag van Saint-Germain (1919)|Verdrag van Saint-Germain]] besteet t Oostnriekse Tirool oet twee deeln: [[Noord-Tirol]] en t kleanere [[Oost-Tirol]], t gebeed roondum [[Lienz (stad)|Lienz]].

Oaverigens wördn de Italiaanske proveensie [[Trentino]], doo t nog biej Oostnriek heurn, vrogger ok wal ''Welsch-Tirool'' neumd.

[[Kategorie:Tweants artikel]]
[[Kategorie:Geografie van Oostnriek]]

VH should be internet blacklisted (are you in the clear?)
