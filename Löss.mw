[[Ofbeelding:Loess fg1.jpg|thumb|right|Löss in den [[Kaiserstuhl (gebargte)|Kaiserstuhl]], Zuud-[[Duutslaand]].]]
'''Löss''' is nen [[Eolisch_proces|eolischen ofzetting]] van [[silt]]. Silt is den [[boademtextuur|textuurfraksie]] met nen körrelgrootte dee tussen dee van [[zaand]] en [[lutum]] in ligt. Van soamenstelling hef löss veurnoamelek [[siliciclastica]] ([[kwarts]] en andere [[silicoat|silicoaten]]), moar et kan ok nen klein betjen [[kleimineroal|kleimineroalen]] hebben. Mangs is dat betjen groter ewodden vanof dee tied van sedimentoasie as gevolg van [[chemischen verwering]].

In et doageleksen sproakgebruuk wödt den beneuming ''löss'' of ''[[Limburgsen klei]]'' mangsoal ebruukt veur groanden dee bieveurbeeld veurkommen in [[Limburg (Nederlaand)|Nederlaands Limburg]], [[Belgisch-Limburg]], langs den [[Veluwezoom]] bi-j [[Rheden]] en op et vlak bi-j [[Groesbeek|Groosbekke]] zuudoostelek van [[Nimweage]]. Den Nederlaandsen löss hef nen kenmarkenden gealroden kleure.

Uutgestrekten löss-gebeeden bunt ok in Noord-China, langs den [[Gelen Riveer]], en in et Russischen steppengebieed, woar zich in dee löss-boadem den an orgoanischen bestanddelen gans rieken [[Chernozem|chernozems]] (zwarten eerde) hebt untwekkeld.

==Löss in Noord-West Europa==
[[Ofbeelding:Lössacker.jpg|thumb|Akker in lössgroand in [[Württembarg]]]]
Den löss in Noord-West Europa kump uut et letsten dele van et [[Weichselien|Weichsel-glacioal]]. In et [[Weichselien]] stoand den [[Noordzee]] dröge. Et [[sediment]] op den zeeboadem vörmden den bronne van den lössofzettingen. Et lichten materioal wöd deur den wind an-evoerd en hef zich ofgezet in nen breden liene van Belgisch-Limburg deur [[Duutslaand]] tot deep in [[Polen]], [[Roemenië]] en [[Oostenriek]].

Lössbodems bunt gans geskikt veur [[laandbouw]]. Dne eersten laandbouw in [[Nederlaand]] vonden dan ok ploats op den löss in [[Zuud-Limburg (Nederlaand)|Zuud-Limburg]]. Dee boern kwamen uut [[Centroal-Europa]], dat vergeliekboare boadems kent. In lössboadems hef zich mangs nen kleirieken inspeulings [[boademhorizont|B-horizont]] untwekkeld onder nen klei-armeren boavengroand. Unbegreujden lössboadems bunt stark [[erosie]]geveulig. Op de meeste hellingen in Zuud-Limburg is den eursprönkeleken boavengroand op den akkers vort egoan. Mangsmoal bunt zowal dee eursprönkeleken A-horizont en den E-horizont vort egoan, woardeur den kleirieken B-horizont an den oppervlakte ligt. Et geërodierden boademmaterioal dat zich in dellen en op leager eleagen ploatsen verzoamelt wödt [[colluvium]] eneumd.

[[Kalk]] uut et moodermaterioal löss lost in reagen deels op en slöt deeper in et profeel too wier near. Zo wödden dee löss-dele in verticoalen richting an mekaar epläkt. Hierdeur künt dee in löss gevörmden dellen en [[holle wegge|holle weagen]] mangs steile wanden hebben.

== Uutgoande verwiezing ==
* [http://www.bodemdata.nl/media/radebrik.jpg Ofbeeling (van Alterra) van nen lössgroand in Zuud-Limburg met inspeulings B- horizont:  Radebrikgroand]

==Bronne==
* [http://dinoloket.tno.nl/dinoLks/delfstoffen/OverigeInformatie/Literatuur_en_links/Full_text/MJvdMetal_Grondsoorten_en_Delfstoffen_bij_Naam_(2eDruk,DWW+NITG,2003).pdf Grondsoorten en Delfstoffen bij naam]



[[Kattegerie:Achterhooks_artikel]]
[[Kattegerie:Grondsoort]]

[[be:Лёс, горная парода]]
[[ca:Loess]]
[[cs:Spraš]]
[[da:Löss]]
[[de:Löss]]
[[en:Loess]]
[[eo:Leŭso]]
[[es:Loess]]
[[et:Löss]]
[[eu:Loess]]
[[fa:بادرفت]]
[[fi:Lössi]]
[[fr:Lœss]]
[[hi:लोयस]]
[[hu:Lösz]]
[[it:Löss]]
[[ja:黄土]]
[[li:Löss]]
[[lt:Liosas]]
[[nl:Löss]]
[[no:Løss]]
[[pl:Less]]
[[pt:Loess]]
[[ro:Loess]]
[[ru:Лёсс]]
[[sv:Lössjord]]
[[zh:黃土]]
