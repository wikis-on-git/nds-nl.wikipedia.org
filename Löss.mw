[[Ofbeelding:Loess fg1.jpg|thumb|right|Löss in den [[Kaiserstuhl (gebargte)|Kaiserstuhl]], Zuud-[[Duutslaand]].]]
'''Löss''' is ne [[Eolies proces|eoliese ofzetting]] van [[silt]]. Silt is de [[boademtextuur|textuurfraksie]] met ne körrelgreutte dee tussen dee van [[zaand]] en [[lutum]] in ligt. Van samenstelling hef löss veurnoamelek [[siliciclastica]] ([[kwarts]] en andere [[silicoat]]en), moar et kan ok n klein betjen [[kleimineroal]] hebben. Mangs is dat betjen groter ewodden vanof de tied van sedimentasie as gevolg van [[chemiese verwering]].

In et dagelekse sproakgebruuk wödt de benaming ''löss'' of ''[[Limburgsen klei]]'' mangsmoal ebruukt veur groanden dee bieveurbeeld veurkomt in [[Limburg (Nederlaand)|Nederlaands Limburg]], [[Belgisch-Limburg]], langs den [[Veluwezoom]] bi-j [[Rheden]] en op et vlak bi-j [[Groesbeek|Groosbekke]] zuudoostelek van [[Nimwaege]]. Den Nederlaandsen löss hef ne kenmarkende gaelrode kleure.

Uutgestrekte löss-gebeden bunt ok in Noord-China, langs den [[Gelen Riveer]], en in et Russiese steppengebeed, woar zich in den löss-boadem de an orgoaniese bestanddelen gans rieke [[Chernozem|chernozems]] (zwarte eerde) hebt untwekkeld.

== Löss in Noord-West Europa ==
[[Ofbeelding:Lössacker.jpg|thumb|Akker in lössgroand in [[Württembarg]]]]
Den löss in Noord-West Europa kump uut et letste deel van et [[Weichselien|Weichsel-glacioal]]. In et [[Weichselien]] stoand de [[Noordzee]] dreuge. Et [[sediment]] op den zeeboadem vörmden de bronne van de lössofzettingen. Et lechte materioal wodden deur den [[Wiend|wind]] an-evoerd en hef zich ofgezet in ne brede liene van Belgies-Limburg deur [[Duutslaand]] tot deep in [[Polen]], [[Roemenië]] en [[Oostenriek]].

Lössboadems bunt gans geskikt veur [[laandbouw]]. Den eersten laandbouw in [[Nederlaand]] vond dan ok plaatse op den löss in [[Zuud-Limburg (Nederlaand)|Zuud-Limburg]]. Dee boern kwamen uut [[Centroal-Europa]], dat vergeliekboare boadems kent. In lössboadems hef zich mangs nen kleirieken inspeulings[[boademhorizont]] untwekkeld onder nen klei-armeren boavengroand. Unbegreujde lössboadems bunt stark [[erosie]]geveuleg. Op de meeste hellingen in Zuud-Limburg is den eursprönkeleken boavengroand op de akkers vort egoan. Mangsmoal bunt zowal den eursprönkeleken A-horizont en den E-horizont vort egoan, woardeur den kleirieken B-horizont an de oppervlakte ligt. Et erodeerde boademmaterioal dat zich in dallen en op laeger elaegen plaatsen verzamelt wöd [[colluvium]] eneumd.

[[Kalk]] uut et modermaterioal löss lost in raegen deels op en slöt deper in et profeel too wier naer. Zo wodt dee löss-dele in vertikale richting an mekare epläkt. Hierdeur künt dee in löss evörmden dalen en [[holle wegge|holle waegen]] mangs steile wanden hebben.

== Uutgoande verwiezing ==
* [http://www.bodemdata.nl/media/radebrik.jpg Ofbeeling (van Alterra) van nen lössgroand in Zuud-Limburg met inspeulings B- horizont: Radebrikgroand]

== Bronne ==
* [http://dinoloket.tno.nl/dinoLks/delfstoffen/OverigeInformatie/Literatuur_en_links/Full_text/MJvdMetal_Grondsoorten_en_Delfstoffen_bij_Naam_(2eDruk,DWW+NITG,2003).pdf Grondsoorten en Delfstoffen bi-j name]

{{DEFAULTSORT:Loss}}
[[Kattegerie:Achterhooks_artikel]]
[[Kattegerie:Grondsoort]]

[[be:Лёс, горная парода]]
[[ca:Loess]]
[[cs:Spraš]]
[[da:Löss]]
[[de:Löss]]
[[en:Loess]]
[[eo:Leŭso]]
[[es:Loess]]
[[et:Löss]]
[[eu:Loess]]
[[fa:بادرفت]]
[[fi:Lössi]]
[[fr:Lœss]]
[[he:לס]]
[[hi:लोयस]]
[[hr:Les]]
[[hu:Lösz]]
[[it:Löss]]
[[ja:黄土]]
[[ka:ლიოსი]]
[[kk:Сары топырақ]]
[[ko:황토]]
[[li:Löss]]
[[lt:Liosas]]
[[nl:Löss]]
[[no:Løss]]
[[pfl:Leeß]]
[[pl:Less]]
[[pt:Loess]]
[[ro:Loess]]
[[ru:Лёсс]]
[[sk:Spraš]]
[[sr:Лес]]
[[sv:Lössjord]]
[[uk:Лес]]
[[zh:黃土]]
