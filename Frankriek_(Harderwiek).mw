'''Frankriek''' is een buurtschap in de gemeente [[Harderwiek]]. 't Ligt vlakbie [[Hierden]] en is noen helemaol op-eslokt deur de stad [[Harderwiek]]. 't Zol zien naam te danken hen an 't feit dat daor in 't vleden eens een luchtballon uut 't laand [[Frankriek (laand)|Frankriek]] neer-ekommen is.

Frankriek bestung veurdat 't op-eslokt werd deur Harderwiek veurnamelijk uut ouwe [[boerderieje]]n die vaak al generaoties lang in de femilie warren. Noen besteet Frankriek uut veurnamelijk niejbouwhuzen mit daortussen nog een enkele ouwe [[boerderieje|boerderie]].

De drokke Zuderzeestraotweg, die vrogger dwars deur Frankriek en langs 't laandelijk bekende chauffeurscafé "Frankriek" liep werd um-elegd, toen de niejbouwwiek ebouwd werd. Middenin de niejbouw ku-j nog een stuk ouwe Zuderzeestraotweg vienen, in de vorm van een stuk asfalt, waor de middenstreep nog op steet. Oek 't ouwe fietspad langs disse eens zo drokke weg ligt der nog, ter hoogte van 't café "Frankriek".

[[Categorie:West-Veluws_artikel]]
[[Categorie:Veluwe]]

[[nl:Frankrijk]]
