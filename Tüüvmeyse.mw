[[Bestaand:Lophophanes_cristatus_-_01.jpg|thumb|Tüüvmeyse]]
[[Bestaand:Parus_cristatus_7183.jpg|duum|Et tüüvmeysjen]]
[[Bestaand:Futterzeit_Winter_2015.JPG|duum|En tüüvmeyse by en vetbolle]]
[[Bestaand:Parus_cristatus_MWNH_2285.JPG|duum|Versameling tüüvmeyseiers]]
De '''tüüvmeyse''' of '''küüvmeyse''' ([[Latien|latyn]]: ''Lophophanes cristatus'', syn. ''Parus cristatus''; van [[Latien|latynsk]] ''crista'' 'kamme') is en [[Voegel|vuggelsoort]] üüt de [[Family (biology)|family]] van de [[meysen]] (''Paridae''). Disse [[Sangvuggel|sangvuggels]] binnen in [[Midden-Europa|Middeneuropa]] en wydverspreidede en vöälvöärkummende [[Brudvuggel|brööd-]] en [[Standvuggel|standvuggelsoort]].

== Beskryvinge ==
De tüüvmeyse is elv tot twaalv centimeter lange. De mannetjes weagen gemiddeld 11,5 gram en de wyvjes 10,8 gram. Kenmarkend is de swart-witte, licht nå vöären eböägen veaderentüüv, dee ouk plat up de krune eleagd kan wörden. De boavenkante is grysbrüün, de kop en sydkanten van de hals binnen wit, ümhüld döär en halvmånformige swarte band dee achter et ouge begint. De keale is swart. De underkante is vüülwit, de flanken kremklörig en de boavenkante brüün.
De meystehöyrde roop is de unmiskenbåre {{Audio|Crested Tit (Lophophanes cristatus) (W1CDR0001462 BD1).ogg|''"zi-zi-zi"''}}.

== Voodsel ==
De tüüvmeyse döt syn eigen in et vöärjår en de summer vöäral te good an [[geleadpoutigen]] (''Arthropoda''), in de late summer ouk an [[Zaod (plaante)|såden]], vöäral van [[koniferen]].

== Verspreiding en leavgebeed ==
De tüüvmeyse is en bröödvuggel üüt et [[Palearktisk gebeed|westpalearktiske gebeed]]. Hee kümt in de [[Boreale zone|boreale]] en gemåtigde zone vöär en gedeyldelik in et süden in bargachtige gebeden. Et verspeidingsgebeed strekt sik üüt van [[Portugal]] en [[Spanje]] tot an et [[Ural|Uralgebargde]]. In et noorden van Groutbritannie kümt de soort ouk vöär. De soort kümt dårnåst in [[Fennoskandinavie]] en in et westen van Rusland tot an de poolcirkel vöär. De meyste südelike grens van et verspreidingsgebeed löpt  döär et süden van Spanje en Frankryk langes de südelike Alpen en de gebargden van Grykenland, Bülgarie en Ukraine.

De soort is en [[standvuggel]] en is meystentyds in [[nåldbusken]] te vinden, mär kan ouk in emengde [[Bos|busken]], in bökenbusk of nåldholtryke [[Park|parken]] en [[Tune|tünen]] vöärkummen. Hee givt de vöärköär an en ümgeaving mid vöäl doud holt en stark afhangende [[Braanze|takken]]. In [[Zuud-Europa|Süüdeuropa]] wördt he dårnåst ouk in [[Eek (boom)|eykenbusken]] anetröffen.

== Voordplanting ==
Et nest wördt döär et wyvjen in selv üütehauwen nesthoalen in doude boumen of boumstubben emaked, wårby der gebrüükemaked wördt van [[mos]], [[korstmossen]], deer- en plantaardig [[wulle]] en [[Spinnewebbe|spinnewebben]]. [[Nestkaste|Nestkasten]] wörden mär selden anenöämen; dan lyken nestkasten dee van holtblokken emaked binnen de vöärköär te hebben. Et wyvjen leagt veer tot acht evlekkede eiers, dee se in 13 tot 16 dagen bebröödt. In de loup der tyd wörden se döär et mannetjen evoderd. Dårnå wörden de jungen noch rund de 18 tot 22 dagen in et nest evoderd, en ouk nå et üütvlegen wörden se noch so'n dree weaken döär beide olders evoderd. Et bröödseisoon is van halv april tot juli.

== Foto-üütstallinge ==
<gallery>
Bestaand:Lophophanes cristatus Luc Viatour 1.jpg|
Bestaand:Lophophanes cristatus Luc Viatour 2.jpg|
Lophophanes cristatus - 02.jpg|
Bestaand:Haubenmeise_Abflug.JPG|
</gallery>

{{Dialekt|wvel|Nunspeet|Nysassiske Skryvwyse}}

[[Kategorie:Voegel]]
