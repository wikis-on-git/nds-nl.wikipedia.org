{{Zie dv|De ''Ni'je Hanze Interregio'' muj niet in de wiere halen mit de ''[[Ni'je Hanze]]''.}}
De '''Ni'je Hanze Interregio''' ('''NHI''') is een economisch, wetenskoppelijk, politiek en bestuurlijk bondgenootskop maank de [[Duutslaand|Duutse]] dielstaoten [[Bremen (staot)|Bremen]] en [[Nedersaksen]] en de [[Nederlaand|Nederlaanse]] pervincies [[Frieslaand]], [[Grunnen (provìnzie)|Grunnen]], [[Drenthe]] en [[Oaveriessel]]. De name kump van de [[middeleeuwn|laat-middelieuwse]]/[[vrogmoderne tied|vrogmoderne]] [[Hanze]], een biester succesvol Noord-Europees bondgenootskop van handelsgildes. De NHI hebt ze op 20 meert 1992 in Bremen op-ericht. 't Verbaand hef zien stee in [[Ollnborg]] en hef as motto ''Wi'j bouwt netwarken''.

==Doelen==
De NHI wil inspeulen op de kaansen die as 't ni'je 'Europa zonder grèenzen' biedt veur grèensoavertredende samenwarking. De mandielige belangen van de NHI-regio mut 't bondgenootskop anwiezen. Binnen de NHI bestiet een netwark van relaoties. 't Verbaand gef bi'jienkomsten, dut analyses en ondersteunt projecten, beveurbield op 't gebied van energie en infrastructuur.

==Projecten==
D'r is een Europese Juridische opleiding uutewarkt mit de [[Hanse Law School]], een samenwarkingsverbaand maank de universiteiten van [[Bremen]], [[Grunnen (stad)|Grunnen]] en Ollnborg. Naor model van de NHI is 't pregramma ''[[Hanse Passage]]'' op-ezet, det bestiet uut economische samenwarkingsprejecten maank een bulte orgenisaoties in vieftien Noord-Europese regio's van [[Verienigd Keuninkriek|Engelaand]] töt an [[Litouwen]]. In mei 2008 hölden ze in Ollnborg de vakconferentie ''Op weg hen íen Europese energieregio: Perspectieven veur Nederlaans-Duutse samenwarking op 't gebied van energie binnen de Ni'je Hanze Interregio.

==Bron==
*[http://www.nhi-online.de/ Webstee van de Ni'je Hanze Interregio]

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents_artikel]]
[[Kategorie:Ekonomie]]
[[Kategorie:Europa]]
[[Kategorie:Organisaotie]]
