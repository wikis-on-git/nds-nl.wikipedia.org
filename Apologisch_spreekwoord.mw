Een '''zeespreuke''', ok wel '''apologisch spreekwoord''', is een soortement spreuke waorin een spreekwoord of gezegde op lollige wieze uut zien verbaand wodt eropt, beveurbeeld deur een te letterlijke toepassing. De naeme ''zeespreuke'' verwis naor wat iene ''zegd'' hef.

==Vorm en variaanten==
Et gezegde komp eerst, dan een middendiel daorin de spreker wodt enuumd, en op et end de situatie:

:''"t Is waeter en vuur,"  zee ‘t olde wief en toen piste ze in de teste.'' (Een teste was een stienen bakkien om een kooltien vuur in te doen veur in de [[staove]].)

Soms ok wodt et darde diel vortelaoten en zit de humor in de combinatie van gezegde en wie of et uutspreekt; zie et [[Vrogmedern Engels]]e veurbeeld onder et heufien ''Geschiedenis''.

Een besundere Engelse vorm van de zeespreuke, woarin een woordspeuling wodt emeuken mit een bi'jwoord, numen ze een Tom Swifty, naor et kerakter Tom Swift uut de aeventurenromans van de [[Verienigde Staoten van Amerika|Amerikaanse]] schriever [[Edward L. Stratemeyer]], die vol stunden van de bi'jwoorden. Een veurbeeld van een Tom Swifty:

:''"Your Honour, you're crazy!" said Tom judgementally.'' ("Edelachtbere, ie binnen niet goed wies!" zee Tom veroordielend. Et woordspöl zit in ''judge'' (rechter) mit ''mental'' (niet goed wies).

Tom Swifties wodden ok wel mit warkwoorden emeuken:

:''"Can I go looking for the Grail again?" Tom requested.'' (Kan ik opni'j op zuuk naor de [[Grael]]?" vreug Tom. ''Re'' mit ''quest'' kuj uutleggen as opni'j op een kweeste, een aeventuurlijke zoektocht gaon.)

==Geschiedenis==
De zeespreuke krig in veul taelen de naeme van Samuel Weller, de loeke bediende van Mr. Pickwick in [[Charles Dickens]] zien verhael ''Pickwick Papers'' (1836–37): [[Engels]] ''Wellerism'', [[Platduuts]] en [[Duuts]] ''Wellerismus'', [[Frans]] en [[Noors]] ''wellerisme'', [[Spaans]] ''wellerismo''. Toch is de vorm veul older. Een vrogger Engels veurbeeld wodden in 1533 deur [[John Heywood]] edrokt:

:''"Mary that wolde I se quod blynde Hew"'' (Merie, dat zo'k graeg zien, zee blinde Hugh.)<ref>[http://www.deproverbio.com/display.php?a=3&r=33 Archer Taylor, ''The Use of Proper Names in Wellerisms and Folk Tales'']</ref>

D'r zolden in veul dielen van de wereld en tot in olde tieden (zoas bi'j de [[Klassieke Griekenlaand|olde Grieken]] en [[Sumeriërs]]) veurbeelden van zeespreuken te vienden wezen.

De zeespreuke mot veural in et [[Nedersaksisch]]/[[Platduuts]] en [[Nederlaands]] populair wezen.

== Nedersaksische veurbeelden ==

===[[Achterhook]]===

===[[Drenthe]]===
*"Daor heur ik oe," zee dove Jaopik en hij heurde een luus over de zolder lopen.

===[[Graofschop Benthem]]===

===[[Grunnen (provìnzie)|Grunnen]]===

===[[Kop van Overiessel]]===
*"Kleur bi’j kleur," zee de bakker en hi’j gooide een rotte keutel bi’j de krenten.
*"'t Is waeter en vuur,” zee et olde wief en toen piste ze in de teste.
*"Doar eur ik joe," zee dove Jouk en toe leup er een muus over de heuizolder mit de klompen an.

===[[Ostfreesland]]===

===[[Sallaand]]===

===[[Stellingwarf]]===

===[[Tweante]]===
*"Ik hole van klaorigheid," zeer de boer en toen vege he met een riesebessum de honderkuttel van de taofel.
*"Al 't water is wal good," zeer de boer, "aj der mer ne olle henne in kokt."
*"De duuvel haalt beste eerst," zeer de boer. "Gistern oons broene paerd en vandaag mien schoonmoo."
*"Ie kunt nich eeuwig bie mekaar blieven," zeer de boer en toen slachte hee het varken. 
*"Miene vrouw huuln vuur oons trouwn," zea 'n keartl, "en ikke drnoa."
*"Opgerumd steet netkes," zear n'n boer, dow smeet he zien wief oet berre.

===[[Urk]]===

===[[Veluwe]]===

== Verwiezings ==
<div class="references-small">
<references/>
</div>

{{Dia|Dit stok is eschreven in et [[Stellingwarfs]] van [[Stienwiekerlaand]].}}

[[Kattegerie:Stellingwarfs artikel]]
[[Kattegerie:Taol]]
[[Kattegerie:Nedersaksische cultuur]]

[[de:Wellerismus]]
[[en:Apologetic proverb]]
[[es:Wellerismo]]
[[fa:ولریسم]]
[[fr:Wellerisme]]
[[nds:Wellerismus]]
[[nl:Apologisch spreekwoord]]
[[no:Wellerisme]]
[[simple:Apologetic proverb]]
[[sv:Ordstäv]]
