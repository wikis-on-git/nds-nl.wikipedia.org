[[Ofbeelding:Crystal_Malt_80L.jpg|thumb|right|200px|Kristalmalt van garste]]

'''Malt''' of '''mout''' is oetkommend en edreugd [[groan]]. Et is nen groondstof vuur [[beer]], [[sake]], [[jeneawer]] en [[whiskey]] en vuur een poar aandere leawensmiddel.

Et meestbriekte groan vuur malt is [[garste]] en dan vuural brouwgarste woer as weainig eiwit in zit. Mer feaitelik kö'j alle soorten groan gebroeken en zelfs [[bookweat]]. Garste is et beste te gebroeken, umdet der de gode [[enzym]]en inzitt en umdet et kafvleesken de blad- en wörtelkiem better beskaarmet as bie aandere groansoorten.

==Malten==
Et maken van malt neumt ze ''malten''. Dit doot ze in ne [[malterieje]]. Kort ezegd löt ne malterieje groankorrels oetkommen en dan dreugen. Bie et oetkommen komt enzymen vrie. In de groankorrels zit [[zetmel]], wat duur de enzymen umme zat wörd in [[gist]]ende [[suker]]s. As de neudige verhoolding van enzymen en zetmel bereikt is, wörd et oetkommen van de korrels estopt. Et wörd non greunmalt neumd. Dit greunmalt wörd edreugd, wat ze [[eesten]] neumt. Later bie et brouwen, bie et [[maisken]], geet et ummezetten van zetmel in sukers verdan. Disse sukers wordt later (deels) [[alkohol]].

Et gef verskeadene oarden malt. Dit haank of van de dreugwieze: wo länger en heter as et verhit wörd, des te doonkerder de malt (en doarduur ook den [[beer]]). Ze mett dit in [[EBC]]: de kluurslag van et malt wörd vergelekken met de kluur van verskillende verhooldingen van [[jodium]] en [[water]].


[[Kategorie: Tweants artikel]]
[[Kategorie: Bier]]
[[Kategorie: Drank]]
