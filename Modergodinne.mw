De '''mudergodinne''' is een andüding vöör völle godinnen dy oaver alle tyden en plekken anbeden wörden, en se hebt allemåle gelyke dat se een muder-achtige rolle spölt. Et bint simbools vöör geböörte, gröäy, vrüchtbarheyd en vryen.

Et mense hevt verskillende nämen, so as [[Venus]], [[Gaia]], [[Nerthus]], [[Moe Marie|Muder Mary]] en gå mar döör. 

Üüt de vöörgeskydenisse hebt lüde völle beeldtys evünden van en vrouwe med brede höppen en dikke börsten. Disse beeldtys bint emaakt üüt kley, bütte ov styn. Van disse denkt lüde nuudaags dat der in de uurtyd ok al gelöövd wörden an een weerldwydse mudergodinne. Den wörd [[Venusbeeldties|Venusbeeldtys]] enüümd.

Een andere betekkenisse hevt sy as [[Moder Eerde|Muder Eerde]] ov Muder Natüür.

Tegenwoordigse [[Wicca|heksen]] duut ok een mudergodinne anbidden. 
Sy segt dat et mense 3 vörms hevt: de deerne, de muder en et oalde wyv. Wat gelyke stiet an [[Moanfoasen|de wassende måne, de volle måne en de ovnemmende måne]].

Bynå oaveral hevt so een godinne dan ok een halve måne as höör simbool. Vake wörd Muder Mary ok ov-ebeeld as med een halve måne.

{{Dialekt|sdz}}

[[Kategorie:Geleuf]]
