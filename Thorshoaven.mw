[[Bestaand:Map-position-torshavn-kommuna-2005.png|thumb|De liggen van de stad Tórshavn (ien t rood)]]
'''Tórshavn''' ([[Faeröers]]ke noam; [[Deens]]: ''Thorshavn''; [[Grunnegs]]: ''Thorshoaven'') is de heufdstad van de [[Faeröer]]. De Faeröer bestaait oet aailaanden dij veur n groot dail zölvenbesturend binnen mor nog aaltied bie de keunekriek van [[Denmaark]] heuren. De stad Tórshavn is legen op t aailaand [[Streymoy]] en het 13.000 ienwoners (2008). As de haile metropool mitrekend wör, den binnen der ien Tórshavn sikkom 20.000 mìnsken. De noam van de stad betaikent hoaven van Thor (Thor zien hoaven) mor de mainste lu ien Tórshavn zölven nuimen de stad voaker ''Havn''. De stad wör sticht ien de 10e aive en wör tiedens de [[Twijde Wereldkraig]] bezet deur t [[Verienigd Keuninkriek|Verainegd Keunekriek]].

== Klimoat ==
Ien Tórshavn binnen de zummers kòld en bie t wintern gemoategd mit tempereturen mainsttieds nait under t vraispunt. Veul wolken zörgen der veur dat der nait veul zunneschien is op t aailaand. 

== Toal ==
De toal dij sproken wordt ien Tórshavn is Faeröers en Deens. Aiglieks wordt der gain standoard Deens (''Rieksdeens'') sproken mor Gøtudanskt (''Stroatdeens''). Dizze sproak is gain dialekt mor n twijde toal veur veul ienwoners van Tórshavn. Gøtudanskt liekt op Rieksdeens mor de oetsproak komt veul meer overain mit de Faeröerske oetsproak. 
{{Dialekt|gos}}

[[Kategorie:Stad op de Faeröer]]
