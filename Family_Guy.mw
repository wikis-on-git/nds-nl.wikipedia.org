[[Ofbeelding:Family Guy television set.svg|thumb|right]]
'''Family Guy''' is ne [[Verenigde Stoaten|Amerikaanse]] teeknfilm-riege aover ne familie in den fiktive stad Quahog. De riege wöd sins 1999 deur [[Seth MacFarlane]] emaok veur [[FOX]]. In 2002 wier de produktie stop ezet, maor deur positive reakties op de DVD en de herhalingen wodt der sins 2005 weer nieje afleveringen eproduceerd.

De riege wöd in Nederland sins [[17 september]] [[2007]] uutezonden deur [[Comedy Central]]. Eerder wier de riege al uutezonden deur [[NET 5]]. In Amerika wöd de riege uutezonden deur FOX. 

Der is juust bekent emaok dat der in [[2012]]/[[2013]] een 11e seizoon van Family Guy eproduceerd wöd. 

==Personages==
===Familie Griffin===
*Peter Griffin (inespreuken deur Seth MacFarlane)is et heufd van disse familie uut Quahog, [[Rhode Island]]. Peter kump neet altied wies en volgens Petarded (seizoon 4, aflevering 6) is e zelfs achterlek. Hiej warkt biej brouwerieje Pawtucket Patroit. 
*Lois Pewterschmidt (inespreuken deur Alex Borstein) is de vrouw van Peter. Ziej döt et huusholden en warkt thuus as pianojuf. Ziej hold völ van eur gezin en probeerd met 'n gezond verstand de normen van fatsoon binnen et huus in stand te holden. In laotere afleveringen is ziej minder braaf; soms liekt et of ziej drugs ebruuk en op sexueel gebeed neet trugdeinst veur fremde experimenten.
*Megan 'Meg' Griffin (inespreuken deur Mila Kunis) is nen efrusteerde puber en hef völ problemen met eurzelf, ok umdat ziej neet völ vrienden hef op de schole. Der wöd ezeg dat dit kump umdat ziej arg lellek is en mangs sexueel gedrag vertoont. Echt hil lellek is ziej ok neet, maor arg knap is ziej ok neet. Wanneer ziej vriendinnen krieg bunt dit vake fremde types. Ok hef ziej een paor vriendjes ehad, waorvan der maor ene nen bitjen normaal te nuumen was. Maor disse wier al snel inepik deur Lois. Meg wöd wal bewonders deur nen nerd op de schole.
*Christopher 'Chris' Cross Griffin (inespreuken deur Seth Green) is nen vette teener dee völ geliekenissen hef met zienen va peter. Hiej is eigelek Peter's jongere versie: vet en neet zo wies. Hiej kan good tekenen en schilderen maor wieter kan e neet zo völle. 
*Stewart Gilligan 'Stewie' Griffin (inespreuken deur Seth MacFarlane) is nen wiezen kleinen met [[Groot-Brittanje|Brits]] accent dee den weerld wil veraoveren. Mangs liek et of de rest van et gezin em neet verstaot, maor mangs verstaot ziej em wal. Brian kan wal altied met em praoten. Stewie hef altied futuristiese wapens en probeert altied ziene moo te doden. Hiej nuump ziene moo Lois en zienen va Fat Man. In de laotere seizonen liek Stewie arg homosexueel.
*Brian Griffin (inesproken deur Seth MacFarlane) is den antromorfe hond van de familie. Hiej is, undanks ziene aoverwonnen coke-verslaving, ziene foezel-verslaving en rook-verslaving, et normaalste en et meist volwassen gezinslid. Waorum Brian kan sprekken is nog neet bekend. Brian is arg intellektueel, wies en hold van opera en literatuur. Hiej is verliefd op Lois. Hiej hef ne fremde relatie met Stewie: ziej bunt steeds meer vrienden ewodden, maor butn mekaore ok steeds töt last. 
===Famillieleden===
*Carter Pewterschmidt (inespreuken deur Seth MacFarlane) is den va van Lois. Hiej hef zien eigen bedrief "Pewterschmidt Industry" en is ok lid van een jachtclub. Hiej haat Peter, mäök vake moppen aover em en läöt em vernederende of pienleke dingen doon.
*Barbara Pewterschmidt (inespreuken deur Alex Borstein) is de moo van Lois en de vrouw van Carter
*Francis Griffin (inespreuken deur Charles Durning) is de stiefva van Peter. Hiej is nen arg togewiede Reums-[[Katteliek]], hiej haat Lois umdat ziej [[protestants]] is. Francis had wark in nen metaalfabriek, maor nao zien kotte [[pensioen]] wier hiej liefwacht van den [[Paus]]. Op Meg's 17e verjeurdag probeert Peter zat en verkleed as clown met nen eenwieler van de trap af te riejen. Hiej valt en land recht op Francis dee laoter in et [[krankenhuus]] dood geet. Ziene letste woorden waren: ""Peter... you're a fat stinking drunk""
*Thelma Griffin (inespreuken deur Phyllis Diller) is den kettenrokende ex-vrouw van Francis en moo van Peter. Anders as Francis is ziej vriendelek en kan ziej good met Lois opschieten. In de aflevering ""Mother Tucker"" vangt ziej ne relatie an met Tom Tucker, maor ziej gaot in dezelfde aflevering weer uut mekaore. 
*Mickey McFinnigan (inespreuken deur Seth MacFarlane) is den biologiese va van Peter. In de aflevering "Peter's two dads" ontdekt Peter dat Francis neet zienen echte va is. Hiej geet daornao op zuuk naor zienen echte va. Zienen moo vertelt em dat ziej 40 jaor trugge op vekaantie was egaon naor [[Ierland]] en daor Mickey ontmoed had.

==Naobers==
===Familie Brown===
*Cleveland Brown (inespreuken deur Mike Henry) is den slome naober van de familie. Cleveland is nen [[Afro-Amerikaan]] dee naor manifestaties as de 'Million Man March' geet. Dit bewiest dat hiej trots is op ziene zwatte roots. Via nen [[flashback]] komt wiej te wetten dat Cleveland vrogger [[veilingmeister]] was, töt een bedriefsongeluk derveur zorgen dat hiej neet onmundeg good meer kon sprekken. Zien huus wöd vele keren deur Peter's streken verwoost. Cleveland zol den show offisjeel verlaoten, hiej kriegt zienen eigen show: [[The Cleveland Show]]
*Loretta Brown (inesproken deur Alex Borstein) is de vrouw van Cleveland. In laotere afleveringen bunt Cleveland en Loretta uut mekaor egaon, ziej ging fremd met Quagmire umdat Cleveland neet manlek genog zol wéén. In The Cleveland Show geet Lorreta dood deur 'n ongeluk. 
*Cleveland Brown Jr. (Inespreuken deur Mike Henry) is 'n hyperaktief keerltjen en eneg kind, dat good is is in völ dingen, maor nargens langer as 5 minuten intresse in hef. In de eerste aflevering van The Cleveland Show zeet wiej dat e vet en sloom is ewodden.


{{Dialekt|act}}

[[Kattegerie: Achterhooks artikel]]
[[Kattegerie: Tillevisie]]

[[de:Family Guy]]
[[en:Family Guy]]
[[nl:Family Guy]]
