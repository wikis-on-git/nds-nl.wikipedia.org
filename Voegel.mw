[[Bestaand:BlackWoods.jpg|250px|thumb|De zwatte specht]]
[[Bestaand:HouseSparrow23.jpg|thumb|250px|De huusmuske]]
[[Bestaand:Blue Tit aka.jpg|thumb|250px|De pimpelmees]]
'''Voegels''' ([[Latien]]: ''Aves'') bin een klasse van de chordadieren (chordata) mit meenstens 9.800 soorten (en 120 tot 130 uutsturven soorten) die allegeer ien slim kenmarkende eigenschop gemien hebben: ze hebben [[vleugel]]s mit [[vere]]ns. Alle voegels lopen op de aachterpoten, bin waarmbloedige dieren en leggen [[Aai (dier)|eier]]. De meeste voegels bin overdag aktief, mar d'r bin ok voegels die naachs aktief bin, zoas de [[oele (voegel)|oele]] en de [[naachzwelver]] bin naachdieren. Niet alle voegels eten etzelde, dit is per voegelsoorte weer aanders, zo hej' [[vleiseters]] en [[plaante-eters]]. Hier een peer veurbeelden van wat ze ongeveer eten kunnen: [[nektar]], [[plaanten]], [[zaod (plaante)|zaoden]], [[insektn|insekten]], [[vissen]], [[zoogdieren]], [[aos]] of aandere voegels.

Voegels hebben slim uutienlopende leefgebieden: van oceanen tot woestienen en van tropische regenwoolden tot an et poolgebied (zoas [[pinguïns]]). Ok in vorm en grootte bin voegels slim verschillend. De [[struusvoegel]] is groot en kan niet vliegen; de [[kolibrie]] is klein en is een slim behendige vlieger.

Veul voegels trekken vot en vliegen lange ofstaanden om optimaol gebruuk te maeken van heur leefgebied (bi'jgelieks de [[noordse stern]]), wiels aandere voegels de hiele tied rond zee hangen (zoas de [[grote albatros]]). Pattie voegels, zoas de [[gierzwelver]]s, blieven daegen lang in de [[luch|locht]], en slaepen zels in de locht.

Algemiene karakteristieken van voegels bin: een [[snaevel]] zunder tanen, et leggen van [[aaier|eier]], en een licht, mar toch stark skelet. De meeste voegels kunnen vliegen, de [[loopvoegels]] kunnen liekewel niet vliegen, ok aandere soorten zoas voegels op eilanen, hebben disse meugelikhied niet meer. Een peer veurbeelden van voegels die niet kunnen/konnen vliegen bin de: [[pinguïn]]s, [[struusvoegel]]s, [[kiwi (voegel)|kiwi's]], en de uutsturven [[dodo]]. 

D'r wodt vaeke een [[aarteschuw|voegelverschrikker]] bruukt om voegels bie [[laandbouw]]velden weg te holen. 

== Inkelde voegels ==
{|
|
* [[Biejevreter|Bi'jebietertien]]
* [[Doempien]]
* [[Duve (voegel)|Doeve]]
* [[Gele gis|Gele muske]]
* [[Petrieze]]
* [[Stöarke|Langbien]]
| valign="top" |
* [[Heigemors|Muske]]
* [[Blauw paapjen (Parus caeruleus)|Pimpelmees]]
* [[Akkermannetje|Wit bouwmannegien]]
* [[Zaandzwelver]]
* [[Gieteling|Zwatte liester]]
* [[Dubbele liester|Grote liester]]
|}

== Nedersaksisch ==
* [[Achterhooks]]: ''vöggel'', ''voggel''
* [[Drèents]]: ''veugel'', ''vogel''
* [[Grunnegs]]: ''vogel''
* [[Sallaands]]: ''vogel''
* [[Stellingwarfs]]: ''voegel''
* [[Tweants]]: ''vogel'', ''voggel''
* [[Veluws]]: ''voegel'', ''vogel''

{{commonscat|Aves}}

[[Kategorie:Stellingwarfs artikel]]
[[Kategorie:Voegel]]
