[[Image:Impatiens walleriana - blossom (aka).jpg|thumb|250px|Waoterfoks]]
De '''waoterfoks''' ([[Latien]]: ''Impatiens walleriana'') is een 30 – 60 cm hoge, [[kruud]]achtige plant, staark vertakte [[halfheester]] mit kaole, gladde, glanzende en deurschienende stengels. De [[blaojen]] bin onderan de stengels ofwisselend eplaotst en in 't bovenste gedeelte staon de blaojen in kransen. De [[blaojen]] bin langwaarpig tot langwaarpig roend, in de bladsteel versmald, toe-espitst en an-edrokt etand. 

De [[bloeme]]n bin kermienrood, scharlakenrood, vermiljoenrood, rozerood, roze of wit van kleur. Ze bin plat van vorm en steken uut boven de vleizige steunblaojen. Ze worren tot 4 cm breed, bin zwat straolsgewies geliek en dragen een fien, lang spoor.

De waoterfoks komt van oorsprong veur in de baargen in [[tropen|tropisch]] [[Afrika]] en op [[Zanzibar]]. De waoterfoks wordt veul as kamerplant gebruukt, hoewel die de vergangen jaoren in de handel overschaoduwd wordt deur de verwante ''Niej-Guinea-impatiens'', die oek wel oender de naam “waoterfoks” (''vlijtig liesje'') verkocht wordt. De plant is makkelijk vegetatief te vermeerderen deur middel van stekken.

==Nedersaksisch==
*[[Veluws]]: 
**''waoterfoks''
**''waoterplaant(e), waoterplant(e)
**''waoterplaantjen'', ''waoterplaantien''
**''waoterplantjen'' ''waoterplantien''

==Externe verwiezing==
*[http://www.meertens.nl/pland/woordenboekartikel.php?term=Vlijtig%20liesje 'Waoterfoks' in are dialecten en streektaolen]

{{commons|Impatiens walleriana}}
{{Dia|Disse pagina is eschreven in 't [[Putters]]}}

[[Kattegerie:West-Veluws artikel]]
[[Kattegerie:Plaante]]

[[de:Fleißiges Lieschen]]
[[en:Busy Lizzie]]
[[fi:Ahkeraliisa]]
[[lt:Valero sprigė]]
[[nl:Vlijtig liesje]]
