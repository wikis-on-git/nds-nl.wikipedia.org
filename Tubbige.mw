{{Gemeante |
noam = Tubbige|
bestaandsnaam vlagge = Tubbergen vlag.svg |
bestaandsnaam woapn = Coat of arms, Tubbergen.png |
lokatie = LocatieTubbergen |
proveensie = [[Oaveriessel]] |
heufdplaats = '''Tubbige''' |  
öppervlakte = 147,41 |
öppervlakte laand = 146,98 |
öppervlakte water = 0,42 |
inwonners = 20.671 |
religie = [[Rooms-Katholieke Karke|rooms-katteliek]] |
doatum inwonners = 1 juli 2006 |
dichtheid = 141 |
breedtegroad = 52/24/0/N |
lengtegroad = 6/46/0/E |
verkeersoader = N343, N349 |
netnummer = 0541, 0546 |
postkode = 7614-7619, 7650-7669, 7679 |
webstie = [http://www.tubbergen.nl www.tubbergen.nl] |
}}
'''Tubbige''' (ok: '''Tubbig''', '''Tubbargn''' of '''Tubboargn''', [[Nederlaands]]:''Tubbergen'') is ne [[gemiente (bestuur)|gemeente]] in t noordn van [[Tweante]] ([[pervincie|proveensie]] [[Oaveriessel]]). Op 1 juli [[2006]] har de gemeente 20.671 inwonners (bron: CBS) en ne öppervlakte van 147,40 [[vierkaante kilometer|km²]]. De gemeente Tubbargn maakt deel oet van de [[gemeenschappelijke regeling|plusregio]] [[Regio Tweante]].

Ut doarp en de gemeente hetn vanoalds ''Tubbige''. Ut tamelik nieje ''Tubbargn'' is ne vertweantsing van de officiële Nederlaandse naam ''Tubbergen''. In t gemeentewoapn stoat dree goaldn bargn, ne verwiezing noar de naam ''Tubbergen''. Mer umdat de naam vanoldsher ''Tubbige'' en nich ''Tubbargn'' is, steet wal vaste dat n naam van de gemeente niks met beargn (of heuvels) van doon hef.

De gemeente Tubbige völt te kenmearkn as de meest [[Rooms-Katholieke Karke|kattelieke]] gemeente van Nederlaand. Dit oet zich in n beheurlik massaaln kearkgaank en t heugste perceantazie [[Christen-Democratisch Appèl|CDA]]-stemmers van heel Nederlaand. Vuural de döarpe roond de heufdplaats Tubbargn bint hechte gemeenschopn. 

Ut bekeandste in t doarp Tubbige is de Seent-Pankratiusbasiliek. De Seent-Pankratiuskaark is in t joar 2000 duur n paus Johannes Paulus II töt basiliek verheevn. De basiliek is ebouwd in neo-gotiese stijl. Vrogger stund der op dee plaats ne oaldere kaark. Nen toorn van [[Beantem]]er zaandsteenn oet de viefteende eeuw steet der nog. De neo-gotiese kaark is doar teagn den toorn anbouwd. 

Den oaldn toorn is eigndom van de börgerlike gemeente, net zoas de meeste kaarktoorns in Nederland dee dateert van veur 1789. Dat t eigndom oaverging noar de börgerlike gemeente is zo reageld in de Batoafse Staatsregeling van 1789 en dit is in 1806 nog eens bevestigd deur könnink [[Lodewijk-Napoleon]]. De kadastrale tenaamstelling van n toorn op naam van de gemeente Tubbige hef trouwns nog op zich loatn wochtn töt in de joarn '80 van de twintigste eeuw. 

De basiliek is veural bekend deur de glas-in-lood-raamn van vief generoasies van de glassniedersfamilie Nicolas. Disse glas-in-lood-roetn vörmdn de inspiroasie um alle joar n evenemeant in Tubbige te organiseern oonder de naam "Glasrijk Tubbergen", Glasriek Tubbige. Op dit evenemeant stelt glaskeunstners oet heel [[Uropa]] eer glaskeunst tentoon. 

Ok he'j der dree schooln in t doarp: twee basisschooln, De Wiekslag en de Marke, en ne schoolngemeenschop veur veurtgezet oonderwies, t Seent-Canisius. En ok in elk van de aandere döarpe steet wal ne basisschool. De gemeente Tubbige kent gen oopnboar oonderwies. Alle schooln hebt ne kattelieke of een protestaants-kristelike achtergroond. De basisschool in t Maanderven, woar de bevolking vanolds wat meer mengd is, hef ne neutraal-biejzeundere achtergroond. 

Nen bekeandn Tubbiger was de pollitieker en priester [[Herman Schaepman]] (1844-1903). Den hef völ goods doan veur de emancipoasie van de rooms-kattelieken in Nederlaand. In Tubbige steet nog n groot broonzn standbeeld van Schaepman, n kunstwark van de in zien tied beroomde beeldhöawer [[August Falise]].

Seend zeuwn joar wörd in Tubbige alle joarn ne verlichte [[Karnaval]]soptocht höldn. Hier komt mear as 40.000 kiekers op of oet t hele laand.

==Kerne==
De gemeente Tubbige hef tien officiële kerne (döarpe) en dree officiële boerschopn zoonder eign kern (Hoarle, Hezingn en Maander). Ut gemeentehoes steat in t heufddoarp Tubbige.

Antal inwonners per woonkern op [[1 jannewaori|1 januari]] [[2004]]: 
{|border="0">
|-
|
{| class="toccolours" style="margin: 0 0 0;"
|'''Tubbige'''||4480
|-
|[[Geestern]]
|ALIGN="right"|2370
|-
|[[Albeargn]]
|ALIGN="right"|2120
|-
|[[Haarbig]]
|ALIGN="right"|900
|-
|[[Langeven]]
|ALIGN="right"|800
|-
|[[Vas]]
|ALIGN="right"|670
|-
|[[Reutum]]
|ALIGN="right"|660
|-
|[[Maanderven]]
|ALIGN="right"|630
|-
|[[Fleringn]] 
|ALIGN="right"|480
|-
|[[Maander]]
|ALIGN="right"|390
|-
|[[Mariaparochie]]
|ALIGN="right"|320
|-
|[[Hezingn]]
|ALIGN="right"|210
|-
|[[Hoarle (Tubbig)|Hoarle]]
|ALIGN="right"|130
|}
|}
<small>Bron: CBS / webstie gemeente Tubbige</small>

'''Gemeentebestuur'''

*Börgermeister: [[Mervyn Stegers|mr.M.K.M. (Mervyn) Stegers]] (CDA)
*Wethoalder:    P.J. (Pieter)van der Vinne (CDA)
*Wethoalder:    H.B.M. (Henny) Oude Geerdink (CDA)
*Wethoalder:    J.E.F. (Jos) Harmelink (PvdA)

==Bekeande leu oet Tubbige==
*[[Gerco Schröder]], springruuter, onder meer 2 moal zilver op de [[Olympiese zommerspöllen 2012]]

{{Tubbige}}
{{Oaveriessel}}

[[Kategorie:Tweants artikel]]
[[Kategorie:Tweante]]
