[[Ofbeelding:Kerk Rouveen.jpg|thumb|250px|De hervörmde karke op Roevène]]
[[Ofbeelding:NIMH - 2011 - 0492 - Aerial photograph of Staphorst, The Netherlands - 1920 - 1940.jpg|thumb|300px|[[Slagenlaandschop]] rond Roevène tussen de Wereldoorlogen, mit de hervörmde karke]]
[[Ofbeelding:De laatste melkbus Rouveen E van Heck.jpg|thumb|250px|''De laatste melkbus'' deur E. van Heck (eplaatst in 2002)]]
'''Roevène''' ([[Nederlaans]]: Rouveen) is een dörp in de [[gemiente (bestuur)|gemiente]] [[Stappest (gemiente)|Stappest]] in de [[Nederlaand|Nederlaanse]] [[pervincie]] [[Oaveriessel]]. In 2006 lèèfden d'r roem dreiduzend mèènsen. Mit 't naoberdörp [[Stappest]] is Roevène een veurbield van [[lintbebouwing]] an de Olde Rieksweg, die as zo'n acht kilometer laank is en van 't wegenkruuspunt [[De Lichtmis]] in 't zuudwesten töt in Stappest in 't noordoorsten löp.

In 't centrum an 't Kerkplein hej de grote [[Hervormd]]e karke. Wieder bint d'r nog een köppel [[protestantisme|protestaantse]] karken. De lekaole middenstaand veur de dagelijkse beneudigdheden is goed verteengwoordigd, mar d'r bint gien grote winkelketens. D'r is een jonge dörpskern. Mit 't uutbreidingsplan Rouveen-West III bouwt ze veural in eing beheer sund 2004 een bulte ni'jbouwwonings.

Op Roevène hej drei basisskoelen. Veur 't voortgezet onderwies gaot de kiender naor skoelen in plaatsen as Stappest, [[Möppelt]], [[Iesselmuun]], [[Kampen (Overiessel)|Kampen]], [[Ni'jlusen]] en [[Zwolle]].

==Cultuur==
In vergelieking mit Stappest is 't antal vrouwlu det nog in [[klederdracht]] löp bedudend leger. Nog wal beholdt ze op 't dörp de zundagsröst.

Op 't Kerkplein viej 't monument veur de melkbusse, een eerbewies an de [[melkbusse]], die as deur 't gebruuk van melktanks en automatisering vört is eraakt.

De Roevèènsen hebt heur eing volkslied, ''[[Bi'j de grote watertoren]]'', in 1972 eskreven deur Jan Kruidhof. De watertoren slat op de olde watertoren an [[De Lichtmis]] (krek ten zuden van Roevène), now een restaurant. An De Lichtmis lig ok 't olde verdedigingswark de [[Bisskopsskaanze]], ok wal de Roevènerskaanze.

==Geboren, opegruid of woonachtig op Roevène==
* [[Hendrik Jan Korterink]] (15 mei 1955), misdaodjournalist en skriever
* [[Bert Konterman]] (14 januari 1971), voetballer
* [[Marc Houtzager]] (1971?), springruter
* [[Jenita Hulzebosch-Smit]] (14 november 1974), [[scheuvellopen|skeuvelloopster]]
* [[Geertjan Lassche]] ([[Zwolle]], 17 augustus 1976), onderzuuksjournalist en documentairemaker
* [[Gretha Smit]] (20 januari 1976), skeuvelloopster
* [[Arjan Smit]] (28 april 1978), skeuvelloper, [[Skeelern|skeeler-leraar]]

==Citaot==
<poem style="margin-left:1.5em; font-style:italic">
Stoer stiet nog de olde toren
eeuwen bint d'r langs egaon
Zelfs hef hi'j ien bange dagen
al een stormvloed ies deurstoan
Stoer stoat nog de olde ieken
dikke reuzen langs de weg
Mar het blieft nog steeds de "boompies"
zo as de Roevèènsen zegt
Stoer is 't volk ok van Roevèène
vlietig veur het daagluks brood
En kump iene ien ellende
helpt hum d'ààndern uut de nood
</poem>

Uut [[Hendrik Sterken]] zien gedicht 'Drie-eenheid'. In: J.P. van den Berg c.s. (1986), ''Van Reestdal tot Beentjesgraven. Van Kievitshaar tot Kievitsnest'', Zwolle: Natuur en Milieu Federatie Overijssel, blz. 53

==Uutgaonde verwiezings==
* [http://www.staphorst.nl/ Webstee van de gemiente Stappest] 
* [http://www.staphorst.org/ Infermaotie oaver Stappest en Roevène]

{{Stappest}}
{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Plaatse in Oaveriessel]]
[[Kategorie:Stappest]]
