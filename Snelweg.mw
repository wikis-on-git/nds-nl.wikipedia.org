Nen '''snelweg''', ouk '''autosnelweg''' of '''autobåne''' is nen meyrbånsweg wår as våke med houge snelheyden ereden mag wörden. Et is untwörpen vöär rap emotoriseerd verkeer - sou as autos, büssen, motoren en vrachtwågen - en hevt ungelykvloorske krüüsingen med andere wegen en nen middenberm tüsken de twey ryrichtingen.

In [[Neaderland]] is der en verskil tüsken nen [[autoweg]] en nen autosnelweg sinds et [[Reglement verkeersregels en verkeerstekens 1966|RVV]] van 1966. Nen autoweg hevt neet vöälledig eskeidene rybånen en allenig ungelykvloorske krüüsingen, nen snelweg wal. Nen autosnelweg is in Neaderland allenig togangelyk vöär [[motorvoertuig|motorvoortug]]en wårmed med ne snelheid van ten minsten 60 kilomeater per uur kan en mag ereden wörden.

Den eyrsten autosnelweg ter wearld wear in [[1921]] by [[Berlien|Berlyn]] eoapend under de nåme ''Automobil-Verkehrs- und Übungs-Straße'' ([[AVUS]]). Anvangelyk wear dissen weg ebruked as racecirkuit. In [[Neaderland]] is den eyrsten autosnelweg, [[Ryksweg 12|ryksweg nr. 12]] tüsken [[Voorburg (Zuud-Holland)|Voorburg]] en [[Zoetermeer]], in [[1937]] in gebruuk enömmen.

Autosnelwegen wordet in de meyste landen (med as belangryke uutsundering de [[Interstate highway|Vereynigde Ståten]]) aneduded med en [[verkeersbord]] dat en piktogram van nen autosnelweg med viadukt afbealdet. Den achtergrund is dan blauw of gröön.

Belgie hevt med 57,8&nbsp;km per 1000&nbsp;km² et gröytsten antal kilomeaters snelweg per landuppervlakde van de [[Europese Unie|Europääske Uny]]. Neaderland kömmet up de tweyde plaatse med 56,8&nbsp;km per 1000&nbsp;km². In totål hevt Neaderland 2360&nbsp;km snelweg up 41.543&nbsp;km² en Belgie 1763&nbsp;km up 30.528&nbsp;km² (cyfer 2011).<ref>[http://mobilit.belgium.be/sites/default/files/downloads/evolutie.pdf Längde van et belgisken wegennet], belgiske federale oaverheid</ref>
