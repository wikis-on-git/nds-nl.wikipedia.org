[[Ofbeelding:NASA NorthSea1.jpg|250px|thumb|right|NASA-satellietfoto van de Noordzee]] 
De '''Noordzee''' is een [[zee]] die globaol tussen de [[Britse Eilaanden]] en [[Noorwegen]] leit.

Der wör vermoedt dat de naam Noordzee in [[Frieslaand]] is ontstaon, omdat Frieslaand drekt in 't zuden van de Noordzee lag, en [[Zuderzee]] in 't zuden van Frieslaand. De olde naam van de Noordzee is: ''Mare Frisicum'' (de Friese zee).

De Noordzee is een ondiepe zee (zowat 95 meter diep) die van zuud naor noord steeds dieper wordt. Tussen [[Nederlaand]] en [[Engelaand (regio)|Engelaand]], in 't zuden van de [[Doggersbaank]], bedraogt de diepte deurgaons minder dan 50 meter. Veur de kust van Noorwegen lopt dizze op tot wel 700 meter.

Ongeveer midden in de Noordzee leit de Doggersbaank, een grote zaandbaank met een gemiddelde diepte van 15 tot 20 meter. Deur de veule beenders van [[mammoet]]en die daor vonnen bint wör der vermoedt dat dizze dieren daor omkommen bint toen de Noordzee nao de leste iestied underleup dör 't smelten van de ieskap en de hogerkommende zeespiegel waordeur de doggersbaank een soort leste toevlöchtsoord wör. In 't zuden van de doggersbaank leit de [[Kleverbaank]], een grindbaank die een overbliefsel is van een olde revierbedding.

De bodem van de Noordzee is riek an [[eerdolie]] en [[eerdgas]] die ok op grote schaol wonnen wordt.

== Laanden an de Noordzee ==
* [[Noorwegen]]
* [[Denmaark|Denemarken]]
* [[Duutslaand]]
* [[Nederlaand]]
* [[België]]
* [[Fraankriek|Frankriek]]
* [[Engelaand (regio)|Engelaand]]
* [[Schotlaand]]

[[Kategorie:Drèents artikel]]
[[Kategorie:Zee]]
{{Link FA|lv}}
