[[Ofbeelding:Mamedyarov Shakhriyar (29863355512).jpg|thumb|200px|De Azerbeidzjaanse schaakgrootmeister [[Shakhriyar Mamedyarov]]]]
De '''Azerbeidzjanen''' of '''Azerbeidzjaanse Turken''' ([[Azerbeidzjaans]]: آذربایجانلیلار, ''Azərbaycanlılar'', آذربایجان تركلرى, ''Azərbaycan türkləri'') bint een [[Turkse volkeren|Turks volk]] ([[Oegoezen|Oegoezische]] takke) det wegkump uut 't gebied van de [[Kaukasus]] töt an 't [[Hooglaand van Iran]]. Ze wördt in een noordelke en een zudelke groep verdield. Nao de Turken van [[Turkije]] bint ze 't talriekste Turkse volk.

De mieste Azerbeidzjanen, tussen de twalef en de twintig miljoen, viej in [[Iran]], in een gebied bekend as [[Azerbeidzjan (Iran)|Iraans Azerbeidzjan]], bestaond uut de pervincies [[Oost-Azerbeidzjan|Oost]]- en [[West-Azerbeidzjan]], [[Ardebil (pervincie)|Ardebil]] en [[Zanjan (pervincie)|Zanjan]]. Wieder woont der roem tien miljoen in de [[Azerbaidjan|Rippebliek Azerbeidzjan]], die in 1918 opericht wördden, in 1922 bij de [[Sovjetuny|Sovjetunie]] wördden edaone en in 1991 vanneis de onofhaankelkheid uutreup. Wieder hej nog flinke groepen Azerbeidzjanen in 't naobernde [[Dagestan]] ([[Ruslaand]]), [[Georgië]] en [[Turkije]].

Heur taal is 't [[Azerbeidzjaans]], een [[Turkse talen|Turkse taal]]. 't Azerbeidzjaans is nauw verwant an 't [[Turkse talen|West-Oegoezisch]], det ze praot in de [[Balkan]] en in [[Turkije]]. Umdet Azerbeidzjan een vroggere Sovjetrippebliek is, kunt der hiel wat ok [[Russisch]] as tweede taal.

De cultuur van de Azerbeidzjanen hef [[Kaukasisch Albanië|Kaukasische]], Iraanse en Turkse (in de briede zin) elementen. De Azerbeidzjanen bint heufdzakelk [[sjiisme|sjiitische]] [[islam|moslim]]. Minderheden bint [[soennisme|soennitische]] moslims, [[christen]]en en anhangers van de [[bahai]] en 't [[zoroastrisme]].

{{Dia|Dit artikel is eschreven in 't [[Zuudwest-Drèents]].}}

[[Kategorie:Drèents artikel]]
[[Kategorie:Europa]]
[[Kategorie:Azië]]
[[Kategorie:Iran]]
