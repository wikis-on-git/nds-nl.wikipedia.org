[[Ofbeelding:Guadeloupe creole 2010-03-30.JPG|thumb|right|300px|Brödken in t [[Guadeloupekreool]]: "Heanig an, hier spölt keender." Letterlik steet dr: "Buurt voot op. Kleaine leu spölt hier." Doaroet blik t beeldende karakter van de sproake]]

Ne '''kreoolsproake''' (meesttieds kortweg ''kreool'' eneumd) is ne stabiele, natuurlike [[sproake]] dee't is ontstoan duur t vermengn van twee of meardere, totaal verskilnde ooldersproakn. t Verskil met [[pidginsproake]]n is det kreoolsproakn duur keender as modersproake leard wordt en vake n breed dreagvlak hebt (in alle deankboare situasies gebroekt köant wordn), terwiel pidgins allene vuur bepoalde doelen gebroekt wordt, bievuurbeeld allene vuur haandel. Kreoolsproakn zeent dus feaitelik wieter oontwikkelde pidginsproakn.

De wöardeskat van kreoolsproakn besteet oet wöarde van de ooldersproakn, met vake dudelike verskoewings in oetsproake en betekenisse. Van de aandere kaante hef de grammatika vake op zikzelfstoande kenmoarkn dee't ofwiekt van de ooldersproakn. Meestal keump de wöardeskat van de oawerheersende groep en de grammatika van de oondergeskikte groep, as dr tenminste zonne verdeling kan wordn maakt. Dit wörd t meest dudelik in de sproakn dee't vuurmoalig slaawn hebt ontwikkeld. [[Jamaikaans Patwa]] bv. hef vuurnamelik wöarde oet t [[Engels]] met ne West-Afrikaanse grammatika. [[Haitiaans Kreool]] hef [[Fraans]]ke wöarde met West-Afrikaanse grammatika.

==Ontstoan==
As twee groepn met twee verskilnde sproakn saamnkomt, mer dee't duur de situasie edwungn wordt met mekoar te kuiern (bv. in [[slawerieje]], nen slaaf met nen slaawnhaandelder) ontsteet ne mengsproake; n [[pidgin]]. Dit pidgin hef gin modersprekkers. De sprekkers van t pidgin kriegnt keender, dee't oet noodzaak dit pidgin ook leart, as modersproake. De keender goat t pidgin vearder oetbreaidn en t in t dageliks leawn gebroekn. Vanof det oognblik is t ne kreoolsproake.

==Dekreolisasie==
Duurdet kreooln vake as "slechte variaantn" van de ooldersproakn wördn ezeen en wördn ontmodigd, zeent völle kreoolsproakn vandaag n dag oetstörven. Duur deezelfde ideejn ontsteet dr ook vake [[dekreolisasie]]. Hierbie meant sprekkers van n kreool det ze öare sproake mut anpasn noar de "korrekte" ooldersproake, en doarumme bepoalde eegnskopn van öare kreoolsproake anpast of vort loatt. De kreoolsproake geet doarduur steeds mear op de ooldersproake liekn. dit hef dr oonder mear too leaidt det dr in [[Jamaika]] zelfs al n [[Jamaikaans Standaard Engels]] is.

==Verloop==
Vake is t gebroek van kreoolsproakn verskilnd per situasie. De belangrieker t gesprek, de meender kreoolwöarde of -oetsproake dr wörd gebroekt. Sprekkers veult zelf an wonnear at ze vonne wöarde wal of nit mut gebroekn. Dr is dus vake n geleidelik verloop van volledig kreool met de familie en in de legere sosjale klassen noar n volledig gebroek van ne ooldersproake in situasies dee't mear um t lief hebt. Ne oetzeundering hierop is t Jamaikaans Patwa, wat aal mear anzeen krig.

==Vuurbeelde==
Bekeande vuurbeelde van kreoolsproakn zeent t [[Afrikaans]] ([[Neerlaands]] kreool), t [[Jamaikaans Patwa]] (Engels kreool), [[Sranantongo]] (vnl. Engels kreool, mer met völle Neerlaandsen invlood) en t [[Papiamento]] (ne mengeling van [[Spaans]], [[Portugees]] en redelik wat [[Neerlaands]]).

==Bekeande sprekkers==
Wellicht de bekeandste sprekker van ne kreoolsproake (Jamaikaans Patwa) was [[Bob Marley]]. Duurdet [[reggae]]muziek, [[Jamaika]] en Patwa direkt an mekoar verbeundn zeent, wörd de meeste reggaemuziek ezungn in ne kreoolsproake. Zelfs aandere, nit-Jamaikaanse reggaeärtieste mett zik n Patwa-akseant an, zo as [[Gentleman]] oet [[Duutslaand]], [[Alborosie]] oet [[Italië]] en [[Jabaman]] oet [[Noorweagn]]. De band [[Alfa Blondie]] dut heuwdzakelik in [[Fraans Kreool]] zingn.

Twee internasjonale suuksesfilms maakt gebroek van kreoolsproake. t Woarzegnde karakter [[Tia Dalma]] in [[Pirates of the Caribbean]] sprek verdan in Kreool, en in de komediefilm "[[Cool Runnings]]", oawer t eerste [[Olympiese Spöllen|Olympiese]] Jamaikaanse [[bobslee]]team, sprekt de heuwdpersoonn met n patwa-akseant met hele stukn kreool.

[[Kattegerie: Tweants artikel]]
[[Kattegerie: Taol]]

[[nds:Kreoolspraak]]
[[af:Kreooltaal]]
[[als:Kreolsprachen]]
[[ar:كريولية]]
[[bg:Креолски език]]
[[br:Yezhoù kreolek]]
[[ca:Llengua criolla]]
[[cs:Kreolština]]
[[da:Kreolsprog]]
[[de:Kreolsprachen]]
[[dsb:Kreolska rěc]]
[[en:Creole language]]
[[eo:Kreola lingvo]]
[[es:Lengua criolla]]
[[eu:Kreolera]]
[[fa:کریول]]
[[fi:Kreolikieli]]
[[fr:Créole]]
[[fy:Kreoalsk]]
[[ga:Fásteanga]]
[[gl:Linguas crioulas]]
[[he:שפה קריאולית]]
[[hi:क्रियोल भाषा]]
[[hr:Kreolski jezici]]
[[hsb:Kreolska rěč]]
[[ht:Lang kreyòl]]
[[hu:Kreol nyelv]]
[[ia:Lingua creol]]
[[id:Bahasa kreol]]
[[io:Kreola linguo]]
[[it:Lingua creola]]
[[ja:クレオール言語]]
[[ka:კრეოლური ენა]]
[[ko:크리올 (언어학)]]
[[la:Lingua creola]]
[[lt:Kreolų kalbos]]
[[lv:Kreolu valodas]]
[[ms:Bahasa kreol]]
[[nap:Lengua creola]]
[[nl:Creoolse talen]]
[[nn:Kreolspråk]]
[[no:Kreolspråk]]
[[oc:Creòl (lenga)]]
[[pl:Języki kreolskie]]
[[pt:Línguas crioulas]]
[[ro:Limba creolă]]
[[ru:Креольские языки]]
[[sh:Kreolski jezici]]
[[simple:Creole language]]
[[sl:Kreolščina]]
[[sr:Креолски језици]]
[[sv:Kreolspråk]]
[[sw:Krioli]]
[[ta:கிரியோல் மொழி]]
[[tr:Kreyol]]
[[uk:Креольська мова]]
[[ur:کریول زبانیں]]
[[vec:Creolo]]
[[vi:Ngôn ngữ Creole]]
[[zh:克里奧爾語]]
[[zh-yue:歸融話]]
