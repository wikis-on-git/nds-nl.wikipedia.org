{{Laandtabel-twd
| naaminlaandssproak = Република Црна Гора<br />Republika Crna Gora
| naam = Montenegro
| vlagge = Flag of Montenegro.svg|120x100px
| woapn = Coat of arms of Montenegro.svg|100x100px
| lokasie = LocationMontenegro.png
| breedtegroad = 42/45//N | lengtegroad = 19/15//E | region = ME
| sproaken [[Montenegriens]]
| heufdstad = [[Podgorica]]
| religie = [[Montenegriens-Orthodoxe Karke|Montenegriens-]] en [[Servisch-Orthodoxe Karke]]&nbsp;80%
| regeringsvorm = Rippebliek
| km2 = 14.026  | pctwaeter = 1,5
| inwonners = 630.548 (2004)   | dichthied = 49,1
| munteenheid = [[euro]] | valutakode = EUR
| tiedzone = +1
| volksleed = [[Oj, svijetla majska zoro]]
| feestdag = [[13 juli]]
| tld = me | laandkode = MNE | til = +382
}}
[[Bestaand:Montenegro municipalities.png|thumb|right|Gemeentes van Montenegro]]
'''Montenegro''' (oet et [[Venesiaans]]: "Zwarten Baarg"; [[Montenegriens]]: ''Црна Гора'', ''Crna Gora'') is een laand op de [[Balkan]] wat vrogger bie [[Servië-Montenegro]] heurden. Op  [[3 juni]] [[2006]] wör et laand onofhaankelik. Hierdeur ontsteun ok et laand [[Servië]] woer as et doarveur ne [[konfederasie]] met vörmden. Et lig an de [[Adriatische Zee]] tegenoawer [[Italië]] en greanst, vanof de zee met de klokke met, an [[Kroasië]], [[Bosnië-Herzegovina]], [[Servië]] en [[Albanië]]. De Montenegriense heufdstad is [[Podgorica]]. Op et ogenblik hef Montenegro 678.000 inwoners op een [[oppervlak]]te dee net wat grötter is as [[Vlaanderen]].

In de [[9e eeuw]]e warren der dree Serviese preensdommen op et Montenegriense gebeed: [[Duklja]] (ongevear de zudelike helfte), [[Travunia]] in et westen en [[Rascia]] in et noorden. In [[1042]] leadden ''archon'' [[Stefan Vojislav]] nen opstaand woerduur as Duklja zelfstaandig wör en de [[Vojislavljević]]-liene sticht wör. Oonder Vojislav's zönne [[Mihailo van Duklja|Mihailo]] ([[1046]] - [[1081]]) en zinne kleanzönne [[Bodin van Duklja|Bodin]] ([[1081]] - [[1101]] was Duklja op et heugtepeunt van macht. Tegen de [[13e eeuw]]e wör Duklja [[Zeta]] neumd en wör et regeard duur de oadellike familie [[Balšić]]. Tegen de [[15e eeuw]]e wör Zeta vaker Crna Gora (Zwarten Baarg) neumd. Grote delen kömmen tusken [[1496]] en [[1878]] bie et [[Ottomaanse Riek]]. Aandere delen wörden deel van [[Venesië]]. Van [[1515]] töt [[1851]] warren der verskillende vladikas (preens-bisskoppen) de baas. Vanof [[1918]] was Montenegro deel van [[Joegoslavië]].

== Verleden ==

=== Euldste verleden ===
[[Plinius den Oolden]], [[Appianus]] en [[Ptolemeus]] beskrewen de ''Docleatae''. Dit volk leawden in de stad ''Doclea'' (rechtevoort [[Podgorica]]. In et [[9e eeuw|9de joarhoonderd]] nömmen de [[Romeinse Riek|Romeinen]] de strekke in. De [[Slawen (volk)|Slawen]] nömmen et in et [[6de eeuw|6de joarhoonderd]] in en tegen et [[10e eeuw|10e joarhoonderd]] harren ze et half-zelfstaandige [[preensdom]] [[Duklja]] oonder et [[Byzantiense Riek]].

=== Middeleeuwen ===
Duklja wör in [[1042]] onofhaankelik van de Byzantienen. Et breaiden de volgende joaren doarop oet noar [[Rascia]] en [[Bosnië]] en wör een [[könninkriek]]. Noa et [[12e eeuw|12de joarhoonderd]] nöm et wat of in kracht. Noa at könning Bodin in [[1101]] oet de tied köm, breuken verskeaidene borgeroorleuge oet. De heugere volksklassen vöchten um invlood en hearskoppieje, woerduur as et könninkriek verzwakten. In [[1186]] wör et doarduur verhooldingswies lecht innömmen duur [[Stefan Nemanja]] en bie köm et bie et [[Serviese Riek]] as de proveensie [[Zeta]]. Et Serviese Riek störten in an et eande van et [[14e eeuw|14de joarhoonderd]], woerop at de familie [[Balšić]] oawer Zeta gung regearen.

[[Bestaand:South-Eastern Europe, ca. 1090, by User-Hxseek.png|thumb|left|250px|[[1080]] [[Jezus Kristus|n.Kr.]]. Et heugtepeunt van Dukjans macht]]In [[1421]] wör Zeta wier in eliefd bie Servië, mer in [[1455]] nöm de familie [[Crnojević]] de macht, woermet et et leste vrieje könninkriek van de [[Balkan]] was vuur at de [[Ottomaanse Riek|Ottomanen]] et innömmen in [[1496]]. Oonder disse familie kreeg Zeta zinnen hudigen naam: ''Zwartenboarg''.

Tusken [[1514]] en [[1528]] én tusken [[1597]] en [[1614]] was Montenegro ne ofzeunderlike [[sanjak]] van [[Shkodër]].

=== Ottomaanse Riek en Metropolitanaat ===
In et [[16e eeuw|16de joarhoonderd]] kreeg Montenegro ne uniek zelfbesteur oonder et [[Ottomaanse riek]], woerbie as Montenegriense [[clan]]s vriestelling van bepoalde verplichtingen harren. Toch kömmen ze verskeidene moalen in opstaand, met as heugtepeunt et versloan van de Ottomanen in den [[Groten Turksen Oorlog]] an et eande van et [[17e eeuw|17e joarhoonderd]].

[[Bestaand:Montenegro territory expanded (1830-1944).png|thumb|right|250px|[[Preensdom Montenegro]]]]
Et Montenegriense leager har ne seempele anpak: as de Turken met 5000 soldoaten kömmen, konden ze der tegenop. As de Turken met 100.000 kömmen, verbraandden ze allens wat ze harren en treuken de baargen in, woerduur as de Turken niks te etten harren.

De Montenegrienen harren al rap de "enen kearl-regel": enen kearl in et doarp was den euldsten, den politsiekearl en rechter.

Montenegro wör ne [[Theokrasie]] oonder de [[Metropolitanaat Montenegro en Littoraal|Metropolieten]]. Dee harren alverdan mear invlood ekregen toen as de [[Petrović-Njegoš]] de preensbisskoppen warren. Zee voorden de titel "Vladika van Montenegro". De [[Venesiaanse Reppubliek]] voorden goeverneurs in dee as zik bemöaiden met de Montenegriense politiek. Toen as de reppubliek oawergung noar et [[Oostenriekse Riek]] in [[1797]], deed preensbisskop [[Petar II Petrović-Njegoš|Petar II]] in [[1832]] de goeverneurs der achterhen. Zinnen vuurganger [[Petar I Petrović-Njegoš|Petar I]] har ezorget vuur de eenwörding van Montenegro en de baarglaanden der achter.

=== Preensdom Montenegro ===
[[Bestaand:Flag of the Principality of Montenegro.svg|thumb|left|Vlagge van et [[Preensdom Montenegro]]]]
Oonder [[Nikolaas I van Montenegro|Kloas I]] wör et preensdom fleenk oet ebreaidt in de Montenegriens-Turkse oorleuge. Et wör onofhaankelik in [[1878]]. Kloas I sleut diplomatiese verboonden met de Ottomanen. Der warren wal kleane greansgevechten, mer et leawerden toch 30 joar oardige vreade op tusken beaide rieken. Tötdet den Ottomaansen keaizer [[Abdoel Hamid II]] of ezat wör.<ref>Uğur Özcan, [http://www.ttk.gov.tr/index.php?Page=Yayinlar&KitapNo=989 II. Abdülhamid Dönemi Osmanlı-Karadağ Siyasi İlişkileri](Pollitieken umgaank tusken et Ottomaanse Riek en Montenegro in de Abdoel Hamid II-tied)Türk Tarih Kurumu, Ankara 2013. ISBN 9789751625274</ref>

Et gung vuural good tusken de beaide rieken umdet Abdoel Hamid II en Kloas I good oonderhaandelen konden. De stoat wör moderner en in [[1905]] wör der nen [[groondwet]] an enömmen. Toch köm der verskel tusken de hearsende [[Volkspartieje Montenegro]], dee mear demokrasie en vereaniging met Servië wollen en de [[Trouwe Volkspartieje van Montenegro]], dee et könninkriek hoolden wollen.

[[Bestaand:Proclamation of the Kingdom of Montenegro.jpg|thumb|right|De könninklike familie bie et oetropen van et Könninkriek Montenegro, met Könning Kloas I in et midden]]

In dissen tied wör ene van grötste Montenegriense oawerwinningen behaald: de [[Slag bie Grahovac]]. [[Mirko Petrović Njegoš|Groothartog Mirko Petrović]], eulderen breur van[[Knjaz Danilo]], versleug met een leager van 7500 soldoaten een Ottomaans leager van 13.000 man op den [[1 mei|eersten mei]] van [[1858]]. De glorie van dissen veeldslag wör al rap in völle verhalen en volksgezangen vaste legd. Hiermet mossen de Ottomanen de greanzen met Montenegro offisjeel vastleggen en zo dus feaitelik de Montenegriense onofhaankelikheid erkennen. Det deden ze offisjeel in et [[Verdrag van Berlien (1878)|Verdrag van Berlien]] in [[1878]].

Den eersten Montenegriensen groondwet, de [[Danilocode]], wör in [[1855]] vaste legd.

=== Könninkriek Montenegro (1910–1918) ===
[[Bestaand:Montenegro1913.png|thumb|left|250px|[[Könninkriek Montenegro]] noa de [[Balkan-oorleuge]]]]
In [[1910]] wör Montenegro een [[Könninkriek Montenegro|könninkriek]] noa de [[Balkan-oorleuge]] in [[1912]] en [[1913]] (woerin as de Ottomanen alle Balkanlaanden verlöaren). Der wör ne greanze met [[Servië]] ofbakend. [[Shkodër]] wör tookeand an et niej op erichte [[Albanië]], alliekewel de hudige heuwdstad van Montenegro, [[Podgorica]], de oolde greanze tusken Albanië en [[Joegoslavië]] was. In den [[Eersten Wearldoorlog]] vöcht Montenegro met Servië tegen [[Oostenriek-Hongarije]], woer as ne slimme nederloage oetköm in [[1916]]. In [[1918]] bevriejden de [[Geallieerden]] et laand, woernoa as et samen evoogd wör met Servië.

==== Eenwörding en de Karstopstaand ====
Tiedens den Eersten Wearldoorlog was Montenegro bie de Geallieerden. Tusken januwoari [[1916]] en oktober [[1918]] völ Montenegro oonder Oostenriek-Hongarije. Könnink Kloas vluchtten langs [[Italië]] noar [[Fraankriek]] en de regearing wör op ezat in [[Bordeaux]]. Montenegro wör bevried, woernoa as de [[Vergoaring van Podgorica]] op ezat wör. Dee stemden at den könnink neet wierumme meug kommen en at Montenegro bie Servië zol kommen op den [[1 december|eersten dezember]] van [[1918]].

Tiedens de [[Karstopstaand]] köm een groot deel van de Montenegrienen (de [[Greunen (Montenegro)|Greunen]]) in de bene tegen disse eenwording. Oonder kaptein [[Krsto Zrnov Popović]], vöchten ze tegen de vuurstaanders van de eenwörding, de ''Witten''.

De könninklike familie wör wier terugge haald duur de regearing in [[2011]]. Rechtevoort is [[Kroonpreens Nikolaas II van Montenegro|Kroonpreens Kloas II]] symbolies stoatsheuwd.

=== Könninkriek Joegoslavië ===
In [[1922]] wör Montenegro offisjeel de "Oblast Cettinje" van de Zetastrekke in et [[Könninkriek van Serviërs, Kroaten en Slovenen]], woer as de kuststrekken [[Budva]] en de [[Baai van Kotor]] ook bie kömmen. Doarnoa wör et vanniejs in edeeld in [[1929]] en et [[Banaat Zeta]] van et [[Könninkriek Joegoslavië]].

Kloas zinne kleainzönne, den könnink [[Alexander I van Joegoslavië]], was heuwd van de Joegoslaawse regearing. Et Banaat Zeta was ene van de negen Banaten van et könninkriek. Et was eneumd noar et Middeleeuwse Serviese preensdom [[Zeta]]. Et besteund oet et hudige Montenegro en delen van Servie, [[Kroasië]] en [[Bosnië]].

=== Tweeden Wearldoorlog ===
In april [[1941]] bezatten de [[Nazi-Duutslaand|Nazi's]], et [[könninkriek Italië]] en aandere boondgenoten Joegoslavië. De Italianen maakten der een [[skienkönninkriek]] van.

==== Opstaand van 13 juli ====
De Montenegriense ofdeling van de [[Kommunisme|Kommunistiese]] Partieje van Joegoslavie begun in mei nen opstaand vuur te bereiden. Dee mos half juli geburen. 6000 leden maakten zik kloar vuur ne [[guerilla-stried]] met kleane köppelkes.

[[Bestaand:Spomenik Partizanu Borcu.JPG|thumb|right|150px|Gedeankteken in [[Podgorica]] vuur de partizaanse stried in den Tweeden Wearldoorlog]]

Op 13 juli [[1941]] breuk den opstaand oet. Onverwachts sleuten zik 32.000 kearls en vrouwleu an bie de stried. De kuste en grote steaden (Podgorica, [[Cetinje]], [[Pljevlja]] en [[Nikšić]]) wörden beleagerd en Montenegro wör vuur et grötste deel vrie. 5000 Italianen wörden edoodt, verwoondt of evöngen.

Den opstaand heuld et töt et midden van Augustus, toen as der 67.000 Italiaanse soldoaten vanoet [[Albanië]] noar Montenegro steurd wörden vuur ne tegenanval. De guerillastrieders leaden öare woapens dale, mer der wör nog fleenk evöchten töt an dezember.

Leu dee as öare woapens heulden, wörden verdeeld in twee groepen: de partizanen en de Tsjetniks. De (Joegoslaviese) Partizanen warren vuural Kommunisten dee aktief tegen de Italianen vechten wollen. De anhangers van de [[Karađorđević]]-dynastie (tegen Kommunisme) wörden de Tsjetniks, dee samengungen met de Italianen tegen de Partizanen.

==== 1942-1945 ====
Der köm oorlog tusken de Partizanen en de Tsjetniks in de eerste helfte van [[1942]]. De Montenegriense Partizanen wörden verdrewen noar Servië en Bosmië, woer as ze samengungen met de aandere Partizanen. De hele Tweede Wearldoorlog vöchten de Partizanen en de Tsjetniks ook met mekoar. Dee lesten harren Italië achter zik en behearsten et laand tusken 1942 en april [[1943]].

Montenegriense Tsjetniks wörden "anti-kommunistiese vechtgroepkes" neumd en kregen woapens, kogels, etten en geeld van Italië. Ze wörren in ezat in de [[Slag bie Neretva]]. Ze verlöaren doar liekewel fleenk.

[[Bestaand:Osnivanje Osme crnogorske brigade.jpg|thumb|left|200px|Instelling van de Achtste Joegoslavies-Partizaanse Brigade van Montenegro in Berane, op [[25 febrewaori|25 februwoari]] [[1944]]]]
In de [[Nazi-Duutslaand|Duutse]] [[Operasie Schwartz]] tegen de Partizanen in mei en juni van [[1943]], nömmen de Duutsers de Tsjetniks öare woapens of, umdet ze bange warren at ze de kaante van de Allieerden zollen kiezen as dee de Balkan zollen optrekken.

Noa at zik Italië in september [[1943]] oawergavven, kregen de Partizanen et vuur mekaar um een groot deel van Montenegro in te nemmen. De Duutsers zatten der liekewel al rap oawerhen en tusken et eande van 1943 en heel [[1944]] wör der onmeundig evöchten. In dezember van det joar bevrieden de Joegoslaviese Partizanen Montenegro.

=== Montenegro oonder Sosjalisties Joegoslavië ===
Net as de rest van Joegoslavië wör Montenegro duur de Joegoslaviese Partizanen bevried. Montenegro wör ene van de zes reppublieken van de [[Sosjalistiese Federale Reppubliek Joegoslavië]] (SFRJ). De heuwdstad wör Podgorica, dee as earbetoon an President [[Josip Broz Tito]] herneumd wör as [[Titograd]]. Noa den oorlog wör et weagennet van Joegoslavië opniej op ebouwd, wör der industrialiseerd en den [[Universiteat van Montenegro]] wör in esteeld. 

=== Ofskaffing van Sosjalisties Joegoslavië en de maak van FR Joegoslavië ===

Noa de ofskaffing van de SFRJ in [[1992]] wör Montenegro met Servië deel van ne kleanere [[Federale Reppubliek Joegoslavië]]. In ne Volksstemming oawer et deel bliewen van Joegoslavië in 1992 köm 66% van de Montenegrienen opdagen, woervan as 96% stemden vuur ne federasie met Servië. De volksstemming wör [[boycott]] duur de [[Islam|Moslim]]s, [[Montenegriense Albaniërs]] en de [[Rooms-Katholieke Karke|Rooms-Katholieke]] groepen, nöast de vuurstaanders van een onofhaankelik Montenegro. Ze zeaden at de stemming oonder antidemokratiese umstandigheden doan was, woerbie as der slim völle [[propaganda]] duur stoatsmedia roondgoan was. Der is gin onofhaankelik rapport oawer de earlikhead van de volksstemming, umdet et onbeheard organiseerd was. 

[[Bestaand:Lovcen-024-p1010064.jpg|thumb|left|Mausoleum of [[Petar II Petrović-Njegoš]] , [[Lovćen]]]]  
In den [[Bosniesen Oorlog|Bosniesen]] en [[Kroatiesen Oorlog]] tusken [[1991]] en [[1995]] vöchten de Montengriense politsie en et leager met Serviërs met in anvallen op [[Dubrovnik]] in Kroasië.<ref>[http://www.croatiatraveller.com/southern_dalmatia/Dubrovnik/bombing.html Croatiatraveller.com. Bombing of Dubrovnik]. Bekekken: 7 december 2012.</ref> Bie disse anvallen, woerbie et te doon was um mear laand te kriegen, wörden de [[rechten van een meanske|meanskenrechten]] slim en stelselmoatig eskeunden.<ref>[http://www.un.org/documents/ga/res/47/a47r121.htm Un.org. "A/RES/47/121". The situation in Bosnia and Herzegovina.] Bekekken op 7 december 2012.</ref>

Den Montenegriensen genneraal [[Pavle Strugar]] wör vastenömmen vuur zin andeel in de bombardering van Dubrovnik. Bosniese vluchtelingen wörden arresteerd duur Montenegriense politsie en ofvoord noar Serviese kaampen in [[Foča]], woer as ze steelselmoatig emarteld wörden en dooddoan.

In [[1996]] verbreuk de regearing oonder [[Milo Đukanović]] alle boonden met Servië, woer as toertieds [[Slobodan Milošević]] presideant was. Montenegro zatten zinne egene [[ekonomie]] op en nöm de [[Duutse Mark]] an as betaalmiddel en doarnoa den [[euro]], terwiel as et nog geheels neet deel was van de betaalstrekke van de Euro. Doarop volgen verskeadene regearingen een onofhaankelikheadsidee, woerduur as de spanningen met Servië verdan pröttelden. Tiedens de [[Operation Allied Force]] wörden verskeadene doelen in Montenegro bombardeerd in [[1999]]. Dit haalden liekewels neet völle oet.<ref>[http://news.bbc.co.uk/2/hi/europe/331036.stm BBC - Russia pushes peace plan. Skrewen op 29 april 1999.]</ref>

In [[2002]] sleuten Servië en Montenegro ne nieje oawereenkomst oawer samenwaarking. Doarop deden ze oonderhaandelen oawer de tookomst van de [[Federale Reppubliek Joegoslavië]]. In [[2003]] wör de Joegoslaviese Federasie der achterhen edoan en der köm ne meender sentraal besteurde unie oonder den naam [[Servië en Montenegro]].

=== Onofhaankelik ===
[[Bestaand:Independent montenegro.jpg|thumb|right|Feest in Podgorica noa de [[Volksstemming oawer Montenegriense onofhaankelikhead]] in [[2006]]]]
Op den [[12 mei|12sten mei]] van [[2006]] was de volksstemming oawer Montenegriense onofhaankelikhead. Ditmoal gung et wál earlike, umdet der vief onpartiedige stemorganisasies boawenop zatten. Der stemden 419.240 leu. Det is 86,5% van de leu dee stemrecht hebt. 55,5% was vuur en 44,5% was tegen.<ref>[http://news.bbc.co.uk/2/hi/europe/5007364.stm BBC News. Montenegro vote result confirmed. 23 mei 2006.] Bekekken: 11 september 2010</ref> Der was een verskil van 45.659 stemmen. Net genog um oawer den zul van 55% te stappen. Servië, de [[Europese Unie|EU-lidstoaten]] en den [[VN-zekerheadsroad]]  erkeanden Montenegro's onofhaankelikhead.

=== Heranzetting van et Könninklik Hoes ===
Op [[12 juli]] [[2011]] nöm et Parlemeant van Montenegro nen wet an dee de stoatus van de [[Petrović Njegoš-geslachtsliene]] hersteelden. Doarmet wör Montenegro feaitelik ne beperkte [[Groondwettelike Monarchie]].

== Laand ==
Montenegro hef greanzen met [[Kroasië]], [[Bosnië en Herzegovina]], [[Servië]] en [[Albanië]]. Et lig tusken de 41° en 44° noorderbreedte en 18° en 21° oosterleankte.

Montenegro hef hoge bargtöppe an de greanze met Servië en Albanië, as deel van de [[karst (steen)|Karst]]steen van as et westelike Balkanskiereilaand. Wiedters hef et laand ne smalle kuststreppel den as mer ene töt 6,4 km breed is. Den wörd in et noorden begreanzet duur de [[Lovćen]]- en [[Orjen]]bargen, dee stik oet den inham van de [[Kotor]]baai stekt.

Et Karstgebeed van Montenegro ligt heuwdzakelik boawen de 1000 meter. Sommige delen ligt op 2000 meter zo as den barg Orjen (1894 m). Et leegste peunt is et rivierdal van de [[Zeta (rivier)|Zetarivier]], met 500 meter.

De bargen van Montenegro heurt bie et roewste terrein in [[Europa (werelddeel)|Europa]], met ne duursnee heugte van 2000 meter. Ene van de meest opmarkelike töppe is [[Bobotov Kuk]] in de [[Durmitorbargen]], den as 2522 meter hoge is. De Montengriense bargen bint in de iestied slim duur et ies oet eskraapt, woerduur as ze beheurlik grillig vörmd bint.

Een antal kenmarken op de riege:
*Langste straand: [[Velika Plaža]], [[Ulcinj]] — 13.000 m
*Heugsten top: [[Zla Kolata]], Prokletije at 2,534 m (8,314 ft)
*Grötste mear: [[Skadarmear]] — 391 km2
*Deepsten [[canyon]]: [[Tara (rivier)|Tararivier]]canyon — 1300 m 
*Grötsten baai: den [[Baa van Kotor]]
*Nasjonale parken: [[Durmitor]] — 390 km2, [[Lovćen]] — 64 km2, [[Biogradska Gora]] — 54 km2 (21 sq mi), [[Skadarmeer]] — 400 km2  en [[Prokletije]].
*[[Wereldarfgoodlieste|Wereldarfgood]] van [[UNESCO]]: Durmitor en Tarariviercanyon, de oolde stad van [[Kotor]].

Montenegro is lid van de Internasjonale Comissie veur Beskarming van de [[Donau]], umdet mear as 2000 km2 van Montenegro in et streumgebeed van de rivier lig.
Montenegro is a member of the International Commission for the Protection of the Danube River (ICPDR), as more than 2,000 square kilometres (772 sq mi) of the country's territory lie within the Danube catchment area.


== Bestuurlike indeling ==
Montenegro hef 21 [[gemiente (bestuur)|gemeenten]].

== Geografie ==
=== Wonplaatsen ===
De heufdstad van Montenegro is [[Podgorica]].

Een antal bekeandere steaden in Montenegro zeent:
* [[Bar (Montenegro)|Bar]]
* [[Budva]]
* [[Cetinje]]
* [[Herceg Novi]]
* [[Kotor]]
* [[Niksic]]
* [[Tivat]]
* [[Ulcinj]]

==Ekonomie==
[[Bestaand:Budva, view from Gospostina.jpg|thumb|right|Völle toeristen komt op [[Boedva]] an]]

De Montenegriense ekonomie mut et vuural hebben van deenste. Et wörd heanig an vrie egewen as [[marktekonomie]]. In 2009 was volgens et [[Internasjonaal Montear Foonds]] et Bruto Binnenlaands Produkt €3,72 miljard. De koopkracht vuur det joar was € 5,97 miljard, of € 9528,85 de man<ref>[http://www.imf.org/external/pubs/ft/weo/2011/01/weodata/weorept.aspx?pr.x=69&pr.y=3&sy=2008&ey=2011&scsm=1&ssd=1&sort=country&ds=.&br=1&c=943&s=NGDPD%2CPPPGDP%2CPPPPC&grp=0&a= IMF. 5. Report for Selected Countries and Subjects.] April 2011.</ref> Volgens [[Eurostat]] was et inkommen de man eawenvölle as 41% van et duursnee inkommen in de [[europese unie|EU]].<ref>[http://epp.eurostat.ec.europa.eu/cache/ITY_PUBLIC/2-13122011-BP/EN/2-13122011-BP-EN.PDF Eurostat - GDP per capita in PPS.] Bekekken op 13 December 2011</ref> De [[Sentrale Baanke van Montenegro]] heurt neet bie de eurozone, mer et laand is [[Eurisasie|Euriseerd]]. Et hele laand gebrok de euro al.

Et BBP gröaiden 10,7% in 2007 en 7,5% in 2008. Doarnoa maakten et de [[Ekonomiese Krisis]] van [[2008]] met, woerduur as et BBP met 4% kreump. Toch was Montenegro et ennigste Balkanlaand woer as van boetenof et meeste geeld hen bleef goan.<ref>[http://In.reuters.com/article/fundsNews/idINGEE5B91G120091210 FDI falls across West Balkans, except Montenegro.] [[Reuters]] India 10 December 2009. Bekekken: 14 December 2009.</ref> 

Umdet Montenegro zo slim haank op rechtstreekse investeringen van boetenof, is et slim geveulig vuur boetenlaandse gebuurtenisse, en hef et een slim in- en oetvoortekort.

[[Bestaand:Republic-of-Montenegro-UN-16.png|350px|thumb|left|Weagenkaarte van Montenegro]]

In [[2007]] haalden et deenstendeel 72,4% van et BBP binnen, terwiel as de industrie 17,6% en de boeren 10% binnenhaalden.<ref>[http://devdata.worldbank.org/AAG/mne_aag.pdf Montenegro in enen oogopslag</ref> Der zeent 50.000 boerenfamilies dee as vuur zikzelf boert.<ref>[http://www.balkaninsight.com/en/article/agriculture-imposes-new-challenges-for-montenegro Milena Milosevic - EU Farming Standards Pose Test For Montenegro. Balkan Insight. Skrewen op 7 dezember 2012.</ref>

De [[aluminium]]- en [[stoal]]fabrieken en laandbouwverwoarking maakt et grötste deel van de industrie oet. Wiedters lönt de Montenegriense ekonomie slim op [[toerisme]]. In [[2014]] kömmen der ongevear 1,54 miljoen toeristen, dee as bie mekoar € 730 miljoen in de stoatskas brachten.<ref>[http://www.balkaninsight.com/en/article/montenegro-sees-increase-in-tourists-numbers Balkaninsight.com. Montenegro sees increase in tourists numbers. Skrewen op 25 februwoari 2015. Bekekken op 31 juli 2015.</ref> De Montenegrienen zeet toerisme as et belangriekste vuur gröai in de tookomst. Doarumme spandeert de regearing ook et meeste an verbetteringen an et weagennet en de bereikboarhead.

===Vervoor===
[[Bestaand:140bf - Montenegro Airlines Fokker 100; YU-AOL@ZRH;25.07.2001 (8538253427).jpg|thumb|[[Montenegro Airlines]] [[Fokker 100]]]]

Et Montenegriense weagennet is beheurlik oet estrekt, mer voldut nog lange neet an Europese regels. Der is gin ene echte autobane. Der zeent wat dreebaansweagen dee ofwesselend twee- en eenbaans vuur beaide richtingen zeent. Völle weagen duur de boargen zeent slecht oonderhoolden, en hebt op wat stukke slimme koelen en geater. De regearing hef "weagen verbetteren" hoog op et weunskenliestke, umdet et ekonomiesen gröai anjag en Montenegro antrekkeliker vuur toeristen maakt.

Op dit ogenblik loopt allene nog de [[Europesen weg|Europesen weg]] [[Europaroute E65|E65]] en den [[Europaroute E80|E80]] duur Montenegro.

Der loopt twee spoerlienen duur Montenegro: van [[Belgrado]] in Servië noar [[Bar]], en van [[Nikšić]] noar [[Tirana]] in [[Albanië]]. Met den tweeden kan gin volk met, et is allene vuur goderenvervoor.

Montenegro hef twee internasjonale vlochthawens. [[Podgorica Airport]] en [[Tivat Airport]]. Vanoet Nederlaand is de verbeending met disse lochthawens neet al te best. In [[2015]] was et vuurdeliger um noar [[Dubrovnik]] in [[Kroatië]] te vlegen en van doaroet met nen [[taxi]] noar Montenegro te goan, as um rechtstreeks noar Podgorica te vlegen. Dit hef te maken met de völle tuskenlaandings. Montenegro hef ne egene vleegmoatskoppieje: [[Montenegro Airlines]].

De [[Hawen van Bar]] is de belangriekste zeehawen van Montenegro. Dissen wör ebouwd in [[1906]], mer in den [[Tweeden Wearldoorlog]] finaal kapot eskötten. In [[1950]] wör he wier op ebouwd. Der kan 5 miljoen ton an goderen verwoarkt worden. Mer umdet [[Joegoslavië]] oet mekoar völ en doarmet de Montenegriense industrie in mekoar zakten, dreeit de hawen verlees en fleenk oonder öaren macht. De verniejing van de [[Belgrado-Barspoerliene]] en een vuurstel van ne autobane doarlangs, mut den hawen wier in de bene helpen.

=== Toerisme ===
Montenegro hef ne antrekkelik oetzeende kuste en ene bargachtig noorden. Et laand was ne toeristentrekker in in de tachtiger joaren van et [[20e eeuw|20ste joarhoonderd]]. Duur den [[Joegoslawiesen Oorlog]] raakten et laand zin positieve imago kwiet, woerduur et toerisme inzakten.
[[Bestaand:Tara River Canyon.jpg|thumb|left|right|180px|[[Tara River Canyon|Tara Canyon]], de deepste canyon van Europa en tweede-deepste van de wearld]]
De Montenegriense kuste is 295 km laank, met 72 km an straanden. An dee kuste lignt good-oonderhooldene oolde steaden. Rechtevoort is de kuste van Montenegro wier ene van de "beste oontdekkingen" vuur toeristen.

In 2010 skreef de [[New York Times]] at de Ulcinj-strekke, met [[Velika Plaža]], [[Ada Bojana]] en et hotel Mediteran van Ulcinj ene van "Top 31 plekken um te bezeuken in 2010".<ref>[http://www.nytimes.com/2010/01/10/travel/10places.html?pagewanted=2&ref=travel New York Times. The 31 Places to Go in 2010. Skrewen op 7 januwoari 2010.] Bekekken op 7 december 2012.</ref>
Yahoo Travel skreef at Montenegro op [[Sjina]] noa et hardste gröaiden wat toerisme angeet.<ref>[http://travel.yahoo.com/p-interests-24784785 Travel.yahoo.com - 10 Top Hot Spots of 2009 by Yahoo Travel.] Bekekken op 11 september 2010</ref> Ook duur aandere populaire reaizegidsen steet Montenegro stöadig in de top, liek met [[Griekenlaand]], [[Spanje]] en aandere wearldtoeristentrekkers.<ref> [http://www.lonelyplanet.com/france/travel-tips-and-articles/42/50792 Holger Leue, Lonely Planet. Where to go in June. Bekekn op 11 September 2010]</ref>

Pas vanof de joaren 2000 begun et toerisme wier wat op gaank te kommen. Seend dee tied is et antal bezeukers verskeaidene moalen oawer den kop egoan. De regearing van Montenegro wil van et laand ne internasjonale topbestemming maken. Et eerste plan, de elite-[[jachthawen]] [[Porto Montenegro]], is al kloar. Aandere plaatsen, zo as [[Plaža Jaz]], [[Buljarica]], [[Velika Plaža]] en [[Ada Bojana]] maakt grote kaans op investeringen in et vuurliggende en doarmet grote toeristiese plaatsen te worden.

<gallery>

Bestaand:Biogradska_gora.jpg|[[Biogradska Gora]], ene van de weanige [[oerwoold]]en en een nasjonaal park in [[Kolašin]]
Bestaand:Widok na Perast z zachodu 01.JPG|[[Perast]], in de [[Baai van Kotor]]
Bestaand:Svetistefan1756.JPG|Et eilaand [[Sveti Stefan]] in [[Budva]]. 

</gallery>

== Volker van Montenegro ==
[[Bestaand:MontenegroEthnic2011.PNG|thumb|250px|Grötste volksgroep de Montenegriense gemeente in 2011]]
Oet nen volkstelling van [[2003]] blik at Montenegro 620.094 inwonners har. As de telwieze van vuur [[1991]] gebroekt har ewest, steund dee telling offisjeel op 673.094 inwonners. Oet de telling van 2011 blik at der 620.029 leu in Montenegro wont.

Bie de telling van 2003 was Montenegro nog neet op zikzelf as stoat. Oonderwiel wör de groondwet an epast, woerduur as non de volgende volker erkeand zeent: [[Montenegrienen (volk)|Montenegrienen]] (''Црногорци/Crnogorci''), [[Serviërs]] (''Срби/Srbi''), [[Bosniërs]] (''Bošnjaci''), [[Albanezen]] (''Albanci&nbsp;– Shqiptarët'') en [[Kroaten]] (''Hrvati''). Umdet leu in tuskentied wesseld zeent van meaning oawer woer as ze bie heurt, löp et antal Montenegrienen en Serviërs slim oeteen van telling.<ref>[http://www.njegos.org/census/index.htm Njegos.org. Montenegrin Census' from 1909 to 2003. Skrewen op 23 september 2004.] Bekekn op 11 September 2010.</ref>

Volker volgens de offisjele telling van 2011:<ref>[http://monstat.org/userfiles/file/popis2011/saopstenje/saopstenje(1).pdf Popis stanovništva, domaćinstava i stanova u Crnoj Gori 2011 (Telling van bevolking, hoeshooldens en oonderkommens in Montenegro 2011). Stoatistiekbureau, Montenegro. 12 juli 2011.] Bekekn op 30 meart 2011. (PDF)</ref>

{| border="1" cellpadding="4" cellspacing="0" class="toccolours" style="align:left; margin:0.5em 0 0; border-style:solid; border:1px solid #7f7f7f; border-right-width:2px; border-bottom-width:2px; border-collapse:collapse; font-size:95%;"
|- style="background:beige;"
| style="background:beige;"|
|  style="text-align:center;"| <small>Antal</small>
|  style="text-align:center;"| <small>%</small>
|- style="background:#c1c1c1;"
|| '''Totaal'''
|| '''620.029'''
|| 100
|-
| style="background:beige;"| [[Montenegrienen (volk)|Montenegrienen]]
| 278.865
| 45,0
|-
| style="background:beige;"| [[Servië|Serviërs]]
| 178.110
| 28,7
|-
| style="background:beige;"| [[Bosnië|Bosniakken]]
| 53.605
| 8,6
|-
| style="background:beige;"| [[Albanië|Albanezen]]
| 30.439
| 4,9
|-
| style="background:beige;"| [[Islam|Moslims as volk]]
| 20.537
| 3,3
|-
| style="background:beige;"| [[Kroatië|Kroaten]]
| 6021 	
| 0,97
|-
| style="background:beige;"| [[Roma]]
| 5251
| 0,8
|-
| style="background:beige;"| Servo-Montenegrienen
| 2103
| 0,34
|-
| style="background:beige;"| [[Balkan-Egyptenaren|Egyptenaren]]
| 2054
| 0,33
|-
| style="background:beige;"| Montenegriense Serviërs
| 1833
| 0,30
|-
| style="background:beige;"| [[Joegoslawen]]
| 1154
| 0,19
|-
| style="background:beige;"| [[Ruslaand|Russen]]
| 946
| 0,15
|-
| style="background:beige;"| [[Massedonië|Massedoniërs]]
|900
| 0.15
|-
| style="background:beige;"| [[Bosniërs]]
|427
| 0.07
|-
| style="background:beige;"| [[Slovenië|Slovenen]]
|354
|0.06
|-
| style="background:beige;"| [[Hongarije|Hongaren]]
|337
| 0.05
|-
| style="background:beige;"| Moslim-Montenegrienen
|257
| 0,04
|-
| style="background:beige;"| [[Gorani (volk)]]
| 197
| 0,03
|-
| style="background:beige;"| Moslim-Bosniakken
|183
| 0,03
|-
| style="background:beige;"| Bosniak-Moslims
| 181
| 0,03
|-
| style="background:beige;"| Montenegriense Moslims
| 175
| 0,03
|-
| style="background:beige;"| [[Italië|Italianen]]
| 135
| 0,02
|-
| style="background:beige;"| [[Duutslaand|Duutsers]]
|131
| 0,02
|-
| style="background:beige;"| [[Turkije|Turken]]
|104
|0,02
|-
| style="background:beige;"| ''Regionalen tooheur''
|1202
| 0,19
|-
| style="background:beige;"| ''Gin tooheur''
|30.170
| 4,87
|-
| style="background:beige;"| ''aanders''
| 3358
| 0,54
|}

=== Sproaken ===
[[Bestaand:MontenegroLanguage2011.PNG|thumb|250px|Sproake per wonkern in Montenegro, 2011]]

De offisjele sproake van Montenegro is [[Montenegriens (sproake)|Montenegriens]]. Doarnöast wordt [[Servies (sproake)|Servies]], [[Bosnies]], [[Kroaties]] en [[Albanees]] as inheemse sproaken erkeand. Behaalve Albanees köant sprekkers van al disse sproaken mekoar verstoan. Bie de telling van 2011 zeadn de meeste inwonners at ze Servies kuiert. Jongeleu oonder de 18 zeadn at ze Montenegriens kuiert, mer det is mer een klean betjen mear (39,2%) as de leu dee Servies kuiert (37,5%).<ref>[http://www.vijesti.me/vijesti/vecina-mladih-18-godina-govori-crnogorskim-jezikom-clanak-30645] [[Vijesti]]: The majority of youth below 18 years of age speaks the Montenegrin language (26/07/2011)</ref> In 2013 maakten [[Matica crnogorska]] de oetkomsten van een oonderzeuk bekeand woer as oet bleek at de mearderheaid van de leu meant at ze Montenegriens kuiert.<ref>[http://www.maticacrnogorska.me/files/Istrazivanje%20javnog%20mnjenja.pdf] [[Matica crnogorska]]: Third deep research of public opinion regarding the identity attitudes of the citizens of Montenegro (2013)</ref> In vurige groondwetten wör aait [[Servokroaties]] as offisjele sproake neumd.

Bie de telling van 2011 gavven de leu de volgende sproaken op:
{| border="1" cellpadding="4" cellspacing="0" class="toccolours" style="align:left; margin:0.5em 0 0; border-style:solid; border:1px solid #7f7f7f; border-right-width:2px; border-bottom-width:2px; border-collapse:collapse; font-size:95%;"
|- style="background:beige;"
| style="background:beige;"|
|  style="text-align:center;"| <small>Antal</small>
|  style="text-align:center;"| <small>%</small>
|- style="background:#c1c1c1;"
|| '''Totaal'''
|| '''620.029'''
|| 100
|-
| style="background:beige;"| Servies
|265.895
| 42,88
|-
| style="background:beige;"| Montenegriens
| 229.251
| 36,97
|-
| style="background:beige;"| Bosnies
| 33.077
| 5,33
|-
| style="background:beige;"| [[Albanees]]
| 132.671
| 5,27
|-
| style="background:beige;"| [[Servokroaties]]
| 12.559
| 2,03
|-
| style="background:beige;"| [[Roma (sproake)|Roma]]
| 5169
|0,83
|-
| style="background:beige;"| ''[[Bosniaaks]]''
| 3662
| 0,59
|-
| style="background:beige;"| [[Kroaties]]
| 2791
| 0,45
|-
| style="background:beige;"| [[Russies]]
| 1026
| 0,17
|-
| style="background:beige;"| ''Servo-Montenegriens''
| 618
| 0,10
|-
| style="background:beige;"| [[Massedonies]]
| 529
| 0,09
|-
| style="background:beige;"| ''Montenegriens-Servies''
| 369
| 0,06
|-
| style="background:beige;"| [[Hongaars]]
| 225
| 0,04
|-
| style="background:beige;"| ''[[Kroaties]]-[[Servies]]''
| 224
| 0,04
|-
| style="background:beige;"| Engels
| 185
| 0,03
|-
| style="background:beige;"| Duuts
| 129
| 0,02
|-
| style="background:beige;"| [[Slovenies]]
| 107
| 0,02
|-
| style="background:beige;"| [[Roemeens]]
| 101
|0,02
|-
| style="background:beige;"| ''modersproake''
| 3318
| 0,54
|-
| style="background:beige;"| ''streksproake''
| 458
| 0,07
|-
| style="background:beige;"| ''Ginne tooheur''
| 24.748
| 3,99
|-
| style="background:beige;"| ''aanders''
| 2917
| 0,47
|}

==Referensies==
<references/>

==Oetgoande verwiezing==
{{Commonscat|Montenegro}}

[[Kategorie:Tweants artikel]]
[[Kategorie:Montenegro]]
