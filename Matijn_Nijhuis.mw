'''Peter Matijn Nijhuis''' ([[Almelo]], den [[7 oktober|7. oktober]] [[1974]]) is nen nederlandsken [[juurnalistik|juurnalist]] en nysleaser vöär de [[NOS]] up [[Radio 2]].

==Loupbane==
Nijhuis begünde as vrywilliger by [[Radio Almelo]]. Hee güng hen juurnalistik studeren, mär makeden dat neet af. med 22 jår küm hee as nysleaser en verslaggeaver by [[Omroep Amersfoort]] te warken. Et jår dårup küm hee by [[RTV Oost]], wåras hee verskeidene radio- en tv-programma's presenteren deade. Mei 2000 deade hee de ekstra TV Oost-uutsendingen presenteren oaver den [[vüürwarkramp van Enske]].

In datselvde jår vertröäk Nijhuis når de NOS, wåras hee betrökken rakeden by et 3FM Nieuws (den vöärlouper van ''[[NOS op 3]]''). In 2001 güng hee voordan når et NOS Radionieuws, üm nysberichten te leasen up de andere publike radiokanalen. In 2006 küm Nijhuis weaderümme by RTV Oost, wåras hee et morgenprogramma ''Klaarwakker'' vöär de radio makeden en nysleaser was vöär de televisy. Twey en en halv jår later güng hee weader når de NOS.<ref>[http://www.radiofreak.nl/nieuws/7893/Martijn-Nijhuis-weer-terug-naar-de-NOS/ Radiofreak.nl. "Martijn (sic) Nijhuis weer terug naar de NOS". Skreaven up den 19. november 2008.] Bekeaken up den 2. mei van 2014.</ref>  Hee was te höyren vöär verskillende publike radiokanalen. Underwyl warkeden hee med an et NOS Radio 1 Journaal en et programma ''Met het oog op morgen'', vöärdat hee in 2016 vasten vöärleaser wör by NPO Radio 2.<ref>[http://www.nporadio2.nl/nieuws/10350/matijn-nijhuis-vaste-nieuwslezer-in-de-middag NPO Radio 2. "Matijn Nijhuis vaste nieuwslezer in de middag". Skreaven up den 23. december van 2015.] Bekeaken up den 25. määrt van 2016.</ref>


==Persöönlik==
Nijhuis hevt [[cerebralen parese]] (nen harsenverlamming), wat by em sorget vöär en spastisk beyn. Dårdöär hevt Nijhuis sunder hülpe moide med loupen. In 2006 kreag hee et toch noch vöär mekander üm up entingen med [[botox]] ne alternative wandelveerdaagse te loupen, üm geld by mekander te krygen vöär et gode dool.<ref>[http://www.tubantia.nl/regio/almelo-en-omgeving/almelo/actie-matijn-succes-1.2430128 Tubantia.nl. "Actie Matijn succes". skreaven up 22. juli 2006.] Bekeaken up 25 määrt 2016. Brunne: [[Tubantia]]</ref> In 2017 was hee ambassadöör vöär Steptember, ne stichting wat geld insammelt vöär undersöök når CP. Seyd 2021 dwingt em de CP in nen rulstool. 

Eande van 2009 vröög hee vöär de radio by [[3FM]] synen vreend te trouwen.<ref>[http://www.telegraaf.nl/prive/20528364/__Michiel_Veenstra_huwelijksmakelaar__.html Michiel Veenstra als huwelijksmakelaar], De Telegraaf, 29 december 2009.</ref> Seyd 25 december 2016 düt hee alle weaken nen [[vlog]]-ryge underholden by [[YouTube]].<ref>[http://www.youtube.com/matijnnijhuis YouTube-kanaal Matijn Nijhuis.]</ref>
In ne uutsending van et programma ''Het oog wil ook wat'' verklården Nijhuis in 2021 dat hee lidt an [[gesichtsblindheid]] (prosopagnosy). <ref>[https://www.nporadio2.nl/nieuws/npo-radio-2/27ee1e70-0572-4145-94d7-d85515622a9f/matijn-nijhuis-lijdt-aan-gezichtsblindheid-als-ik-mijn-moeder-in-een-vreemde-omgeving-zie-dan-herken-ik-haar-niet NPO Radio 2.nl. "Matijn Nijhuis lijdt aan gezichtsblindheid: 'Ik herken mijn moeder soms niet'". Skreaven up 28. juni 2021.] Bekeaken up 20. november 2021.</ref>

==Y müt et mär weaten==
* In 2012 deade hee vöär [[3FM Serious Request]], wat dat jår in Enske hölden wör, et nys van de NOS in et [[twentsk]] leasen, as underdeyl van ne vulleydig twentske uutsending med [[Michiel Veenstra]] en [[Ilse deLange]]. 
* In 2013 was Nijhuis höyvdredaktöör by evenementensender Kermis FM.
* in 2019 wör Nijhuis uutetöpen töt 'besten nysleaser' by de RadioFreak.nl Awards.

{{DEFAULTSORT:Nijhuis, Matijn}}
[[Kategorie:Tweants artikel]]
[[Kategorie:Prissentator]]
[[Kategorie:Radio]]
