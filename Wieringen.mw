{{Veurmaolige gemeente
| naam = Wieringen
| bestaandsnaam vlagge = Wieringen vlag.svg
| bestaandsnaam wapen = Wieringen wapen.svg
| lokasie-svg = LocatieWieringen.png
| provinsie = [[Ofbeelding:Flag of North Holland.svg|20px|Noord-Holland]] [[Noord-Holland]]
| heufdplaotse = [[Hippolytushoef]]
| oppervlakte = 212,50
| oppervlakte laand = 26,77
| oppervlakte waoter = 185,73
| inwoeners = 8.705
| daotum inwoeners = 2006
| dichtheid = 325
| breedtegraod = 52/54/30/N
| lengtegraod = 4/58//E
| verkeersaoder = -
| netnummer = 0227
| postkode = 1777-1779
| op-egaon = [[Hollaands Krone]]
}}
'''Wieringen''' ([[Westfries]]: ''Wirringe'') is ne veurmoalege [[gemiente (bestuur)|gemeente]] en veurmoaleg Waddeneilaand en/of Zuderzee eilaand in den kop van de previnsie [[Noord-Hollaand]]. Et veurmoalege eiland verkreg in de middeleeuwn stadsrechten. 

Sinds [[1 jannewoari]] [[2012]] is Wieringen op-egoan in de gemeente [[Hollaands Krone]].

==Geskiednis==
Et laandskap van Wieringen is, in teggenstelling tot den [[Wieringermeerpolder]] ongeliek: der bunt stuwwallen van keileem, dee tiedens de Saale-iestied bunt onstoan. Den name Wieringen hef neet mit (zee)wier van doon, al wierd dit vrögger mangsmoal edacht. Den name kump van et old-Freese 'wîr' dat heugte beteakent. Den ni-jen name kump veur et eerst veur in de geskiedenisse van [[Egmond]] van 1184, doarveur wodden esprokken ovver [[Wiron]] of den pagus / pago Wirense. Et geet dan wal ovver et gewest/gouw, woar noast et Wieringen van noe ok et grondgebeed van den [[Wieringermeer]] en meugelek ok de [[Wieringerweerd]] too beheurden. Ok ligt der n deel van dat gebeed noe in de Waddenzee en et [[Iesselmeer]].

Neet dudelek is of et nen aparten [[gouw (Germaans)|gouw]] is, of bi-j den gouw [[Texla]] heurden. Et grondgebeed van et gewest was rundum de veurmoalege gemeenten Wieringen en [[Wieringermeer]] van vandage en wieter verdrunken laand, delen van de Waddenzee en et Iesselmeer van vandage. Den gouw lag in n  gebeed dat in de Vrögge Middeleeuwn bekend stond as ''Frisia'' ten westen van et [[Vlie]].

==Eilaand of==
In [[1924]] kwam an et eilaandbestoan n ende, deurdat op 31 juli et Amsteldeep samen mit et Ulkedeep wierd of-eslotten. Den Amsteldeepdiek wöd ok wal den ''Korten Ofsluutdiek'' eneumd. In [[1930]] kwam den oosteleken Wieringermeerdiek in de [[Zuderzee]] tot staand, en doarmet den angrenzenden [[polder]] den [[Wieringermeer]]. De ofsluuting van de Zuderzee wierd in [[1932]] volteujd deur den groten [[Ofsluutdiek]], dee Wieringen mit [[Friesland]] verbund. Dizzen diek begunt bi-j Den Oever.

==Wieringerrandmeer==
In [[1999]] leet de gemeente Wieringen ne hoalboarheidsstudie uutvoern noar et verbreden van et Amstelmeerkanaal tot [[Wieringerrandmeer]]. Deur dit meer zol Wieringen weer een (schier)eilaand lieken. Ok kan et meer as ekologiese verbindingsbrugge van nut wean. In [[2002]] richtten de previnsie [[Noord-Hollaand]] n projektbureau op veur dit plan, woarin wöd samen ewarkt mit de gemeenten Wieringen, [[Wieringermeer]] en et Hooghiemroadskap Hollaands Noorderkwarteer. Noe hebt zowal de gemeenten Wieringen en Wieringermeer as de previnsie Noord-Hollaand et plan good-ekeurd. As de insproakwarkwiezen kloar bunt en de Samenwarkingsovvereenkomst is eteakend, kan den anleg anvangen. Op 19 december 2007 hebt Gedeputeerde Stoaten van Noord-Hollaand et plan veur den anleg van et Wieringerrandmeer formeel good-ekeurd.

Veur den anleg, dee in 2010 zol können anvangen, möt völle boernbedrieven plaats maken veur et randmeer. Et projekt hef dan ok völle weerstaand under boern, dee zich mit bewonners- en natuurorganisaties hebt vereanegd in et Wieringer Beraad, dat n alternateef plan hef. Et randmeer zol toeristen mötten antrekken en op eilaandjes zult bi-jnoa 2000 huze wödden ebouwd. De Proveensjale Stoaten van Noord-Hollaand en de gemeenteroaden hebt inmiddels in-estemd mit et projekt.

Op 3 november 2010 wödde uuteindelik toch of-ezien van et plan umdat et projekt teveule geld zol goan kosten.

== Laandskap ==
Et Wieringer laandskap wik stark of van de umrengende [[polder]]s. Neet allenig de bulten in et laandskap valt op; et laandskap is ok aanders, 'losser' ingericht as et umrengende laand. De weage op Wieringen kronkelt nogal. Et höf geen uutleg, dat et veurmoalege eilaand zeker in den zommer toeristen antrök, dee zich ok mit de watersportmeugelekheden van et [[Amstelmeer]] wet te vermaken.

=== Zwarfkeien ===
Hier en doar op Wieringen ligt nog zwerfkeien, woarvan den zwarfkei van [[Westerklief]] den grootsten is. Ovver den steen wöd gezegd, dat hi-j zich um zol dreejn as hi-j de klokke heurt sloan (en kind, dan blif oew gezicht eeuweg zo stoan...), en in vröggere tieden wierden der ok wal zekere krachten an den steen too-eskreaven.

=== Tuunwallen ===
Hier en doar op et veurmoalege eilaand bunt nog '''tuunwallen''' te zeen. Dizze eerden wallen, mangsmoal een meter hoge, wierden ooit ebruukt as arf-ofscheiding. Deur de bulten op et eilaand was et graven van sloten en beaken, zoas oaveral in Nederlaand in gebruuk, hier gene meugelekheid. Teggenwoordig bunt de meeste tuunwallen deur hekwark vervangen. Op [[Tessel]] bunt dergeleke tuunwallen veul better bewoard eblevven; et Tesselse laandskap guf dan ok nen indrok hoo Wieringen der ooit möt hebben uutezene.

==Plaetse in de veurmoalege gemeente==
[[Stad (woonstee)|Stad]]:
*'''Wieringen'''
[[Darp|Darpen]]/[[Gehucht|Gehuchten]]:
*[[De Haukes]]
*[[Den Oever]]
*[[Hippolytushoef]]
*[[Oosterklief]]
*[[Oosterland (Wieringen)|Oosterland]]
*[[Smerp]]
*[[Stroe (Wieringen)|Stroe]]
*[[Vatrop]]
*[[Westerklief]]
*[[Westerland (Wieringen)|Westerland]]

==Uutgoande verwiezingen==
* [http://www.hollandskroon.nl/ Webstea gemeente]
* [http://www.wieringerrandmeer.nl/ Wieringerrandmeer]

==Galleri-je==
<gallery>
Ofbeelding:Den_oever_molle.jpg|Den Oever, mölle
Ofbeelding:Oosterland_kerk.jpg|Karke in Stroe
</gallery>

{{Noord-Hollaand}}

[[Kategorie:Achterhooks_artikel]]
[[Kategorie:Vroggere gemaente in Noord-Hollaand]]
[[Kategorie:Plaotse in Noord Hollaand]]
