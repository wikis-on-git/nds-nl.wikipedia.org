{| {{prettytable}} border="1" cellpadding="2" cellspacing="0" align="right" width="300" style="float:right; margin-left:1em; margin-bottom:1em;"
!colspan="2" bgcolor="lightgrey"|<big>Wooldfries</big>
|-
|naeme
|Wooldfries
|-
|Friese naeme
|Wâldfrysk
|-
|Nederlaanse naeme
|Woudfries
|-
|taelgebied
|et oostelike diel van de perveensie [[Frieslaand]], ruwweg tussen [[Dokkum]] in et noorden, [[Liwwadden]], de [[Oolde Venen]] en [[Heerenvene]] in et westen, de [[Stellingwarven]] in et zuden, en de driehoek [[Moarum|Maorum]]-[[De Wilp]]-[[De Penne|Eupende]] in et angreenzende diel van de perveensie [[Grunnen (provinzie)|Grunningen]]
|-
|antal sprekers
|157.000 in [[Frieslaand]] en Friestaelig [[Grunnen (provinzie)|Grunningen]] (schatting) 
|-
|teljaor
|2004
|-
|dialekten
|gien
|-
|taelklassifikaosie
|[[Indo-Europees]] - [[Germaons]] - [[West-Germaons]] - [[Noordwest-Germaons]] - [[Freesk|Fries]] - [[Westerlauwers-Fries]] - '''Wooldfries'''
|-
|schrift
|et [[Latiens alfabet]]
|-
|Biebelvertaling
|gien
|-
|taelstaotus
|et Wooldfries is een dialekt van et [[Fries]]; gien erkenning
|-
|taelkode ISO 639-1
|n.v.t.
|-
|taelkode ISO 639-2
|n.v.t.
|-
|taelkode ISO 639-3/DIS
|n.v.t.
|}

Et '''Wooldfries''' is ien van de vier grote dialekten van et [[Freesk|Fries]] en wodt praot in de [[Friese Woolden]] in et oostelike diel van de perveensie [[Frieslaand]], ruwweg tussen [[Dokkum]] in et noorden, [[Liwwadden]], de [[Oolde Venen]] en [[Heerenvene]] in et westen en de [[Stellingwarven]] in et zuden. In et oosten lopt et tot an de greens mit [[Grunnen (provinzie)|Grunningen]] en [[Drenthe]], tussen [[Surhuustervene]] en [[Friesepaolen]], waant hier lopt et Wooldfriese taelgebied deur de perveensie [[Grunnen (provinzie)|Grunningen]] in de driehoek [[Moarum|Maorum]]-[[De Wilp]]-[[De Penne|Eupende]].

Et Wooldfries dankt zien naeme an et feit dat zi'j in et oosten van [[Frieslaand]] boomringen gebruukte om ofscheidings tussen greiden te maeken. In et westen en noordoosten van de perveensie wodden hierveur sleuten anlegd, in de Woolden is de grond gloepend zaanderig en hier zakt et waeter rap in vot.

Et Wooldfries wodt praot deur naor schatting zoen 157.000 meensken in de perveensie [[Frieslaand]] en de driehoek [[Moarum|Maorum]]-[[De Wilp]]-[[De Penne|Eupende]] in et angreenzende diel van de perveensie [[Grunnen (provinzie)|Grunningen]]; hoeveul [[Friezen]] daorbuten Wooldfries praoten is niet bekend. 

== Verschillen tussen Wooldfries en Kleifries ==
De verschillen tussen et Wooldfries, et [[Kleifries]], en de aandere grote [[Freesk|Friese]] dialekten, bin zo klein da'j et haost gien dialekt numen kan, een betere naeme hierveur is "taelvariaant". Ok al bin der een antal in et oog springende verschillen (althans veur Friezen) zowel op fonologisch as lexikaol gebied.

=== Fonologische verschillen ===
Et grootste verschil tussen et Wooldfries en et [[Kleifries]] bin de woorden "my", "dy", "hy", "sy", "wy" en "by", die in et Wooldfries uutspreuken wodden as "mi", "di", "hi", "si", "wi" en "bi" en in et [[Kleifries]] as "mij", "dij", "hij", "sij", "wij" en "bij".

Veerder bestaot der een verschil in de uutspraoke van de twieklanken "ei", "ai" en "aai". In et Wooldfries spreekt men die uut as "ij" resp. "ai" en "aai", mar in et [[Kleifries]] as "ôi", resp. "òi" en "ôi". Mit aandere woorden, in et Wooldfries heurt men in de uutspraoke gien verschil tussen "ei" en "ij", wiels men in et [[Kleifries]] in de uutspraoke gien verschil heurt tussen "ei" en "aai".

Aandere, minder kunde klankverschillen bin bi'jveurbeeld:

{| {{prettytable}} width="300"
|- style="background: #efefef;"
! width="20%" |Wooldfries
! width="20%" |Kleifries
|- 
|style="border: 1px #aaaaaa solid;"|dû
|style="border: 1px #aaaaaa solid;"|do
|- 
|style="border: 1px #aaaaaa solid;"|prûm
|style="border: 1px #aaaaaa solid;"|prom
|- 
|style="border: 1px #aaaaaa solid;"|tûme
|style="border: 1px #aaaaaa solid;"|tomme
|- 
|style="border: 1px #aaaaaa solid;"|nêken
|style="border: 1px #aaaaaa solid;"|neaken
|- 
|style="border: 1px #aaaaaa solid;"|krêkje
|style="border: 1px #aaaaaa solid;"|kreakje
|- 
|style="border: 1px #aaaaaa solid;"|wêk
|style="border: 1px #aaaaaa solid;"|weak
|- 
|style="border: 1px #aaaaaa solid;"|gjers
|style="border: 1px #aaaaaa solid;"|gers
|- 
|style="border: 1px #aaaaaa solid;"|kjers
|style="border: 1px #aaaaaa solid;"|kers
|- 
|style="border: 1px #aaaaaa solid;"|kjel
|style="border: 1px #aaaaaa solid;"|kel
|}

In et Standerdfries, dat nogal wat variaosie toelaot, bin in haost al disse gevallen beide vormen toe-estaon.

=== Lexikaole verschillen ===
[[Ofbeelding:Wooldfries.gif|thumb|250px|De lokaosie van et Wooldfriese dialekt in et Friese taelgebied.]]
Tussen et Wooldfries en et [[Kleifries]] komen slechts negentien lexikaole verschillen veur (verschillen in de woordenschat). Veurbeelden bin:

{| {{prettytable}} width="300"
|- style="background: #efefef;"
! width="20%" |Wooldfries
! width="20%" |Kleifries
|- 
|style="border: 1px #aaaaaa solid;"|saterdei
|style="border: 1px #aaaaaa solid;"|sneon
|- 
|style="border: 1px #aaaaaa solid;"|mychammel<br>mychhimmel
|style="border: 1px #aaaaaa solid;"|eamel<br>eamelder
|- 
|style="border: 1px #aaaaaa solid;"|flij
|style="border: 1px #aaaaaa solid;"|flues
|- 
|style="border: 1px #aaaaaa solid;"|mot
|style="border: 1px #aaaaaa solid;"|sûch
|}

== Bronnen ==
* Boelens, K., e.a., ''Twataligens - Ynlieding yn Underskate Aspekten fan de Twataligens'', Liwwadden, 1981.
* Haan, G.J. de, ''Frisian Grammar'', Grins, (zunder jaor).
* Jansma, K., ''Friesland en zijn 44 gemeenten'', Liwwadden, 1981.

[[Categorie:Stellingwarfs artikel]]
[[Categorie:Spraok]]

[[fy:Wâldfrysk]]
[[nl:Woudfries]]
