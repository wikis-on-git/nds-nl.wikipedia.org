'''Inflasie''' (letterlik 'opbloazen') is nen [[ekonomie]]sen term woermet bedoold wörd at der meer [[geeld]] keump in verhoolding töt et volk wat et gebrok. Hierduur wör et priespeil van produkte en deenste ook heuger. As et priespeil stig, koop iej meender met etzelfde geeld. Et geeld wörd dus meender weard.

Geeldinflasie wörd vake duur mekoar haald met priestooname. Toonemmende priezen köant kommen duur geeldinflasie, mer det hooft neet aait. Et zol better wean um inflasie "priesinflasie" of "toonemmende priezen" te neumen. Ne völgebroekten moatstaf vuur priesinflasie is et inflasiesiefer, de joarlikse veraandering in perseanten in ne algemene priesindex (meestal de gebroekspriesindex). 

Tegenoawer inflasie steet [[deflasie]].

De ekonomie kan inflasie beaide vuur- en noadelig vernemmen. Noadelig is bievuurbeeld ne tooname in de alternatieve kösten van geeld hebben en onzekerhead oawer inflasie in de kommende tied woerduur investeringen en spoaren meender antrekkelik wordt. Bie rappe inflasie kan der een tekort an produkte kommen, duurdet gebroekers goat hamsteren oet bangighead det de prieze nog heuger wordt. 

[[Kategorie: Tweants artikel]]
[[Kategorie: Ekonomie]]
