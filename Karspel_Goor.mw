'''Karspel Goor''' is n [[boerskop]] van de vuurmoalige gemeente [[Maarkel]] en heurt send 1 januwoari 2001 bie de gemeente [[Hof van Tweante]], in [[Tweante]]. Van alle Maarkelse boerskoppen ligt Karspel Goor t wiedst van Maarkel of, en ligt oawer n proveensjalen weg  [[Goor]]-[[Hoksebarge]]. Van ooldsher hef Karspel Goor ook aait mear met Goor verbeunden ewest as met Maarkel. n Namen Karspel Goor betekent ook "Tooheurend an parrochie Goor". In Karspel Goor wont beheurlik wat [[Rooms-Katholieke Karke|Roomsen]], terwiel t merendeel [[protestaant]]s is. t Roomse deel heurt bie de parrochies Goor of [[Hengevealde]].

==Havezates==
[[Ofbeelding: Weldam castle.jpg|thumb|right|200px|Havezate Weldam]]
Karspel Goor har nog wal wat [[Havezate|havezates]]. Twee doarvan v√∂rmt nog aait n laandgood samen; [[Wegdam]] en [[Weldam]]. n Groot deel van de boerderiejen in Karspel Goor heurt an t laandgood Weldam, wat te zeen is an de luken in de kluren zwart-gel-wit. Vroger leaden in Karspel Goor ook de havezates [[Oliedam]] en [[Kevelham]]. [[Heeckeren]], wat vroger bie Karspel Goor heurden, ligt rechtevoort in de bebouwde komme van Goor.

{{Hof van Tweante}}

[[Kategorie: Tweants artikel]]
[[Kategorie: Plaatse in Oaveriessel]]
[[Kategorie:Hof van Tweante]]
