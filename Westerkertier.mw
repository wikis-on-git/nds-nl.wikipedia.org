[[Ofbeelding:Lokoatsie Westerkwartaar.JPG|right|thumb|Lokoatsie van t Westerkwartaaier in Grunnen]]
[[Ofbeelding:Seelandewesterkwartier.png|thumb|right|t Westerkertier om 1300]]
<div style="text-align: justify">
t '''Westerkertaaier''' is n laandstreek ien de provìnzie [[Grunnen (provìnzie)|Grunnen]]. t Gebied wordt begrensd deur de [[Laauwers]] (tevens de grens mit [[Fraislaand]]), [[Drenthe|t Drint]], t [[Raitdaip|Rietdaip]] en de Stad [[Grunnen (stad)|Grunnen]].

De grootste lougen in t Westerkertaaier binnen [[Leek (Grunnen)|De Lieke]], [[Zuudhörn]] en [[Gruupskerk]]. De Lieke wordt ien t algemeen zain as de heufdploats van t Westerkwartaaier.

== Geschiednis ==
t Westerkertaaier dankt zien noam aan zien liggeng as westeliekste van de drij originele [[Ommelanden]]. Zölf bestond t oet vaaier onderkwartaaiern:
*[[Vredewold]]
*[[Laangewold]]
*[[Homsterlaand]]  
*[[Middag (landschap)|Middag]].
Tegenswoordeg omvat t kwartaaier t grondgebied van de gemainten [[Leek (Grunnen)|De Lieke]], [[Moarum]], [[Zuudhörn]], [[Grodegast]] en n paart van [[Winzum (Grunnen)|Winzum]] (vermoalege gemainte [[Ezinge]]).

Tot loat ien de vörrelieke middelieuwen waren de bovenstoande kertaaiern onoafhankelieke [[Ommelanden]] en waren zee elk op zok lid van de Ommelaander unie. Homsterlaand en Middag waren dou soamenvoegd tot Middag-Homsterlaand.

== Laandskop ==
Laandskoppeliek is t Westerkertaaier te verdielen in n noordeliek paart, n old [[kwelder]]laandskop mit [[wierde (toponiem)|wierdedörpen]] ([[Ezinge]], [[Ollehoof]], [[Nijhoof]]) en n zudeliek coulizzenlaandskop, dat zok kenmaarkt deur [[holtwal]]len. Dit, op [[zaandgrond]] en ontgonnen [[hoogveen|hoogklain]] legen paart, liekt slim op de aangrenzende [[Fraise Wolden]]. Hier liggen de [[lintdorp|lintdörpen]] [[Moarum]] en [[Grodegast]] dij de olle zaandroggen volgen. 

Mit noam t noordelieke dail is ain van de oldste kultuurlaandskoppen van West-Europa. Tot 1100 noa Kristus tou har t zeewoater vraai spel tot Moarum tou. De olle aailanden Middag en [[Homsterlaand]] binnen veurdroagen veur de liest van [[wereld erfgoed|wereld aarfgoud]] van de UNESCO. Rond 800 noa Kristus was t zölfs een van de dichtstbevolkte gebieden van Nederlaand. t Laand is over n laange periode van de zee gewonnen deur de wierdenbewoner, monneken van t [[Klooster van Auwerd|klooster]] [[Auwerd]], de femilie Teenstra ([[Ruugezaand]]) en de [[waoterschap|zielvesten]].

== Toal ==
Ien t Westerkertaaier wordt t miest [[Westerkertaaiers]] proat, n dialekt van t [[Grunnegs]]. Ien de drijhoek [[Moarum]], [[De Wilp]] en [[De Penne (Grönnen)|De Penne]] wordt nog as ainege stee ien [[Grunnen (provìnzie)|Grunnen]] [[Freesk|Frais]] proat.

==Zielvest==
Westerkertaaier is ook de noam van t vermoalege [[waoterschap|zielvest]], dat grotendails overeenkomt mit de streek. Dizzent is in [[1995]] opgoan in [[Noorderzielvest]].

{{dia|Schreven ien t [[Westerkwartaaiers]]}}

{{GrunnegerOmmelanden}}

[[Kategorie:Grunnen]]
[[Kategorie:Grunnegs artikel]]
