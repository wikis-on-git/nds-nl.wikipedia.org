[[Ofbeelding:Lokoatsie Westerkwartaar.JPG|right|thumb|Lokoatsie van t Westerkwartaar in Grunnen]]
<div style="text-align: justify">
t '''Westerkwartaar''' is n laandstreek ien de provìnzie [[Grunnen (provinzie)|Grunnen]]. t Gebied wordt begrènsd deur de [[Laauwers]] (tevens de grènze mit [[Fraislaand]]), [[Drènthe]], t [[Rietdaip (revier)|Rietdaip]] en de Stad [[Grunnen (stad)|Grunnen]].

De grootste dörpen in t Westerkwartaar binnen [[Leek (Grunnen)|Leek]], [[Zuudhorn]] en [[Griepskaark]]. Leek wordt ien t algemain zain as de hoofdploats van t Westerkwartaar.

== Geschiednis ==
t Dankt zien noam aan zien liggen as westelkste van de drij originele [[Ommelanden]]. Zulf beston t oet vaar onderkwartaren:
*[[Vredewold]]
*[[Laankewold]]
*[[Homsterlaand]]  
*[[Middag (landschap)|Middag]].
Tegenswoordeg omvat t kwartaar t grondgebied van de gemainten [[Leek (Grunnen)|Leek]], [[Moarum]], [[Zuudhorn]], [[Grodegast]] en n dail van [[Winzum (Grunnen)|Winzum]] ([[Ezinge]]).

Tot loat ien de vrouge middelaiwen waren de bovenstoande kwartaren onofhankelke [[ommelanden]] en waren zai elk op zoch lid van de Ommelaander unie. Homsterlaand en Middag waren dou soamenvougd tot Middag-Homsterlaand.

== Laandskop ==
Laandskoppelk is t Westerkwartaar te verdailen in n noordelk dail, n old [[kwelder]]laandskop mit [[wierde (toponiem)|wierdedörpen]] ([[Ezinge]], [[Oldehove (Groningen)|Oldehove]], [[Nijhove (Grunnen)|Nijhove]]) en n zudelk coulizzenlaandskop, dat zoch kenmaarkt deur [[holtwal]]len. Dit, op [[zaandgrond]] en ontgonnen [[hoogveen|hoogklain]] legen dail, liekt op de aangrènzende [[Fraise Wolden]]. Hier liggen de [[lintdorp|Lintdörpen]] [[Moarum]] en [[Grodegast]] dij de oale zaandroggen volgen. 

Mit noame t noordelke dail is ain van de oldste kultuurlaandskoppen van West-Europa. Tot 1100 noa Kristus tou har t zeewoater vrij spel tot Moarum tou. De oale ailanden Middag en [[Homsterlaand]] binnen veurdroagen veur t liest van [[wereld erfgoed|wereld aarfgoud]] van de UNESCO. Rond 800 noa Kristus was t zulfs ain van de dichtstbevolkte gebieden van Nederlaand. t Laand is over n laanke periode van de zee gewonnen deur de wierdenbewoner, monneken van t [[Klooster van Aauwerd|klooster]] [[Aauwerd]], de femilie Teenstra ([[Roegezaand]]) en de zielvesten.

== Toal ==
Ien t Westerkwartaar wordt t maist [[Westerkwartaars]] sproken, n dialekt van t [[Grunnegs]]. Ien de drijhouk [[Moarum]], [[De Wilp]] en [[De Penne]] wordt nog as ainege stee ien [[Grunnen (provinzie)|Grunnen]] nog [[Freesk|Frais]] proat. Ien t westen van t Westerkwartaar en over de grenze mit [[Fraislaand]] ien de gemainte [[Kölmerlaand]] wordt [[Kölmerlaands]] sproken, dat zain wordt as n onderdail van t Westerkwartaars.

==Zielvest==
Westerkwartaar is ook de noam van t veurmoalege [[waterschap|zielvest]], dat grotendails overainkommt mit de streek. Dit is in [[1995]] opgoan in [[Noorderzielvest]].

{{GrunnegerOmmelanden}}

[[Category:Grunnen]]
[[Category:Grunnegs artikel]]

[[fy:Westerkertier]]
[[nl:Westerkwartier (gebied)]]
