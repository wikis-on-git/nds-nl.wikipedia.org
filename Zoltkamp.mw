[[Ofbeelding:Zoutkamp rtvnoord.nl.jpg|right|250px|thumb|Zoltkamper hoeskes aan t Rietdaip]]
'''Zoltkamp''' ([[Nederlaands]]: ''Zoutkamp'') is n dörp ien t noordwesten van de [[provìnzie Grunnen]]. t Ligt ien de gemainte [[Marne]] en wordt ook wel [[Genoat|genoatdörp]] van Grunnen nuimd. De Zoltkampers hebben de bienoamen ''Schelleviskoppen'' en ''Vlintboksems''. De noam Zoltkamp kommt van ''Zolt'', verwiest noar de zolle [[Laauwerzee]] en ''Kamp'', n ander woord veur veld. Zoltkamp ligt aan t [[Rietdaip]] en har dus n gooie stoates ien de [[Middeleeuwen|middelaiwen]], dou t Rietdaip t ainege woaterweg noar t [[Grunnen (stad)|Stad]] was. Zoltkamp stait veural bekènd om de kleurege hoeskes laanks de Rietdaipkoade. 

== Historie ==
Tot 1969 tou, dou de Laauwerzee ôfsloten wuir, was Zoltkamp n viskershoaven. De viskersboten harren de [[Lettercode van thuushaovens|letterkode]] ''ZK''. In t verleden was t dé hoaven veur de vangst van [[genoat]]. Hierdeur is der n (visk)verwaarkende industrie ontstoan, woarbie de genoat bie de mìnsken thoes peld wuiren. Dit pellen wordt tegenswoordeg veural doan in [[Marokko]]. t Zoltkamper bedrief '''Heiploeg BV''' is de grootste genoatleveranzier van [[Europa]]. 

== Hìnwiezen ==
* [http://www.zoutkamp.net/ Info over Zoltkamp]

[[Kattegerie:Grunnegs artikel]]
[[Kattegerie:Ploats in Grunnen]]

[[en:Zoutkamp]]
[[eo:Zoutkamp]]
[[fr:Zoutkamp]]
[[fy:Sâltkamp]]
[[nl:Zoutkamp]]
