[[Ofbeelding:Pelmölle.JPG|thumb|right|290px|De Riesnse Pelmölle]]
'''Pelmölle Ter Horst''' oet [[Riesn]], [[Tweante]], wördt duur Riesnder aait gewoon "pelmölle" neumd. De Pelmölle is n [[ölliemölle|öllie-]] en [[pelmölle]] den at in [[1752]] ebouwd wör. Woarskienlik gebreukn ze hiervuur de achtkaante van ne aandere, euldere mölle. Töt [[1913]] hef de Pelmölle ewoarket. Duur nen braand steund t deenk dr joarnlaank vervaln bie. Pas in [[1973]] wör dr n groot oknapprojekt op töw ezat, wat oeteaindelik töt [[1975]] doerdn. Rechevoort heurt de mölle an ''Stchting Pelmolen Ter Horst''.

De mölle hef twee koppels pelsteender en ne volledige ölliesloagerieje, met twee kaantsteender. De wiekn spant 22,4 meter en hebt oold-Hollaands hekwoar woerop at zeailn espönn köant wordn. Dr wörd nog regelmoatig duur vriewillige mulders [[gerst]] epeld en öllie esloagn op weendkracht. Ook wordt dr vuur toeristn en publiek eteund wat t muldersvak inheult. De öllie en t mel beent doarnoa te koop.

Wieters is De Pelmölle, oonder mear duur de greune umgewing, nog aait ne geweelde lokasie vuur trouwfotoos. Ook wörd, umdet De Pelmölle an de [[Regge]] steet, nog aait gebroekt vuur t inhaaln van [[Sunterkloas]].

==Oetgoade verbeendiges==
*[http://www.depelmolen.nl Offisjele webstea van Pelmölle Ter Horst]

[[Kattegerie: Tweants artikel]]
[[Kattegerie: mölle]]

[[nl:Pelmolen Ter Horst]]
