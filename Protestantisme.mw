't '''Protestantisme''' is een stroming in 't [[christendom]], dee besteet uut veul uuteenlopende karkelijke genootschappen. Naos de [[Rooms-Katholieke Karke]] en de [[Oosters-Orthodoxe Karke]] is 't protestantisme de belangriekste stroming binnen 't [[christendom]]. 't Is ontstaon tiejens de [[Riffermasie]] in de [[16e eeuw]] naodat verschillende [[theologie|theologen]], waoronder [[Meerten Luther]], [[Huldrych Zwingli]] en [[Johannes Calvien]] in een konflik wanen eraak mit de Rooms-Katholieke Karke over de christelijke leer en de karkelijke praktiek. 

==Geschiedenis==
Een eerste begin van 't protestantisme is te zien in de ideeën van de Engelsman [[John Wycliffe]], die in de [[14e eeuw]] an de eerste [[Ingels|Engelse]] vertaling van de [[Biebel]] begun en hum verzette tegen de mach en riekdom van de Rooms-Katholieke Karke. Oek de [[Tsjechië|Tsjechische]] hoogleraar [[Jan Hus]] wees an 't begin van de [[15e eeuw]] op de organisasie van de karke en 't gezag van de paus. Beiden wollen de karke zuveren van on-Biebelse invleuden en weerummebrengen naor heur Biebelse oorsprong. Kenmarkend veur veul reformatoren (Wyclif, Hus, laoter oek Luther) is de morele verdediging van de vors en lokale adel tegenover de paus en de geestelijkheid. 

Een belangrieke veraandering vun plaose in [[1517]] mit de publikasie van de [[95 stellingen]] van Luther. Hierin verzette hij hum mit name tegen de haandel in [[oflaot|oflaoten]] waormee de Rooms-Katholieke Karke hum bezighul, oek um op de bouw van de [[Sint-Pieterskarke]] in Rome te bezunigen. Rond dezelfde tied bröch Zwingli in [[Zwitserlaand]] een soortgelieke beweging op gang. Hullie ideeën verspreidden iezig rap deur [[Europa]] en wanen een belangrieke anzet veur de [[Riffermasie]].

Bie de [[Rieksdag]] van [[Speyer]] uut [[1526]], waorin de leiders van 't [[Heilige Roomse Riek]] bie-eenkwammen, wanen besleuten dat de vorsendommen dee de Riffermasie deur-evoerd hadden rechszekerheid kregen en dat alle vorsendommen een vrieje geleufskeuze hadden. To dit besluut bie de Rieksdag van Speyer van [[1529]] weerummedreid wönnen, protesteerden de lutherse deelnemers. An disse [[Protestasie van Speyer]] ontleen 't protestantisme zien naam. De 'protestanten' bereupen d'r op de individuele geleufsvrieheid. 

Enkele eeuwen wanen de protestanten slachoffer van [[poletiek]]e en [[religie]]uze vervolging. Wereldlijke heersers wanen bange veur 't uuteenvallen van hullie machsgebied, dee stark deurdrungen deur 't rooms-katholicisme, waorbinnen ze oek de mach over de karkelijke structuren bezatten. 

Der volgden een reeks van oorlogen waorin de stried um 't protestantisme een rol speulde, waoronder de [[hugenoot|hugenotenoorlogen]] in [[Frankriek]] en de [[Dartigjaorige Oorlog]], dee [[Duutslaand]] en een groot deel van de res van Europa in zien greep hul. 

Pas bie de [[Godsdiensvrede van Augsburg]] in [[1555]] en bie de [[Vrede van Münster]] in 1648 kwammen an disse oorlogen een einde en wönnen 't protestantisme overal erkend.

==Leer==
De leer van 't protestantisme, in 't biezonder wat betref de verschillen mit de Rooms-Katholieke Karke, kan samen-evat wonnen mit vier uutspraoken in 't [[Latien]]:

Solus Christus: ''Allinnig [[Jezus Christus]]''
: Jezus Christus, de Zoon van God en tegeliek [[God]] zelf, is de enige grondslag veur de [[verlossing]] van de meens en is de enige dee de meens mag anbidden.

Sola scriptura: ''Allinnig 't [[Heilige Schrift]]''
: Allinnig de [[Biebel]] geld as 't Woord van God en enigste bron van 't [[religie|geleuf]].

Sola fide: ''Allinnig deur 't [[geleuf]]''
: De meens kan allinnig deur 't geleuf in [[Jezus Christus]] van zien zunden ered wonnen.

Sola gratia: ''Allinnig [[genaode]]''
: Verlossing is een gaove van God dee ene verdienen kan, mar dee allinnig via Jezus Christus verkregen kan wonnen deur 't geleuf. 

==Stromingen==
Der bin verschillende protestantse stromingen:

===Internationaal===
* (Evangelisch) [[Lutheranisme]]
* [[Calvinisme]]
* [[Anglicanisme]]
* [[Pinkstergemeente]]s
* [[Methodisme]]
* [[Baptisme]]
* [[Presbyterianisme]]

===In Nederland===
In Nederlaand is de [[Protestantse Karke in Nederlaand]] 't grootste protestantse karkelijke genootschap dit wanen vrogger de [[Nederlaandse Hervormde Karke]], [[Griffermeerde Karken in Nederlaand]] en [[Evangelisch-Lutherse Karke]]). Veerder bin der nog:

* [[Griffermeerde Karken (vrie-emaak)]]
* [[Christelijk Griffermeerde Karken]]
* [[Nederlaands-Griffermeerde Karken]]
* (Oud-)[[Griffermeerde Gemeentes]] (in Nederlaand)
* [[Hersteld Hervormde Karke]]
* [[Vriezinnig christendom|Vriezinnig]] protestantisme

Verwant:

* [[Baptisme|Baptisten]]
* [[Evangelisch]]e gemeentes
* [[Pinkstergemeente]]s

[[Kattegerie:West-Veluws artikel]]
[[Kattegerie:Christendom]]

[[af:Protestantisme]]
[[ar:بروتستانتية]]
[[bg:Протестантство]]
[[bs:Protestantizam]]
[[ca:Protestantisme]]
[[cs:Protestantství]]
[[da:Protestantisme]]
[[de:Protestantismus]]
[[en:Protestantism]]
[[eo:Protestantismo]]
[[es:Protestantismo]]
[[et:Protestantism]]
[[fi:Protestantismi]]
[[fr:Protestantisme]]
[[ga:Protastúnachas]]
[[gl:Protestantismo]]
[[he:נצרות פרוטסטנטית]]
[[hr:Protestantizam]]
[[hu:Protestantizmus]]
[[ia:Protestantismo]]
[[id:Protestan]]
[[it:Protestantesimo]]
[[ja:プロテスタント]]
[[ko:개신교]]
[[la:Protestantes]]
[[lt:Protestantizmas]]
[[ms:Protestan]]
[[nl:Protestantisme]]
[[nn:Protestantisme]]
[[no:Protestantisme]]
[[pl:Protestantyzm]]
[[pt:Protestantismo]]
[[ru:Протестантизм]]
[[scn:Chiesi Prutistanti]]
[[sh:Protestantizam]]
[[simple:Protestant]]
[[sk:Protestantizmus]]
[[sl:Protestantizem]]
[[sr:Протестантизам]]
[[sv:Protestantism]]
[[tpi:Protestan]]
[[ug:پروتېستانت دىنى]]
[[uk:Протестантизм]]
[[vi:Tin Lành]]
[[zh:新教]]
