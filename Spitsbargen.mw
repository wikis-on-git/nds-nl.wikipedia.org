[[Image:LocationSvalbard.png|thumb|250px|Lekaosie]]
[[Image:Longyearbyen4.jpg|thumb|250px|Spitsbargen]]
[[Ofbeelding:W W Svalbard LandSat7 21.14475E 78.71545N.png|thumb|250px|Reliëfkaort]]
'''Spitsbargen''' ([[Noors]] ''Svalbard'', betekenis: ''koolde kust'') is een eilanengroepe ([[archipel]]) in de [[Arctische Oceaon|Noordelike Ieszee]], zoe'n 565 km in et noorden van [[Noorwegen]], die uut drie grotere en meerdere kleine eilanen bestaot. De drie grootste eilanen bin [[Spitsbargen (eilaand)|Spitsbargen]], [[Nordaustlandet]] en [[Edgeøya]]. Kleinere eilanen bin [[Barentszeilaand]] (''Barentsøya''), [[Prins Karls Forland]], [[Amsterdam (Spitsbargen)|Amsterdam]] en [[Moffen]]. Ok de zudeliker legen eilanen, zoas [[Bereneilaand]] (''Bjørnøya'') en [[Hopen]] heuren (bestuurlik) bi'j de eilanengroepe. De geografische ligging is tussen 71°-81° NB en 10°-35° OL. De [[oppervlak]]te is ca. 63.000 km², waorvan 60% bedekt is mit [[gletsjer]]s. Op de hiele archipel wonen, ofhaankelik van et seizoen, 3000 tot 4000 meensken, waorvan omdebi'j de helft in de [[heufdstad]] [[Longyearbyen]]. In et oosten van Spitsbargen bevint zich de eilanengroepe [[Frans Jozefland]].

De naeme Spitsbargen is geven deur de Nederlaander [[Willem Barentsz]] in [[1596]], doe hi'j onderweg was naor [[Nova Zembla]], op zuuk naor een noordelike route naor Oost-Azië. Barentsz is ok de naemgever van de plak [[Barentszburg]], de tweede nederzetting op de eilanen. Aandere bewoonde nederzettingen bin [[Sveagruva]] (210 inw.) en [[Ny-Ålesund]] (40 inw.). Daornaost bin der nog een antal Noorse weerstations en een antal verlaoten plakken as [[Smeerenburg]], [[Pyramiden]] en [[Grumant]]. De Nederlaanders hadden een traonkokeri'je in Smeerenburg tot [[1660]].

In [[1920]] wodde in et [[Spitsbargse verdrag]] vastelegd dat de eilanen onder Noors toezicht kwamen. Mar et laand staot wel op zichzelf, de [[belasting]]en bin aanders regeld dan in Noorwegen en et geld ofkomstig uut Spitsbargen, moet ok daor weer benut wodden. (Der wodt gien belasting heven op bi'jveurbeeld [[alkeholische drank]], zodat de priezen een stuk leger bin as in Noorwegen). An et heufd staot de gouverneur (''[[Sysselmann van Spitsbargen|sysselmann]]''), die deur de overhied ansteld wodt. Hi'j zetelt in de heufdstad [[Longyearbyen]].

[[Kattegerie:Stellingwarfs_artikel]]
[[Kattegerie:Eilaand]]

[[ast:Svalbard]]
[[bpy:স্ভালবার্ড]]
[[br:Svalbard]]
[[bs:Svalbard]]
[[ca:Svalbard]]
[[cs:Špicberky]]
[[da:Svalbard]]
[[de:Svalbard]]
[[el:Αρχιπέλαγος Σβάλμπαρντ]]
[[en:Svalbard]]
[[eo:Svalbard]]
[[es:Svalbard]]
[[et:Svalbard]]
[[fa:سوالبارد]]
[[fi:Huippuvuoret]]
[[fr:Svalbard]]
[[frp:Svalbârd]]
[[fy:Spitsbergen]]
[[gv:Svalbard]]
[[he:סבאלברד]]
[[hr:Svalbard]]
[[hu:Spitzbergák]]
[[id:Svalbard]]
[[is:Svalbarði]]
[[it:Isole Svalbard]]
[[ja:スヴァールバル諸島]]
[[kk:Суалбард]]
[[ko:스발바르 제도]]
[[kw:Svalbard]]
[[lij:Isoe Svalbard]]
[[lt:Svalbardas]]
[[mk:Шпицбершки Острови]]
[[nl:Spitsbergen]]
[[nn:Svalbard]]
[[no:Svalbard]]
[[oc:Svalbard]]
[[pl:Svalbard]]
[[pt:Svalbard]]
[[ro:Svalbard]]
[[ru:Шпицберген]]
[[sh:Svalbard]]
[[simple:Svalbard]]
[[sk:Svalbard]]
[[sl:Svalbard]]
[[sq:Svalbard]]
[[sr:Свалбард]]
[[sv:Svalbard]]
[[sw:Svalbard]]
[[tr:Svalbard]]
[[uk:Свальбард]]
[[vec:Svalbard]]
[[war:Esvalbard]]
[[zh:斯瓦尔巴群岛]]
[[zh-min-nan:Svalbard]]
