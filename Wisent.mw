[[Bestaand:Vanatori_neamt.jpg|thumb|Twee wesenten]]
[[Bestaand:Wisentkalb_Bison_bonasus_Wildpark_Poing-01.jpg|thumb|Wesentkalv]]
De '''wesent''' ov wördt ok wel de '''Öropese byson''' enüümd. De wesent is samen med de [[Amerikaanse bizon|Amerikaanse byson]] de ynige twee nog levende van de byzon-geslechte. De wesent wördt op-edeeld in twee ondersoorten: De [[Leeglaandwesent|leeglandbyson]] (''Bison bonasus bonasus'') en de [[Kaukasiese wesent|Kaukasiske Byson]] (''Bison bonasus caucasicus''). De letste is feytelik üüt-estörven. 

==Geskydenisse==
Oorsprünkelik kümp de wesent in vöör op West-, Midden- en Oost-Öropa, ok in [[Zweedn|Sweden]] en de [[Kaukasus|Kaukasüs]]. In de 11e ewe vünden sy hüm so nog wal in de bossen van Midden- en Oost-Öropa. Mar nådyn wörden der steeds meer land van eer ov-ejat en wörden der machtig op eer ejaagd döör mensen. Wat töt gevolge hadde dat de soorte sowat üüt de tyd kommen in de 19e ewe. In 1919 wörden de letste sporen van wildde wesenten evünden, ümdat der een eströöpte wesent evünden wörden. Et [[uurbos van Białowieża]] was de plekke wår as de letste in et wild levende leeglandwesent in vöörkwamp.

So betty nå de 2e Weerld Oorlog kwamen der wat belangryke lüde üüt [[Polen]] by menare, en hebt se beslöten med de letste söven wesenten, din in dyrentünen saten, een vokprogramma op te setten. Sodöänig bint se heden weer in Oost- en Midden-Öropa üüt-esetten. Ok komt so nuu weer op enkelte natüürreservåten in Nederland in vöör. Op 12 april 2016 bint se ok üüt-esettn op [[De Veluwe]].

==Gedrag==
Wesenten bint grote stewige huuvdyren. Se künt wal 3 meter lank en 2 meter in skovthöögte wesen. Derby künt wesenten tegen de 1000 kylo wegen. 'Et bint dan ok de grootste en swårste landsoogdyren van Öropa. Se magt dan wal groot en swår wesen, mar künt asnoch 60 kylometer de ure rennen. Sy bint nyt so arreg breed, wårdår se makkelik tüssen de böme döör lopen künt. 

Wesenten vret vööl grös en blädtys. Mar in de winter skraapt se et schörst van de büme ümme te vretten. Wesenten bint sosyale küdde dyren. Sy leevt in grupen. De leyder van de küdde is nyt et starkste keerlty, mar de oldste wesent. 'Leyd-kuu' wörd so yne wal enüümd. Dissent bepåld wår as de gruup op an gyt en wonneer as se rösten ov vretten gåt. As de gröötte van de küdde tevöle wörd, dan nemp yne van de oaldere wesenten een antal jonke wesenten med, ümme dårmed een nye gruup te vörmen. 

{{Dialekt|sdz}}

[[Kategorie:Zoogdier]]
