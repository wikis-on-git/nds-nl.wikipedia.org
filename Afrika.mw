[[Bestaand:Africa_terrain.jpg|thumb|right|250px|Afrika geografies]]
[[Bestaand:Africa satellite orthographic.jpg|thumb|right|250px|Satellietfoto van Afrika]]
'''Afrika''' is nao [[Azië]] t grootste [[kontinent]] ter wereld, in oppervlakte mar oek in [[bevolking]]. t Beslaot zo'n 30.244.050 vierkante kilometer (vasteland en eilanden samen), wat 20,3% van de totaole landoppervlakte van de eerde is. Der woenen meer n miljard minsen - oengeveer één zeuvende van de wereldbevolking. 

Zwat heel Afrika beheurt tot de [[Darde Wereld]]. Partie minsen rekenen t hele kontinent hiertoe, are luui alleen de landen ten zujen van de [[Sahara]], behalve [[Zuud-Afrika]].

==Naamsherkomst==
De naam ''Africa'' was in de [[Oudheid]] eerst veurbehouwen an t gebied waor noen [[Tunesië]] leit. Laoter worde de hele kuststrook ''Africa'' eneumd en in de tied van de ontdekkingsreizen worde t hele kontinent hiermee an-eduud.

De naam ''Afrika'' zou [[Berbers]]e of [[Fenisiërs|Fenisiese]] ofkomst wezen. In de oudheid woenden verschillende Noord-Afrikaanse stammen in grotten, t zogenaamde 'Afer'-volk. Volgens de meeste geschiedkundigen het disse bevolkingsgroep zien naam egeuven an t werelddeel. De meest aksepteerde theorie is dat de naam van t Berberse ''ifri'' (meervoud: ''ifran'', "grotten") komt en verlatienst is naor ''afri''. De term is in verschillende Berberse plaots- en stamnamen weer te vienen. n Are meugelikheid is dat de naam komt van t Fenisiese ''afar'', wat ''stof'' betekent.

== Staoten ==
Afrika bestaot uut 54 onofhankelike staoten en n paor niet-onofhankelike gebiejen.

;Onofhankelike landen: [[Algarije]] – [[Angola]] – [[Benin]] – [[Botswana]] – [[Burkina Faso]] – [[Burundi]] – [[Sentraol-Afrikaanse Rippubliek]] – [[Komoren]]<sup>1</sup> – [[Kongo-Brazzaville]] – [[Kongo-Kinsjasa]] – [[Djibouti]] – [[Iegypte (laand)|Egypte]]{{Info|Deels oek in Azië ten oosten van de Landengte van Suez}} – [[Equatoriaol-Guinea]] – [[Eritrea]] – [[Ethiopië]] – [[Eswatini]] [[Gabon]] – [[Gambia (laand)|Gambia]] – [[Ghana]] – [[Guinee]] – [[Guinee-Bissau]] – [[Ivoorkuste|Ivoorkust]] – [[Kaapverdië]]<sup>1</sup> – [[Kameroen]] – [[Kenia]] – [[Lesotho]] – [[Liberië]] – [[Libië]] – [[Madagaskar]]<sup>1</sup> – [[Malawi]] – [[Mali]] – [[Marokko]] – [[Mauritanië]] – [[Maurisius]]<sup>1</sup> – [[Mozambiek]] – [[Namibië]] – [[Niger (laand)|Niger]] – [[Nigeria]] – [[Uganda|Oeganda]] – [[Rwanda]] – [[São Tomé en Príncipe]]<sup>1</sup> – [[Senegal]] – [[Seychellen]]<sup>1</sup> – [[Sierra Leone]] – [[Soedan]] – [[Somalië]] – [[Tanzania]] – [[Togo]] – [[Tsjaad]] – [[Tunesië]] – [[Zambia]] – [[Zimbabwe]] – [[Zuud-Afrika]] – [[Zuudsoedan]]

;Niet-onofhankelike gebiejen: [[Bassas da India]]<sup>1</sup> – [[Ceuta]] – [[Europa (eiland)|Europa]]<sup>1</sup> – [[Glorieuzen]]<sup>1</sup> – [[Juan de Nova]]<sup>1</sup> – [[Kanariese Eiloanden|Kanariese Eilanden]]<sup>1</sup> - [[Madeira]]<sup>1</sup> – [[Mayotte]]<sup>1</sup> – [[Melilla]] – [[Réunion]]<sup>1</sup> – [[Tromelin]]<sup>1</sup>

;Gebiejen mit betwiste staotus / bezette gebiejen: [[Somaliland]] – [[Westelike Sahara]]

<sup>1</sup> Hoewel disse eilanden niet op de Afrikaanse kontinentaole plaot liggen, worren ze gewoonlik toch tot Afrika erekend.

Opmarking:
* [[Iegypte (laand)|Egypte]] kan staotkundig ezien bie Afrika erekend worren, mar oek bie [[Azië]], umdat t in beie [[werelddeel|werelddelen]] leit.

{{Dialekt|wvel|Putten|Algemene Nedersaksiese Schriefwieze}}

[[Kategorie:Afrika|*]]
