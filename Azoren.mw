De '''Azoren''' ([[Portugees|portugeesk]]: ''Açores''), officieel de '''Selvstürende Azorenstrekke''' (portugeesk: ''Região Autónoma dos Açores'') is ne selvstürende [[vulkaan|vulkaniske]] eilandengruppe under [[Portugal]]. Et ligt ungevear 1360 km up et westen van Portugal, in den [[Atlantiesen Oseaan|Atlantisken Oceaan]], ungevear 880 km noorwestelik van [[Madeira]] en ungevear 1925 km süüdoustelik van [[Newfoundland]].

De grötste wellen van inkomsten sind landbouw, veyholderye (höyvdsakelik vöär [[keze|kaese]] en [[botter]], mär ouk vöär vleis), [[viskerieje|viskerye]] en [[toerisme|turisme]], wat verdan belangryker wördt. Dårby hev de azorenske regering een anseenlik percent van de inwonners rechtstreaks in deenst of langs darde bedryven. De 'höyvdstad' van de Azoren is [[Ponta Delgada]].

Der sind neagen höyvdeilanden en nen köppelken mini-eiländkes. Dit sind [[Flores (Azoren)|Flores]] en [[Corvo (Azoren)|Corvo]] in et westen, [[Graciosa]], [[Terceira]], [[São Jorge]] [[Pico]] en [[Faial]] in et midden, en [[São Miguel]], [[Santa Maria]] en et [[Formigasrif]] in et ousten. Se beslåt meyr as 600 km en ligt up ne lyne van noordwest når süüdoust.

Alle eilanden sind olde [[vulkaan|vulkanen]]. Een antal, so as [[Santa Maria]] hebt nog nooyt wat dån seet der lüde up et eiland wont. [[Pico (barg)|Den barg Pico]] up et lyknamige eiland, is med 2351 meater et höygste punt van Portugal. De Azoren höyrt feitelik by de höygste bargen van de wearld as y rekkent vanaf höär voot up den oceaanboadem töt den top. Se stekt houge boaven et water uut.

De Azoren hebt een mild klimaat vöär höäre noordelike ligging. Dat hevt te doon met de afstand töt wearlddeylen en den [[golvströym]] wat der ümhen vlöödt. Döär de sey blyvt de temperaturen et heyle jår sachte. Daags wördt et meystentyds neet kölder as 16 °C en neet heyter as 25 °C, afhankelik van et seisoon.<ref>[http://www.ipma.pt/en/oclima/normais.clima/1981-2010/020/ IPMA "Ponta Delgada Climate Normals 1981-2010" bekekken up 26 oktober 2015]</ref> Höygere temperaturen as 30 °C of under 3 °C kumt in de drukst bevolkte deylen neet vöär. Et is der döär mekaar nat en bewolked.

Der sit flink wat verskil in kultuur, et dialekt, kokkerye en traditys van de Azoren. Disse eilanden warren ooyt unbewond en oaver tweyhunderd jår koloniseerd döär meyrdere volker.

==Verleaden==
Een paar [[hypogeum|hypogea]], bowwarken dee uut de rotsen höwwen sint as [[begreefplak|begrääfplaatse]] sint up de eilanden Corvo, Santa Maria en Terceira vünden döär den portugeesken [[archeologie|archeoloog]] Nuno Ribeiro. Hey meanden at se möägelik 2000 jår old warren en dat der dårüm lüde up de eilanden wond müt hebben vöär de portugeesken.<ref>[http://www.cmjornal.xl.pt/detalhe/noticias/ultima-hora/monumentos-funerarios-descobertos-nos-acores Correio da Manhã. Cofina Media. "Estruturas podem ter mais de dois mil anos: Monumentos funerários descobertos nos Açores". ed: J.M.A. Lissabon, Portugal skreaven up 5 määrt 2011 (portugeesk).] bekekken up 18 juni 2011.</ref> Toch lyket disse bowsels up de Azoren altyd bruked te weasen vöär [[groan|grånupslag]]. Ribeiro's bewäringen sint nooyt bevästigd en nauwköärig undersöök is der neet dån.<ref>[http://www.acorianooriental.pt/noticias/view/216916 Acoriano Oriental. "Estudos arqueológicos podem indicar presença prévia ao povoamento das ilhas Açoreana Oriental". Skreaven up 27 juni 2011].</ref> Et is neet düdelik of disse bowsels natuurlik untstån sint of döär lüde tosat en of se ölder sint as de portugeeske kolonisering. Hard bewys vöär een vöär-portugeesk volk up de eilanden is neet bekend.

===Europääske untdekking===
[[Bestaand:Azores old map.jpg|thumb|Kaarte van de Azoren uut 1584.]]
In et [[14e eeuw|14. jårhunderd]] warren de eilanden al bekend. Deylen dervan ståt in de [[Atlas Catalan]]. In [[1427]] untdekten nen kaptein under [[Hendrik den Seevårder]], möägelikerwyse [[Gonçalo Velho]], de Azoren vannys, mär dit stayt neet vaste. In ''A History of the Azores'', een wark uut [[1813]] van [[Thomas Ashe]], beskreyv den skryver nen [[Vlaanderen|Vlaming]], Joshua van der Berg uut [[Brugge]], den as tydens nen storm underweagens når [[Lissabon]] an land mos up de eilanden. Hey sea at de portugeesken et gebeed verkend harren en et vöär Portugal upeisd harren. Et gevt noch een paar andere verhalen oaver de untdekking van de eyrste eilanden (São Miguel, Santa Maria en Terceira) döär seylüde under Hendrik den Seevårder, mär der sint weinig geskrivten bekend dee dit bevästigt.

Et wördt vake segd at de eilanden öären name hebbet van de [[havik]], nen völ vöärkommenden voagel üm dee tyd. Toch is et neet annemmelik at disse vöägel hyr nösteld of jaagd hebbet.

'''Kolonisaty'''
[[Bestaand:Vista_sobre_Angra_do_Heroismo.jpg|links|duum|235x235px|[[Angra do Heroísmo]], de öldste stad med kontinue bewonning in de eilandgruppe van de Azoren en up UNESCO-wearldarvgoodlyste]]
To as Santa Maria untdekked wör en de kolonisaty noch mos beginnen, wörren der sköäpe löslåten up et eiland üm tokumstige kolonisten wat te etten te geaven, want der warren gin grote deers up et eiland. De kolonisaty bleyv nog eaven uut. De portugeeske lüde harren weinig sin üm up een ofleagen koppel eilanden te wonnen, hunderden kilomeaters van et vasteland. Toch lükken et [[Gonçalo Velho Cabral]] üm binnen dree jår (1433 - 1436) genog volk en centen by mekår te köyeren en når Santa Maria en São Miguel te våren.

De kolonisten haalden büskes en rotsen vort üm grån, wyndruven, sükerreet en andere planten te potten, vöär et eigene leavensunderhold en handel. See nömmen ouk wat huusdeers med, so as hennen, konynen, beyste, sköäpe, sikken en biggen. Ouk bowden se öär eyrste huse en dörpe. 

De eilanden wörren oaver hunderden jåren koloniseerd, höyvdsakelik vanuut Portugal. De kolonisten kömmen uut de [[proveensie|provincys]] [[Algarve]], [[Minho]], [[Alentejo]] en [[Ribatejo]] en [[Madeira]]. De eyrste kolonisten kömmen in [[1444]] når São Miguel under Gonçalo Velho Cabral. Se landde by et hüdige [[Povoção]]. Völle van de eyrste kolonisten warren [[Sefardiske Jödden]] (Jödden dee töt [[Kristendom|christenen]] dwüngen warren) en dee under de [[inkwisity]] van et vasteland vort wollen. In [[1522]] wör [[Vila Franca do Campo]] vortvaagd döär ne [[eardbewing|äärdbeving]], wårmed üm de 5000 lüde uut de tyd kömmen. De höyvdstad wör dårup verplaatsd når [[Ponta Delgada]]. Vila Franca do Campo wör wear upbowd up de oorsprungelike steade en is rechtevoort ne blööyende havenstad vöär [[viskerieje|viskerye]] en [[jacht (boot)|jachten]]. Ponta Delgada kreeg in [[1546]] [[stadsrechten]]. Van anvang an hebbet de lüde der sik vöäral med landbouw gangs höälden. Teagen et [[15e eeuw|15. jårhunderd]] voren [[Graciosa]] [[groan|grån]], [[hop (plaante)|hop]], [[wien|wyn]] en [[brandewyn]] uut. 

Et eiland São Jorge wör vöär et eyrste nöämd in [[1439]], mär de feitelike untdekkingsdåtum is neet bekend. In [[1443]] wonnen der al lüde, mär richte kolonisaty begün pas med de kumst van den [[Vlaanderen|Vlaamsen]] eadelman [[Wilhelm van der Haegen]]. Hey küm an up et eiland [[Topo (Azoren)|Topo]] wår as hey ouk uut de tyd küm. De eilandbewonners nöämden hüm ''Guilherme da Silveira''. [[João Vaz Corte-Real]] wör bestüürder van et eiland in [[1483]]. [[Velas]] wör ne stad vöär et ende van et [[15e eeuw|15. jårhunderd]]. Teagen [[1490]] wonden der 2000 Vlamingen up Terceira, Pico, Faial, São Jorge en Flores. Üm dit groute antal Vlamingen wörren de eilanden bekend as de Vlaamse Eilanden of de Eilanden van Vlaanderen. Prins [[Hendrik den Seevårder]] was hyr den anstichter van. Sinne süster, [[Infanta Isabel, Gravinne van Bourgondie|Isabel]] was trouwd med [[Filip den Goden|Graaf Filip van Bourgondie]], wår Vlaanderen dotyds by höyren. De lüde kümmen in upstand teagen Filips bewind. Seekte en honger kneypen et land uut. Isabel vröäg an Hendrik of een antal Vlamingen når de Azoren uutvlüchten mochten. Dat vünd hey good en hey gavven öär de nöydige vöärråden med.

Den intrek up de dotyds noch unbewonde eilanden begün in [[1439]], med höyvdsakelik lüde van de vastelandsprovincys [[Algarve]] en [[Alentejo]]. In [[1583]] stüürden [[Filip II van Spanje]], as köäning van Portugal, sinnen vloot üm of te kaarten med ne gruppe van avonturyrs, hüürlingen, vrywilligers en soldåten uut meyrdere landen. Dee wollen de Azoren bruken as springplanke vöär nen uutdager vöär de portugeeske trone. Nå sin sukses in de [[Slag üm Ponta Delgada]] wörren de upstandigen verhüngen an de nökke van de skeape, ümdat Filips vünd at et piraten warren. Dit dröäg by an de [[Zwarte Legende|Swarte Legende]] under sinne teagenstanders.

In [[1589]] trökken de [[Groot-Brittanje|britten]] up de Azoren an en plünderen een antal eilanden. Ne andere engelske missy teagen de Azoren, in [[1597]] mislükkede. Spanje höäld de Azoren beleagerd in de Babyloniske Gevangenskap tüsken [[1580]] en [[1642]]. In et [[16e eeuw|16. jårhunderd]], harren de Azoren en [[Madeira]] te maken med oaverbevolking. Dårüm trökken völle lüde van dår uut når [[Brazilië|Brasilie]].<ref>Scammell, G.V. "The First Imperial Age". Unwin Hyman, 1989.</ref>

== Verwysings ==
<references/>

{{Dialekt|twd||Nysassiske Skryvwyse}}

[[Kategorie:Eilaandengroep]]
[[Kategorie:Europa]]
[[Kategorie:Portugal]]
