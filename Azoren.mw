De '''Azoren''' ([[Portugees|portugeesk]]: ''Açores''), officieel de '''Selvstürende Azorenstrekke''' (portugeesk: ''Região Autónoma dos Açores'') is ne selvstürende [[vulkaan|vulkaniske]] eylandengruppe under [[Portugal]]. Et ligt ungevear 1360 km up et westen van Portugal, in den [[Atlantiesen Oseaan|Atlantisken Oceaan]], ungevear 880 km noorwestelik van [[Madeira]] en ungevear 1925 km süüdoustelik van [[Newfoundland]].

De grötste wellen van inkomsten sind landbouw, veeholderye (höyvdsakelik vöär [[keze|kese]] en [[botter]], mer ouk vöär vleys), [[viskerieje|viskerye]] en [[toerisme|turisme]], wat verdan belangryker wördt. Dårby hev de azorenske regering een anseenlik percent van de inwonners rechtstreaks in deenst of langs darde bedryven. De 'höyvdstad' van de Azoren is [[Ponta Delgada]].

Der sind neagen höyvdeylanden en nen köppelken mini-eyländkes. Dit sind [[Flores (Azoren)|Flores]] en [[Corvo (Azoren)|Corvo]] in et westen, [[Graciosa]], [[Terceira]], [[São Jorge]] [[Pico]] en [[Faial]] in et midden, en [[São Miguel]], [[Santa Maria]] en et [[Formigasrif]] in et ousten. Se beslåt mear as 600 km en ligt up ne lyne van noordwest når süüdoust.

Alle eylanden sind olde [[vulkaan|vulkanen]]. Een antal, so as [[Santa Maria]] hebt nog nooyt wat dån seet der lüde up et eyland wont. [[Pico (barg)|Den barg Pico]] up et lyknamige eyland, is met 2351 meter et höygste punt van Portugal. De Azoren höyrt feytelik by de höygste bargen van de wearld as y rekkent vanaf höär voot up den oceaanboadem töt den top. Se stekt houge boaven et water uut.

De Azoren hebt een mild klimaat vöär höäre noordelike ligging. Dat hev te doon met de afstand töt wearlddelen en den [[golvströym]] wat der ümhen vlöödt. Döär de see blyvt de temperaturen et hele jår sachte. Daags wördt et meestentyds neet kölder as 16 °C en neet heter as 25 °C, afhankelik van et seysun.<ref>[http://www.ipma.pt/en/oclima/normais.clima/1981-2010/020/ IPMA "Ponta Delgada Climate Normals 1981-2010" bekekken up 26 oktober 2015]</ref> Höygere temperaturen as 30 °C of under 3 °C komt in de drokst bevolkte delen neet vöär. Et is der döär mekaar nat en bewolkt.

Der sit flink wat verskil in kultuur, et dialekt, kokkerye en traditys van de Azoren. Disse eylanden warren ooyt unbewond en oaver tweehunderd jår koloniseerd döär meerdere volker.

==Verleaden==
Een paar [[hypogeum|hypogea]], buowwarken dee uut de rotsen höwwen sint as [[begreefplak|begrääfplaatse]] sint up de eylanden Corvo, Santa Maria en Terceira vünden döär den portugeesken [[archeologie|archeoloog]] Nuno Ribeiro. Hee meanden at se möägelik 2000 jår old warren en dat der dårüm lüde up de eylanden wond müt hebben vöär de portugeesken.<ref>[http://www.cmjornal.xl.pt/detalhe/noticias/ultima-hora/monumentos-funerarios-descobertos-nos-acores Correio da Manhã. Cofina Media. "Estruturas podem ter mais de dois mil anos: Monumentos funerários descobertos nos Açores". ed: J.M.A. Lissabon, Portugal skreaven up 5 määrt 2011 (portugeesk).] bekekken up 18 juni 2011.</ref> Toch lykt disse buowsels up de Azoren altyd bruukt te wean vöär [[groan|grånupslag]]. Ribeiro's bewäringen sint nooyt bevestigd en nauwköärig undersöök is der neet dån.<ref>[http://www.acorianooriental.pt/noticias/view/216916 Acoriano Oriental. "Estudos arqueológicos podem indicar presença prévia ao povoamento das ilhas Açoreana Oriental". Skreaven up 27 juni 2011].</ref> Et is neet düdelik of disse buowsels natuurlik untstån sint of döär lüde tosat en of se ölder sind as de portugeeske kolonisering. Hard bewys vöär een vöär-portugeesk volk up de eylanden is neet bekend.

===Europääske untdekking===
[[Bestaand:Azores old map.jpg|thumb|Kaarte van de Azoren uut 1584.]]
In et [[14e eeuw|14. jårhunderd]] warren de eylanden al bekend. Delen dervan ståt in de [[Atlas Catalan]]. In [[1427]] untdekten nen kapteyn under [[Hendrik den Seevårder]], möägelikerwyse [[Gonçalo Velho]], de Azoren vannys, mer dit steet neet vaste. In ''A History of the Azores'', een wark uut [[1813]] van [[Thomas Ashe]], beskreev den skryver nen [[Vlaanderen|Vlaming]], Joshua van der Berg uut [[Brugge]], den as tydens nen storm underweagens når [[Lissabon]] an land mos up de eylanden. Hee sea at de portugeesken et gebeed verkend harren en et vöär Portugal upeyset harren. Et gev nog een paar andere verhalen oaver de untdekking van de eerste eylanden (São Miguel, Santa Maria en Terceira) döär seelüde under Hendrik den Seevårder, mer der sint weynig geskrivten bekend dee dit bevestigt.

Et wördt vake segd at de eylanden öären name hebt van de [[hawik]], nen völ vöärkommenden voagel üm dee tyd. Toch is et neet annemmelik at disse vöägel hyr nösteld of jaagd hebt.

'''Kolonisaty'''
[[Bestaand:Vista_sobre_Angra_do_Heroismo.jpg|links|duum|235x235px|[[Angra do Heroísmo]], de öldste stad med kontinue bewonning in de eylandgruppe van de Azoren en up UNESCO-wearldarvgoodlyste]]
To as Santa Maria untdekt wör en de kolonisaty nog mos beginnen, wörren der sköäpe löslåten up et eyland üm tokomstige kolonisten wat te etten te geaven, want der warren gin grote deers up et eyland. De kolonisaty bleev nog eaven uut. De portugeeske lüde harren weynig sin üm up een ofleagen koppel eylanden te wonnen, hunderden kilomeaters van et vasteland. Toch lükten et [[Gonçalo Velho Cabral]] üm binnen dree jår (1433 - 1436) genog volk en centen by mekår te köyeren en når Santa Maria en São Miguel te våren.

De kolonisten haalden büskes en rotsen vort üm grån, wyndruven, sükerreed en andere planten te potten, vöär et eygene leavensunderhold en handel. See nömmen ouk wat huusdeers med, so as hennen, konynen, beeste, sköäpe, sikken en biggen. Ouk buowden se öär eerste huse en dörpe. 

De eylanden wörren oaver hunderden jåren koloniseerd, höyvdsakelik vanuut Portugal. De kolonisten kömmen uut de [[proveensie|provincys]] [[Algarve]], [[Minho]], [[Alentejo]] en [[Ribatejo]] en [[Madeira]]. De eerste kolonisten kömmen in [[1444]] når São Miguel under Gonçalo Velho Cabral. Se landen by et hüdige [[Povoção]]. Völle van de eerste kolonisten warren [[Sefardiske Jödden]] (Jödden dee töt [[Kristendom|christenen]] dwüngen warren) en dee under de [[inkwisity]] van et vasteland vort wollen. In [[1522]] wör [[Vila Franca do Campo]] vortvaagd döär ne [[eardbewing|äärdbeving]], wårmed üm de 5000 lüde uut de tyd kömmen. De höyvdstad wör dårop verplaatst når [[Ponta Delgada]]. Vila Franca do Campo wör wyr upbuowd up de oorspronkelike stea en is rechtevoort ne blööyende havenstad vöär [[viskerieje|viskerye]] en [[jacht (boot)|jachten]]. Ponta Delgada kreeg in [[1546]] [[stadsrechten]]. Van anvang an hebt de lüde der sik vöäral med landbouw gangs hölden. Teagen et [[15e eeuw|15. jårhunderd]] voren [[Graciosa]] [[groan|grån]], [[hop (plaante)|hop]], [[wien|wyn]] en [[brandewyn]] uut. 

Et eyland São Jorge wör vöär et eerste nöämd in [[1439]], mer de feytelike untdekkingsdåtum is neet bekend. In [[1443]] wonnen der al lüde, mer richte kolonisaty begun pas med de komst van den [[Vlaanderen|Vlaamsen]] edelman [[Wilhelm van der Haegen]]. Hee köm an up et eyland [[Topo (Azoren)|Topo]] wår as hee ouk uut de tyd köm. De eylandbewonners nöämden hüm ''Guilherme da Silveira''. [[João Vaz Corte-Real]] wör bestüürder van et eyland in [[1483]]. [[Velas]] wör ne stad vöär et eynde van et [[15e eeuw|15. jårhunderd]]. Teagen [[1490]] wonden der 2000 Vlamingen op Terceira, Pico, Faial, São Jorge en Flores. Üm dit groute antal Vlamingen wörren de eylanden bekend as de Vlaamse Eylanden of de Eylanden van Vlaanderen. Prins [[Hendrik den Seevårder]] was hyr den anstichter van. Sinne süster, [[Infanta Isabel, Gravinne van Bourgondie|Isabel]] was trouwd med [[Filip den Goden|Graaf Filip van Bourgondie]], wår Vlaanderen dotyds by höyren. De lüde kömmen in upstand teagen Filips bewind. Seekte en honger knepen et land uut. Isabel vröäg an Hendrik of een antal Vlamingen når de Azoren uutvlüchten mochten. Dat vünd hee good en hee gavven öär de nöydige vöärråden med.

Den intrek up de dotyds nog unbewonde eylanden begün in [[1439]], med höyvdsakelik lüde van de vastelandsprovincys [[Algarve]] en [[Alentejo]]. In [[1583]] stüürden [[Filip II van Spanje]], as köning van Portugal, sinnen vloot üm of te kaarten med ne gruppe van avonturyrs, huurlingen, vrywilligers en soldåten uut meardere landen. Dee wollen de Azoren bruken as springplanke vöär nen uutdager vöär de portugeeske trone. Nå sin sükses in de [[Slag üm Ponta Delgada]] wörren de upstandigen verhöngen an de nökke van de skeape, ümdat Filips vünd at et piraten warren. Dit dröäg by an de [[Zwarte Legende|Swarte Legende]] under sinne teagenstanders.

In [[1589]] trökken de [[Groot-Brittanje|britten]] up de Azoren an en plünderen een antal eylanden. Ne andere engelske missy teagen de Azoren, in [[1597]] mislükten. Spanje höäld de Azoren beleagerd in de Babyloniske Gevangenskop tüsken [[1580]] en [[1642]]. In et [[16e eeuw|16. jårhunderd]], harren de Azoren en [[Madeira]] te maken med oaverbevolking. Dårüm trökken völle lüde van dår uut når [[Brazilië|Brasilie]].<ref>Scammell, G.V. "The First Imperial Age". Unwin Hyman, 1989.</ref>

== Verwiesings ==
<references/>

[[Kategorie:Eilaandengroep]]
[[Kategorie:Europa]]
[[Kategorie:Portugal]]
