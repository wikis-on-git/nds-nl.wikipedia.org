[[Ofbeelding:Reykjavík séð úr Hallgrímskirkju.jpeg|thumb|right|200px|Reykjavik zeen vanof de Hallgrimskoarke]]
'''Reykjavik''' ([[Ieslaands]]: ''Reykjavík'', Ieslaandse oetsproak: {{Audio|Reykjavík.ogg|[ˈreiːcaˌviːk]}}) is de heuwdstad van [[Ieslaand]]. t Is de meest westerlik eleagen heuwdstad van [[Uropa|Europa]] en de meest noordelike heuwdstad van de wearld. t Ligt kort oonder n [[poolcirkel|poolkreenk]], en der wont ongevear 115.420 leu.

n Namen "Reykjavik" betekent "rookbaai", en is verneumd noar de woarmwaterwellen dee't um Reykjavik liggent. Reykjavik is esticht umstreekt t joar [[877]]. t Kreeg in [[1786]] stadsrechten.

Reykjavik ligt in t zuudwesten van Ieslaand in de gemeente [[reykjavíkurborg]] an t [[fjord]] [[Kollafjörður]], nen inham van n groten baai [[Faxaflói]]. In t fjord liggent zes kleaine [[eilaand|eaileandkes]]: [[Viðey]], [[Engey]], [[Þerney]], [[Akurey]], [[Lundey]] ("[[papegaaidukereilaand]]") en [[Grotta]]. t Skiereailaand [[geldinganes]] is met nen helen smallen streppel laand an t vastelaand verbeunden. De vuursteaden liggent vuural op t zuden en t oosten doarvan en de stad zelf ligt vuur t grote deel op t skiereailaand [[Seltjarnarnes]]. 

Reykjavik beslöt n groot gebeed. Der is wal hoogbouw, mer leegbouw en wiede wonwieken komt t meeste vuur, en der zeent ook plekken vriej eheulden vuur vriejetiedsbesteding. De grötste rivier den't duur de stad löp is de [[Elliðaá]]. Disse rivier steet bekeand as ne gode [[zalm]]rivier, en der köant gin boten op kommen. Op t noorden van Reykjavik ligt n [[Esja]]boarg, den't de stad beskut tegen de koolde noorderweend. Inwonners van Reykjavik woarket völle in de [[viskerieje]] en fabrieken, nöast haandel en diensten, wat in de meeste heuwdsteaden vuurkeump. Vearder is der nog völle lichte industrie. Reykjavik is t laandelike centrum vuur haandel en [[vervoor]], oawerheaidszaken, oonderwies, sosjale en gezoondheaidsdiensten, en t is ook ene van de belangriekste viskershawens van Ieslaand. 

== Bekeande leu oet Reykjavik ==
* [[Björk Guðmundsdóttir]] ([[21 november]] [[1965]]) - Internasjonaal bekeande zangeres
* [[Jón Páll Sigmarsson]] ([[28 juni]] [[1960]] - [[16 jannewaori|16 jannuwoari]] [[1993]]) Stoarkste man van de wearld in (1984, 1986, 1988 en 1990)
* [[Arnaldur Indriðason]] ([[8 jannewaori|8 jannuwoari]] [[1961]]), skriewer van detectivebeuker

[[Kategorie:Tweants artikel]]
[[Kategorie:Ieslaand]]
