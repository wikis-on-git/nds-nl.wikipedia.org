'''Ermen''' (of: '''Irmin''', '''Hirmin''', Oaldengels: '''Eormen''') is waorschienlik 'n Oaldsaksiese god. Din hef zien verbeeltenisse op de [[Irminsul|Ermenzoele]], 'n heugen paol of bome, die de 'n grootn weerde haarn veur de [[Saksen]]. Manks wöd Irmin geliek ezet met de god(n) [[Saxnot|Saksnoot]] en/ of met [[Tyr|Tiwaz]].

==Netuurgodsdienst==
De Oale Saksn haren gien veulgoodndom, zi'j vereerdn de heugstn Macht onder verskillnde naamn, waorvan de dichters later goodn hebt emaakt. Op 't Angelsaksiese gedicht [[Beowulf]] wöd de heugstn Macht ''Metod'' enuumd. Metod is n eewign maote van de dingn, gewaar te wödn op n sterrnhemmel, op 't an- en ofgaon van de zunne, op d' ofwisseling van de jaorgetiedn, op 't meanslik leewm en de vörms van n heeln netuur. Hier was n Ermenzoele n verbeeldenis van.

===Ermenzoele===
n Ermenzoele was n godsdiienstign zinnebeeld en n maaschapplik bondstekn van de Saksn. n Zinnebeeld van n eewign Macht, din 't heelal drög (Universalis Columna nuumdn de Romeinn de Ermenzoele).

Ermen, Irmin, Eormen, Hermen, Herman bint de verskillnde naamn, din deur verskillnde volkerstamm warrn an-enömm veur 'tzölfde begrip: universum, heelal. 't Angelsaksiesn begrip ''Eormen-grund'', of 't Oaldnoordsn ''Jörmungrund'', was n dichterlike benuuming veur de aarde, of n ''wiede weerld''. Din kump van 't Oalsgermaansn ''Ermunaz'', wat groot, heugn, wieds en alumpakknd betekknd, en ''grunduz'', wat grond, bodem betekknd. 

n Ermenzoele as bondsteekn van de Saksn. Van Saksnoot wöd an-enömm dat din de stamgod was van de Saksn, en wöd ok gelieke emaakt met Tiwaz en Ermen.

==Tiewaz==
Tiwaz (Oaldnoords: Týr) was um n naobi'j 't begön van oenze jaortelling n hemmelgod en de oppergod op de Germaansn mietelogie. Tacitus beschrevn in zien ''Germania'' de Germaansn oergod Tuisto (Teuto), din is waorschienlik iene en n zölfdn as Tiwaz/ Týr. Týr is n god van 't Ding, rechtvaordigheid, orde, eer, moed, oorlog en de zunne. Tiedns 't Ding (Germaansn rechtsprake) wödn Tiwaz an-ereupn weneer as zi'j recht göngn sprekkn en ni'je regels göngn ofpraotn. Onder heilige boomn wödn de rechtsprake heuldn. Disse boomn waarn de verbeeltenisse van de as god-achtig vereerdn netuur. Ermen wöd hier gelieke zet met Tiwaz.

===Herminonen===
Tacitus schref op n eerstn heufstuk van ''Germania'' 't voolnde:

“Zi'j (daormet doelnd op de Germaann) hemmelt in oale lieder de god Tuïsto op, 'n deur de aarde op-elevverdn god. An hum zegt ze as zeune Mannus toe, stichter en oorsprong van heur volk, en Mannus zegt ze weer drieë zeuns toe naor dien naamn de 't körtsn bi'j de Oceaan verbliewmnde Ingaevonen, de op 't binnenlaand verbliewmnde Herminonen en de Istaevonen enuumd zoldn wödn.”

Hier hef Tacitus 't over Tiwaz as oergod en grova van de Germaansn stamm. Iene van zien kleanzöns is Hirmen, waor as de Elbe-Germaan van ofstamm zolln. 


{{Dialekt|sdz|[[Vechte|'t Vechtdal]]|ANS}}
