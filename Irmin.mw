'''Irmin''' (of: '''Hirmin''', '''Hermin''', '''Ermen''' Oldengels: '''Eormen''') is 'n Oldsaksiese god. Denne wörd op d' [[Irminsul|Irminsûls]] verbeeld, wat heuge poalen of beume waren. Denne haren 'n groten weerde veur de [[Saksen]]. Mangs wörd Irmin geliek edoan met de god(en) [[Saxnot|Saxnôt]] en/ of met [[Tyr|Tuw]]. 

Der is barre bekend oaver d' [[Oldsaksiese godsdienst|Saksiesen rilligie]], dus 't is ait maar spöllen en roaden met d' informatie die'w wel hebt. Der is dan ok gien iendudige bewerings oaver Irmin, mar wel viére, en den bint hier onder op-enuumt:

==Irminsûls==
D' Irminsûls waren godsdiienstige zinnebeelden en 'n maaschaplik bondstekens van d' olde Saksen. 't Zinnebeeld van 'n eewige Macht, die 't heelal drög (''Universalis Columna'' numen de Romeinen d' Irminsûls).

Irmin, Hirmin, Ermen, Eormen, Herman bint de verschillende namen, die deur verschillende volkerstammen waren an-enömmen veur 'tzölfde begrip: universum, heelal. 't Angelsaksiese begrip ''Eormengrund'', of 't Oldnoordsen ''Jörmungrund'', was 'n dichterlike benuming veur d' aarde, of de 'wiede weerld'. Den kump van 't Oaldgermaansen ''Ermunaz'', wat groot, heugend, wieds en alumpakkend betekkend, en ''grunduz'', wat grond, bodem betekkend.

==Saxnôt==
Van de god Saxnôt wörd an-enömmen dat he de stamgod was van de Saksen, en wörd dorumme geliek edoan met de god Irmin. Umdat d'Irminsûl 't bondsteken van de Saksen waren. Saxnôt wöd mangs weer geliek edoan met Tuw, de god van 't Thing, orde en de Zunne.

==Tuw==
Tuw (Oldnoords: Týr) was um 'n noabi-j 't begön van oonze joartelling 'n hemelgod en de oppergod op de Germaansen mythelogie. [[Tacitus]] beschrevven in zien ''[[Germania]]'' de Germoansen oergod [[Tuïsto|Twisto]]. 't Is annemmlik dat dizzent iene en 'n zölfden is as Tuw (ok wel nuumd as Mars Thingcus). Tuw is de god van 't [[Thing]], rechtvoardigheid, orde, eer, moed, oorlog en de verpersoonliking van de zunne. 

Tiedens 't Thing (Germaansen rechtsprake) wördn Tuw an-eröppen weneer as zi-j recht göngen sprekken en ni-je regels göngen ofproaten. Onder heilige beume wörden de rechtsprake ait ehölden. Dizze beume waren de verbeeldenisse van de as god-achtig vereerden netuur. 

Irmin (god van de netuur en ''Metod'') wörd hier geliek edoan met Tuw.

==Herminonen==
Tacitus schref op n eersten heufstuk van ''Germania'' 't voolnde:

''Zi-j (doarmet doelend op de Germanen) hemelt in oale lieder de god Twisto op, 'n deur de aarde op-elevverden god. An hum zegt ze as zeune Mannus toe, stichter en oorspröng van heur volk, en Mannus zegt ze weer drieë zeuns toe noar dien namen de 't körtsen bi-j de Oceaan verblievende Ingaevonen, de op 't binnenlaand verblievende Herminonen en de Istaevonen enuumd zollen wörden.''

Hier hef Tacitus 't oaver Tuw (Twisto) as oergod en grova van 't Germaansen volk. Iene van zien kleanzeuns is Hermin, woar as de Elbe-Germanen (Herminonen) van zollen ofstammen, en hum döt ok weer deanken an Irmin.

{{Dialekt|sdz|[[Vechte|'t Vechtdal]]|ANS}}
[[Kategorie:Saksen (volk)]]
[[Kategorie:Germaanse mythologie]]
