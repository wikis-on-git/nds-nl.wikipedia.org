'''Irmin''' (of: '''Hirmin''', '''Hermin''', '''Ermen''' Oldengels: '''Eormen''') is 'n Oldsaksiesn god. Den wörd op d' [[Irminsul|Irminsûls]] verbeeld, wat hoge poaln of beume waren. Die haren 'n grote weerde veur de [[Saksen]]. Mangs wörd Irmin gelieke edoane met de god(en) [[Saxnot|Saxnôt]] en/ of met [[Tyr|Tuw]]. 

Der is barre bekend oaver d' [[Oldsaksiese godsdienst|Saksiese rilligie]], dus 't is altied mar spöln en roadn met d' informatie die'w wel hebt. Der is dan ok gien iendudige bewering oaver Irmin, mar wel viere, en die bint hier onder op-enuumt:

==Irminsûls==
D' Irminsûls waren godsdienstige zinnebeelden en 'n maatschaplike bondstekens van d' olde Saksn. 't Zinnebeeld van d' ewige Macht, die 't heelal drög (''Universalis Columna'' numen de Romeinen d' Irminsûls).

Irmin, Hirmin, Ermen, Eormen, Herman bint de verschillende naamn, die deur verschillende volkerstammeb waren an-enömmen veur 'tzölfde begrip: universum, heelal. 't Angelsaksiese begrip ''Eormengrund'', of 't Oldnoordse ''Jörmungrund'', was 'n dichterlike benuming veur d' eerde, of de 'wiede weerld'. Die kump van 't Oaldgermaansn ''Ermunaz'', wat groot, heugend, wieds en alumpakkend betekkend, en ''grunduz'', wat grond, bodem betekkend.

==Saxnôt==
Van de god Saxnôt wörd an-enömmen dat 'e de stamgod van de Saksn was, en wörd drumme gelieke edoane met de god Irmin. Umdat d'Irminsûl 't bondsteken van de Saksen waren. Saxnôt wöd mangs weer gelieke edoane met Tuw, die god van 't Thing, orde en de Zunne.

==Tuw==
Tuw (Oldnoords: Týr) was um 'n noabi-j 't begön van oeze joartelling 'n hemelgod en de oppergod op de Germaanse mythelogie. [[Tacitus]] beschrevven in zien ''[[Germania]]'' de Germaansn oergod [[Tuïsto|Twisto]]. 't Is annemlik dat dissnt iene en 'n zölven is as Tuw (ok wel nuumd as Mars Thingcus). Tuw is 'n god van 't [[Thing]], rechtvoardigheid, orde, eer, moed, oorlog en de verpersoonliking van de zunne. 

Tiedns 't Thing (Germaanse rechtsprake) wördn Tuw an-eröppen weneer as eur recht göngen sprekken en ni-jen regels göngen ofproaten. Onder heiligen beume wörden de rechtsprake ait ehölden. Dissen beume warten de verbeeldenisse van n as god-achtig vereerde netuur. 

Irmin (god van de balaans, orde, de grond en ''Metod'') wörd hier gelieke doan met Tuw.

==Herminonen==
Tacitus schref op n eersten heufstuk van ''Germania'' 't voalnde:

''Zi-j (doarmet doelend op de Germanen) priest op oale lieder n god Twisto 'n hemel in, 'n deur de aarde op-elevverden god. An hum zegt ze as zeune Mannus toe, stichter en oorspröng van eur volk, en Mannus zegt ze weer drieë zeuns toe woarvan 'n naeme de 't körtsen bi-j de Oceaan verblievende Ingaevonen, de op 't binnenlaand verblievende Herminonen en de Istaevonen enuumd zollen wörden.''

Hier hef Tacitus 't oaver Tuw (Twisto) as oergod en grova van 't Germaanse volk. Iene van zienen kleanzeuns is Hermin, woar as de Elbe-Germanen (Herminonen) van zollen ofstammen, en hum döt ok weer deanken an Irmin.

{{Dialekt|sdz|[[Vechte|'t Vechtdal]]|ANS}}
[[Kategorie:Saksen (volk)]]
[[Kategorie:Germaanse mythologie]]
