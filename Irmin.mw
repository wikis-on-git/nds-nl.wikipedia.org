'''Irmin''' (of: '''Hirmin''', '''Hermin''', '''Ermen''' Oldengels: '''Eormen''') is een Oldsaksisken god. Den wörd op de [[Irminsul|Ermensulen]] verbeeld, wat hoge pöäle ov böme waren. Dy haddeen een grote weerde vöör de [[Saksen]]. Manks wörd Irmin gelyke edåne met de god(en) [[Saxnot|Saxnôt]] en/ ov met [[Tyr|Tuw]]. 

Der is weynig bekend oaver de [[Oldsaksiese godsdienst|Saksiske rilligy]], düs is et altyd mar spölen en råden met de informatsy dy we wel hebt. Der is dan ok gyn yndüdige bewering oaver Irmin, mar wel vyre, en dy bint hyr onder op-enüümd:

==Irminsulen==
De Irminsulen waren godsdynstige sinnebeelden en een måtschappelike bondstekens van de olde Saksen. Et sinnebeeld van de ewige Macht, dy et heelal drög (''Universalis Columna'' nümen de Romeynen de Irminsulen), so as de weerldboom Ygdrassil in de Noordse mytology.

Irmin, Hirmin, Ermen, Eormen, Herman bint de verskillende namen, dy döör verskillende volkerstammen waren an-enömmen vöör etsölvde begrip: üniversüm/ heelal. Et Angelsaksiske begrip ''Eormengrund'', ov et Oldnoordse ''Jörmungrund'', waren dichterlike benümingens vöör de eerde, ov de 'wyde weerld'. Dy kömp van t Oldgermaanse ''Ermunaz'', wat groot, hoge, wyds en alümpakkend betekkend, en ''grunduz'', wat grond, bodem betekkend.

==Saxnôt==
Van de god Saxnoot wörd an-enömmen dat 'e de stamgod van de Saksen was, en wörd dårümme gelyke edåne met de god Irmin. Ümdat de Irminsûl et bondsteken van de Saksen was. Saxnoot wörd mangs weer gelyke edåne met Tuw, din god van et Thing, orde en de sünne.

==Tuw==
Tuw (Oldnoords: Týr) was üm en nåby et begün van unse jårtelling de hemelgod en de oppergod op de Germaanse mytology. [[Tacitus]] beskreven in syn ''[[Germania]]'' de Germaanse uurgod [[Tuïsto|Twisto]]. Et is annemmelik dat dissen yne en den sölvden is as Tuw (ok wel nüümd as Mars Thingcus). Tuw is de god van et [[Thing]], rechtvårdigheyd, orde, ere, muud, urlog en de verpersoonliking van de sünne. 

Tydens et Thing (Germaanse rechtspråke) wörden Tuw an-eröpen wonneer as eer recht göngen sprekken en nye regels göngen ovpråten. Onder heylige böme wörden de rechtspråke altyd ehölden. Disse böme waren de verbeeldenisse van de as god-achtig vereerde natüür. 

Irmin (god van de ballans, orde, de grond en ''Metod'') wörd hyr gelyke dån met Tuw.

==Herminonen==
Tacitus schreev in de eerste höövdstük van ''Germania'' et volgende:

''Sy [de Germanen] pryst in olde lyder de god Twisto de hemel in, een döör de eerde geboren god. An hüm segt se as söne Mannus tu, stichter en ursprüng van eer volk, en Mannus segt se weer dry sööns tu wårvan de name de et körtsten by de Oceaan verblyvende Ingaevonen, de op et binnenland verblyvende Herminonen en de Istaevonen enüümd sollen wörden.''

Hyr het Tacitus et oaver Tuw (Twisto) as uurgod en grootva van et Germaanse volk. Yne van syn kleynsööns is Hermin, wår as de Elbe-Germanen (Herminonen) van sollen ovstammen, en hüm döt ok weer deanken an Irmin.

{{Dialekt|sdz|[[Vechte|'t Vechtdal]]|ANS}}
[[Kategorie:Saksen (volk)]]
[[Kategorie:Germaanse mythologie]]
