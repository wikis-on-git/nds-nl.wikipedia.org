'''Irmin''' (of: '''Hirmin''', '''Hermin''', '''Ermen''' oldengels: '''Eormen''') is een oldsassiske god. Den wördden up de [[Irminsul|irminsulen]] verbeyled, wat hoche pålen of boumen waren. Dee hadden een groute waerde vöär de [[Saksen|sassen]]. Manks wörd Irmin gelyke edåne med de god(en) [[Saxnot|Sasnoot]] en/of med [[Tyr|Tuw]]. 

Der is weinig bekend over de [[Oldsaksiese godsdienst|sassiske religy]], düs is et altyd mar spöylen en råden med de informatsy dee wy wal hebbet. Der is dan ouk geyn eyndüdige bewearing over Irmin, mar wal vere, en dee bint hyrunder up-enömed:

==Irminsulen==
De Irminsulen waren godsdeenstige sinnebeylden en måtskappelike bundsteykens van de olde sassen. Et sinnebeyld van de eywige macht, dee et heylal drögt (''Universalis Columna'' nömeden de romeinen de irminsulen), so as de wearldboum [[Ygdrassil]] in de Noordse mytology.

Irmin, Hirmin, Ermen, Eormen, Herman bint de verskillende namen, dee döär verskillende volkerstammen waren an-enöämen vöär etsülvde begrip: universum/ heylal. Et angelsassiske begrip ''Eormengrund'', of et oldnoordse ''Jörmungrund'', waren dichterlike benömings vöär de aerde of de 'wyde wearld'. Dee kümt van et oldgermaanse ''Ermunaz'', wat grout, hoche, wyds en alümpakkend betekkend, en ''grunduz'', wat grund, bodem betekkend.

==Sasnoot==
Van de god Saxnoot wörd an-enömmen dat 'e de stamgod van de Saksen was, en wörd dårümme gelyke edåne met de god Irmin. Ümdat de Irminsûl et bondsteken van de Saksen was. Saxnoot wörd mangs weer gelyke edåne met Tuw, din god van et Thing, orde en de sünne.

==Tuw==
Tuw (oldnoords: Týr) was üm en nåby et begün van unse jårtelling de heamelgod en de uppergod op de germaanse mytology. [[Tacitus]] beskreaven in syn ''[[Germania]]'' de germaanse oorgod [[Tuïsto|Twisto]]. Et is annemmelik dat dissend eyne en desülvden is as Tuw (ouk wal enömed as Mars Thingcus). Tuw is de god van et [[Thing]], rechtvaerdigheid, orde, eyre, mood, oorlog en de verpersoonliking van de sünne. 

Tydens et Thing (germaanse rechtspråke) wördden Tuw an-eröäpen wonneyr as ear recht güngen sprekken en nye reagels güngen ofpråten. Under heilige boumen wördden de rechtspråke altyd eholden. Disse boumen waren de verbeyldenisse van de as god-achtig vereyrde natuur. 

Irmin (god van de ballans, orde, de grund en ''Metod'') wörd hyr gelyke edån med Tuw.

==Herminonen==
Tacitus skreav in de earste höyvdstük van ''Germania'' et volgende:

''Sy [de Germanen] pryst in olde leder de god Twisto de heamel in, een döär de aerde geboren god. An hüm segt sy as söäne Mannus to, stichter en oorsprüng van ear volk, en Mannus segt se wear dree söäns to wårvan de name de et körtsten by de oceaan verblyvende Ingaevonen, de op et binnenland verblyvende Herminonen en de Istaevonen enöömd sollen wörden.''

Hyr hevt Tacitus et over Tuw (Twisto) as oorgod en groutvader van et germaanse volk. Eyne van syn kleinsöäns is Hermin, wår as de Elbe-Germanen (Herminonen) van sollen ofstammen, en hüm düt ouk wear denken an Irmin.

{{Dialekt|sdz|[[Vechte|'t Vechtdal]]|ANS}}
[[Kategorie:Saksen (volk)]]
[[Kategorie:Germaanse mythologie]]
