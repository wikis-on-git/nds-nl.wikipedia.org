'''Ermen''' (of: '''Irmin''', '''Hirmin''', '''Hermin''' Oaldengels: '''Eormen''') is 'n Oaldsaksiesn god. Din hef zien verbeeldenisse op de [[Irminsul|Ermenzoele]], 'n heugn paol of beum. Din haarn 'n grootn weerde veur de [[Saksen]]. Manks wöd Ermen geliek emaakt met de god(n) [[Saxnot|Saksnoot]] en/ of met [[Tyr|Tuw]].

==Netuurrilligie==
D' Oale Saksn haren gien veulgodndom, zi'j vereerdn de heugstn Macht onder verskillnde naamn, waorvan de dichters later godn hebt emaakt. Op 't Angelsaksiese gedicht [[Beowulf]] wöd de heugstn Macht ''Metod'' enuumd. Metod is n eewign maote van de dingn, gewaar te wödn op n sterrnhemel, op 't an- en ofgaon van de zunne, op d' ofwisseling van de jaorgetiedn, op 't meanslik leewm en de vörms van n heeln netuur. Hier was de Ermenzoele de verbeeldenisse van.

===Ermenzoele===
D' Ermenzoele was 'n godsdiienstign zinnebeeld en 'n maschaplik bondsteekn van d' oale Saksn. 't Zinnebeeld van n eewign Macht, din 't heelal drög (''Universalis Columna'' nuumdn de Romeinn de Ermenzoele).

Ermen, Irmin, Eormen, Hermen, Herman bint de verskillnde naamn, die deur verskillnde volkerstamm warrn an-enömm veur 'tzölfde begrip: universum, heelal. 't Angelsaksiesn begrip ''Eormengrund'', of 't Oaldnoordsn ''Jörmungrund'', was 'n dichterlike benuuming veur de aarde, of d' 'wiede weerld'. Din kump van 't Oaldgermaansn ''Ermunaz'', wat groot, heugnd, wieds en alumpakknd betekknd, en ''grunduz'', wat grond, bodem betekknd. 

Van de god Saksnoot wöd an-enömm dat he de stamgod was van de Saksn, en wöd drumme gelieke emaakt met de god Ermen. Umdat de Ermenzoele 't bondsteekn van de Saksn waarn. Saksnoot wöd manks weer gelieke emaakt met Tuw, de god van orde, recht en de zunne.

==Tuw==
Tuw (Oaldnoords: Týr) was um n naobi'j 't begön van oenze jaortelling n hemelgod en de oppergod op de Germaansn mythelogie. Tacitus beschrevn in zien ''Germania'' de Germaansn oergod Twisto. 't Is annemmlik dat dissnt iene en n zölfdn is as Tuw. Tuw is de god van 't Ding, rechtvaordigheid, orde, eer, moed, oorlog en de verpersoonliking van de zunne. Tiedns 't Ding (Germaansn rechtsprake) wödn Tuw an-ereupn weneer as zi'j recht göngn sprekn en ni'je regels göngn ofpraotn. Onder heilige beume wödn de rechtsprake ait heuldn. Disse beume warrn de verbeeldenisse van de as god-achtig vereerdn netuur. Ermen wöd hier gelieke emaakt met Tuw.

===Herminonen===
Tacitus schref op n eerstn heufstuk van ''Germania'' 't voolnde:

''Zi'j (daormet doelnd op de Germaann) hemmelt in oale lieder de god Twisto op, 'n deur de aarde op-elevverdn god. An hum zegt ze as zeune Mannus toe, stichter en oorsprong van heur volk, en Mannus zegt ze weer drieë zeuns toe naor dien naamn de 't körtsn bi'j de Oceaan verbliewmnde Ingaevonen, de op 't binnenlaand verbliewmnde Herminonen en de Istaevonen enuumd zoldn wödn.''

Hier hef Tacitus 't over Tuw (Twisto) as oergod en grova van de Germaansn stamm. Iene van zien kleanzeuns is Hermin (Herminonen), waor as de Elbe-Germaann van zolln ofstamm. 


{{Dialekt|sdz|[[Vechte|'t Vechtdal]]|ANS}}
