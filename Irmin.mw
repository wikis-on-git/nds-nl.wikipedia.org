'''Ermen''' (of: '''Irmin''', '''Hirmin''', '''Hermin''' Oldengels: '''Eormen''') is 'n Oldsaksiese god. Denne wörd op d' [[Irminsul|Irminsûls]] verbeeld, wat heuge poalen of beume waren. Denne haren 'n groten weerde veur de [[Saksen]]. Mangs wörd Ermen geliek edoan met de god(en) [[Saxnot|Saksnoot]] en/ of met [[Tyr|Thinguz]]. 

Der is barre bekend over d' [[Oldsaksiese godsdienst|Saksiesen rilligie]], dus 't is ait maar spöllen en roaden met d' informatie die'w wel hebt.

==Irminsûls==
D' Irminsûls waren godsdiienstige zinnebeelden en 'n maaschaplik bondstekens van d' olde Saksen. 't Zinnebeeld van 'n eewigen Macht, denne 't heelal drög (''Universalis Columna'' nuumden de Romeinn d' Irminsûls).

Ermen, Irmin, Eormen, Hermen, Herman bint de verschillende namen, den deur verskillnde volkerstamm waren an-enömmen veur 'tzölfde begrip: universum, heelal. 't Angelsaksiese begrip ''Eormengrund'', of 't Oldnoordsen ''Jörmungrund'', was 'n dichterlike benuming veur d' aarde, of d' 'wiede weerld'. Den kump van 't Oaldgermoansen ''Ermunaz'', wat groot, heugend, wieds en alumpakkend betekkend, en ''grunduz'', wat grond, bodem betekkend.

==Saxnôt==
Van de god Saxnôt wörd an-enömmen dat he de stamgod was van de Saksen, en wörd dorumme geliek edoan met de god Irmin. Umdat d'Irminsûl 't bondsteken van de Saksen waren. Saxnôt wöd mangs weer geliek edoan met Thinguz, de god van 't Thing, orde en de Zunne.

==Thinguz==
Thinguz (Oldnoords: Týr) was um 'n noabi-j 't begön van oonze joartelling 'n hemelgod en de oppergod op de Germoansen mythelogie. [[Tacitus]] beschrevven in zien ''[[Germania]]'' de Germoansen oergod [[Tuïsto|Twisto]]. 't Is annemmlik dat dizzent iene en 'n zölfden is as Thinguz (ok wel nuumd as Tuw). Thinguz is de god van 't [[Thing]], rechtvoardigheid, orde, eer, moed, oorlog en de verpersoonliking van de zunne. 

Tiedens 't Thing (Germoansen rechtsprake) wördn Thinguz an-eröppen weneer as zi-j recht göngen sprekken en ni-je regels göngen ofproaten. Onder heilige beume wörden de rechtsprake ait ehölden. Dizze beume waren de verbeeldenisse van de as god-achtig vereerden netuur. 

Irmin (god van de netuur en ''Metod'') wörd hier geliek edoan met Thinguz (god van orde en 't Ding).

==Herminonen==
Tacitus schref op n eersten heufstuk van ''Germania'' 't voolnde:

''Zi-j (doarmet doelend op de Germoanen) hemelt in oale lieder de god Twisto op, 'n deur de aarde op-elevverden god. An hum zegt ze as zeune Mannus toe, stichter en oorspröng van heur volk, en Mannus zegt ze weer drieë zeuns toe noar dien namen de 't körtsen bi-j de Oceaan verblievende Ingaevonen, de op 't binnenlaand verblievende Herminonen en de Istaevonen enuumd zollen wörden.''

Hier hef Tacitus 't oaver Thinguz (Twisto) as oergod en grova van de Germoansen stammen. Iene van zien kleanzeuns is Hermin (Herminonen), woar as de Elbe-Germoanen van zollen ofstammen, en hum döt weer deanken an Irmin.

{{Dialekt|sdz|[[Vechte|'t Vechtdal]]|ANS}}
[[Kategorie:Saksen (volk)]]
[[Kategorie:Germaanse mythologie]]
