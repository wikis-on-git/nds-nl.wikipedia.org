'''Ermen''' (of: '''Irmin''', '''Hirmin''', '''Hermin''' Oaldengels: '''Eormen''') is 'n Oaldsaksiesn god. Din wöd op de [[Irminsul|Ermenzoeln]] verbeeld, wat heuge paoln of beume waarn. Din haarn 'n grootn weerde veur de [[Saksen]]. Manks wöd Ermen geliek emaakt met de god(n) [[Saxnot|Saksnoot]] en/ of met [[Tyr|Tuw]]. 

Der is barre bekend oaver d' [[Oldsaksiese godsdienst|Saksiesn rilligie]], dus 't is ait maar speuln en raodn met de informatie die-w wél hebt.

==Ermenzoele==
D' Ermenzoele was 'n godsdiienstign zinnebeeld en 'n maschaplik bondsteekn van d' oale Saksn. 't Zinnebeeld van n eewign Macht, din 't heelal drög (''Universalis Columna'' nuumdn de Romeinn de Ermenzoele).

Ermen, Irmin, Eormen, Hermen, Herman bint de verskillnde naamn, die deur verskillnde volkerstamm warrn an-enömm veur 'tzölfde begrip: universum, heelal. 't Angelsaksiesn begrip ''Eormengrund'', of 't Oaldnoordsn ''Jörmungrund'', was 'n dichterlike benuuming veur de aarde, of d' 'wiede weerld'. Din kump van 't Oaldgermaansn ''Ermunaz'', wat groot, heugnd, wieds en alumpakknd betekknd, en ''grunduz'', wat grond, bodem betekknd.

==Saksnoot==
Van de god Saksnoot wöd an-enömm dat he de stamgod was van de Saksn, en wöd drumme gelieke emaakt met de god Ermen. Umdat de Ermenzoele 't bondsteekn van de Saksn waarn. Saksnoot wöd manks weer gelieke emaakt met Tuw, de god van 't Ding, orde en de Zunne.

==Tuw==
Tuw (Oaldnoords: Týr) was um n naobi'j 't begön van oenze jaortelling n hemelgod en de oppergod op de Germaansn mythelogie. [[Tacitus]] beschrevn in zien ''[[Germania]]'' de Germaansn oergod [[Tuïsto|Twisto]]. 't Is annemmlik dat dissnt iene en n zölfdn is as Tuw. Tuw is de god van 't [[Ding]], rechtvaordigheid, orde, eer, moed, oorlog en de verpersoonliking van de zunne. 

Tiedns 't Ding (Germaansn rechtsprake) wödn Tuw an-ereupn weneer as zi'j recht göngn sprekn en ni'je regels göngn ofpraotn. Onder heilige beume wödn de rechtsprake ait eheuldn. Disse beume warrn de verbeeldenisse van de as god-achtig vereerdn netuur. 

Ermen (god van de netuur en ''Metod'') wöd hier gelieke emaakt met Tuw (god van orde en 't Ding).

==Herminonen==
Tacitus schref op n eerstn heufstuk van ''Germania'' 't voolnde:

''Zi'j (daormet doelnd op de Germaann) hemmelt in oale lieder de god Twisto op, 'n deur de aarde op-elevverdn god. An hum zegt ze as zeune Mannus toe, stichter en oorsprong van heur volk, en Mannus zegt ze weer drieë zeuns toe naor dien naamn de 't körtsn bi'j de Oceaan verbliewmnde Ingaevonen, de op 't binnenlaand verbliewmnde Herminonen en de Istaevonen enuumd zoldn wödn.''

Hier hef Tacitus 't over Tuw (Twisto) as oergod en grova van de Germaansn stamm. Iene van zien kleanzeuns is Hermin (Herminonen), waor as de Elbe-Germaann van zolln ofstamm, en hum döt weer deankn an Ermen.

{{Dialekt|sdz|[[Vechte|'t Vechtdal]]|ANS}}
[[Kategorie:Saksen (volk)]]
[[Kategorie:Germaanse mythologie]]
