Et '''Achterhooks volkslied''' wodden in de neggentiende eeuwe eschrevne deur den schoolmeister B. J. Stegeman. Et is de eersten officiële vermelding van et woord [[Achterhook]] veur dizzen streek.

== Achterhooks volkslied ==

:'t Gif moar ênen Achterhook,
:Den Geldersen, den echten,
:'t Land, woar onze wêge stond,
:Op eeuwenolden Saksengrond,
:Woar w' altied an zôlt hechten.

:Doar bu' we rech in onze schik,
:Zo as nen snook in 't water,
:Doar he we pretkes, meer as zat,
:Doar sprèke wiej ons eigen plat
:En reurt geduch den snater.

:Doar kö'we kuiern wied in 't rond
:Deur donk're busk' en heide,
:Langs wège, woar den broambos bleujt,
:En essen, woar de rogge greujt,
:Of dwars deur greune weiden.

:Doar völt de tied ons nooit te lank,
:Al bu' w' ok mangs allene,
:Doar sprèèkt de dinge langs den weg,
:Doar is van all's te zéne,
:Ne kezz' link nog, den ons wat zeg.

:Doar ligget tussen 't greune holt
:Kastele nog te dreum'ne
:En dörpkes, woar ne mölle dreejt
:Boerd'riejkes, woar ne hane kreejt
:Biej naam, as 't mot, te neumne.

:Doar stêêt ok Almens karksken nog
:Van Starink – dat mo'j weten –
:Doar is 't nog kaarmse in Terborg,
:Doar hef den spölman nog de zorg
:Van olds biej 't voggelschêten.

:Doar sprek zo mennig städken ok
:Nog van vergangen tieden.
:Do hier in 't land de viejand lag
:En 't eigen arme veurgeslach
:Verkwam in bitter lieden.

:Wat genk 't er hèr um Bredevoort!
:Wat kon 'n z' op Grolle beuken!
:Dat stêêt nog in 't geschêêd'nisbook,
:Dat Deutekom en Lochem ook,

:Joa, joa, doar kon 't ok speuken.
:Joa, 't gif moar enen Achterhook,
:Den Geldersen, den olden,
:Den wiej bewaart as kost'lijkst pand,

:Ons wondermooie Saksenland,
:Woar w' altied van zölt holden.

[[Kategorie:Achterhooks artikel]]
[[Kategorie:Achterhook]]
[[Kategorie:Nederlaands volkslaid]]
