De '''Rottige Meente''' is een [[Nederlaand|Nederlaans]] [[netuurrisservaot]], op 'e greens van de perveensies [[Frieslaand]] en [[Overiessel]]. Et is in de [[19e eeuw|19e ieuw]] en [[20e ieuw]] ontstaon deur [[turf]]winning. De naeme betekent lichtkaans "minne gemienschoppelike greide". Et gebied maekt diel uut van de ekelogische heufdstruktuur en is habitatrichtliengebied. Et is in bezit van [[Staotsbosbeheer]].

Mit de Rottige Meente wodde vrogger een veul kleiner gebied in et zuden van [[Ni'jtriene]] anduud. Et was [[gröslaand]] van een minne kwaliteit. Rond [[1900]] begon hier de ontginning, die tot in de jaoren vuuftig votzet wodde. Deur et votgreven van et [[vene (grondsoorte)|vene]] kwam et gebied leger te liggen, waordeur de restaanten leegvene driegden te verdreugen.

Om de [[grote vuurvlinder]] en de [[otter]] te bescharmen wodden in [[juni]] [[1955]] inkelde percelen ankocht. Daornao bin d'r nog verschillende dielen bi'jkommen, onder aandere in deur een ruulverkaeveling. Bi'j et vuuftigjaorig bestaon in [[2005]] had et risservaot een totaole oppervlakte van omdebi'j 1000 bunders. Petgatten en legakkers herinneren nog an de turfwinning. Et gebied bestaot veerder uut kleine gröslaandjes, [[trilvene]]n en [[veenmos]]rietlanen. De zeldzeme [[Gruunknolorchis]] is d'r te vienen.

Et gebied leit tussen de [[revier]]ties [[Kuunder (revier)|Kuunder]] en [[Lende]] en wodt deursneden deur de [[Scheene]]. Et wodt in et westen begreensd deur de dörpen [[Munnikeburen]], [[Scharpenzeel (Frieslaand)|Scharpenzeel]] en [[Spange]]. Midden in et gebied leit [[Ni'jtriene]]. In de jaoren vuuuftig wodde dwars deur de Rottige Meente een weg anlegd, van [[Wolvege]] naor [[De Kuunder (Stienwiekerlaand)|De Kuunder]] en de [[Noordoostpolder|Noordoostpoolder]]; de hudige N351 (Pieter Stuyvesantweg).

[[Kategorie:Stellingwarfs artikel]]
[[Kategorie:Natuur]]
