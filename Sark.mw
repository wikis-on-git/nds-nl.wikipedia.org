[[Bestaand:Welkom op Sark.jpg|thumb|De toegaang tot Sark]]
t Eilaand '''Sark''' is ien van de [[Kanaoleilaanden]] an de [[Fraankriek|Fraanse]] kust van [[Normandië]], en beheurt tot t autonome baljuwskop [[Guernsey]], n [[Brits Kroonbezit]], mar het n eigen regeringsvorm en eigen bestuur. De Fraanse naeme veur t eilaand is ''Sercq'', of in t oolde Sarks-Fraans ''Sèr''.

Sark is n rustig eilaand waor gien motorvoertugen kommen maggen. De plaetselike bevolking ommezeilt t verbod deur [[trekker]]s te gebruken as vervoersmiddel. Veerder worden de [[fietse]] en [[peerd en waegen]] bruukt. Der wonen zoe'n 600 luden op Sark. De ekonomie is baseerd op t [[toerisme]] en de [[laandbouw]].

Der is amperan verlochting op t eilaand waordeur je goed de [[steernskunde|steerns]] kunnen bekieken zonder da'j last hebben van [[lochtversmering]]. t Eilaand wordde in [[2011]] uutreupen tot de eerste ''Dark Sky Community'', deur de International Dark-Sky Association. Sark het ok n vuurtoren ''Point Robert'', mar die schient allienig over zee.

Sark het gien [[polisie]], t recht wordt daor deur vri'jwilligers in de haand hoolden. As der iene oppakt wordt, dan wordt e in n sel opsleuten die der al sund [[1856]] staot, daornao wordt e ophaeld deur de polisie van Guernsey.

Elk jaor wordt op t eilaand t ''Sark Folk Festival'' hoolden.

== Foto-uutstalling ==
<gallery caption="Ploatjes van Sark">
File:Verbinding tussen liitle en great Sark.jpg|verbinding tussen little en great Sark
File:Sark shopping centre.jpg|postkantoor van Sark
File:Hotel op Sark.jpg|hotel op Sark
File:Het vervoer op Sark.jpg|vervoer op Sark
File:Natuur op Sark.jpg|de natuur
File:Haventje van Sark.jpg|de hoaven
</gallery>

{{Dialekt|stl}}

[[Kategorie:Brits Kroonbezit]]
[[Kategorie:Eilaand]]
