{{Ploats in Nederlaand
| name = Slagharen
| soorte = Dorp
| bestansname vlagge = 
| bestansname wapen =
| lokasie = Locatie Slagharen
| breedtegroad = 
| lengtegroad = 
| gemeente = Hardenbarg (gemiente)
| region = NL-OV
| oppervlak =
|  oppervlak laand =
|  oppervlak water =
| inwoners = 3050
|  datum inwoners = 2018
|  dichtheid =
| verkeersoader =
| netnummer = 0523
| postcode = 
| webstee =
}}
'''Slagharen''' is een dörp in de gemiente [[Hardenbarg (gemiente)|Hardenbarg]] in 't noordoosten van de [[Nederlaand|Nederlaandse]] pervincie [[Aoveriessel]]. In 2019 waren der 3.080 inwoners.

==Geschiedenis==
Slagharen is ontstaone as [[veenderije|vervenersnederzetting]] rond 1840, toen Duutse veenarbeiders ([[hannekemèeiers]]) naor Oost-Nederlaand trökken. De name van de plaatse kump van 'slag', perceel of kaampe, en 'haar', zaanderige heugte op de heide. 't Is daorumme det der, krek as bij veul plaatsen in [[Aoveriessel]] en [[Drenthe]], wal espreuken wördt van 'op' Slagharen, naost 't neiere 'in' Slagharen.

Deur Slagharen leup 't kenaal de [[Lutterheufdwieke]] van [[Lutten]] richting [[De Krim (Aoveriessel)|De Krim]] en [[Coevern]]. 't Wördden midden 19de ieuw anelegd en is een ziedtakke van de [[Dedemsvaort (kenaal)|Dedemsvaort]]. Rond 1884 passeerden 10.729 schepen de brogge van Slagharen. Nao de Tweede Wereldoorlog verleur 't kenaal zien belang veur de scheepvaart en wördden 't gedielte op Slagharen edempt. De [[pervinciaole weg 377|N377]] wördden aover 't tracé van 't kenaal anelegd.

In 1897 deu de [[Dedemsvaartsche Stoomtramweg-Maatschappij|DSM]] de [[stoomtram]]liende [[De Vaort (plaatse)|De Vaort]] - Coevern lös, waoran Slagharen lag. In 1905 wördden 't dörp een kneuppunt binnen 't net van dizze maotschoppije deurdet ok de liende Slagharen - [['t Ogeveine]] lösedaone wördden. In 1939 wördden de liende naor 't Ogeveine opeheven en in 1947 de liende naor Coevern.

==Bedrieven==
[[Ofbeelding:Slagharen panorama.jpg|thumb|Attractiepark Slagharen]]
Slagharen is bekend van 't Ponypark Slagharen, opericht deur Slagharenaor [[Henk Bemboom]]. Dit park is intied ummedeupt töt [[Attractiepark Slagharen]].

Op Slagharen haj ok 't recreatie- en congrescentrum [[De Bonte Wever (Slagharen)|De Bonte Wever]], det in meie 2001 kats ofbraandde. De Bonte Wever was ontstaon in de febriekshallen van weverije de [[Nederlandse Bontweverij]] nao 't faillissement van det bedrief. De eigenaor van De Bonte Wever, Slagharenaor [[Hennie van der Most]], zol 't concept van hergebruuk van bedriefspaanden, det hij hier veur 't eerst toe-epast had, nog wat keren herhalen, zoas mit [[De Koperen Hoogte]] en [[Kalkar]].

Postörderbedrief [[Wehkamp]] wördden in 1952 as Wehkamp's Fabriekskantoor deur Herman Wehkamp in Slagharen opericht. Daornao was 't opslagdepot töt 2015 evestigd an [[De Vaort (plaatse)|De Vaort]]. Tegenwoordig bint 't heufdkantoor en opslagdepot van Wehkamp in [[Zwolle]] evestigd.

==Cultuur==
Slagharen is een aoverwegend [[Rooms-Katholieke Karke|kathelieke]] enclave in een wieder veural [[protestantisme|protestaantse]] umgeving. 't Hef dan ok as ien van de weinige dörpen in de contreien een jaorenlange treditie van [[carnaval]] vieren. Der is een carnavalsverieniging, De Turftrappers, en der bint vier vrundenclubs die as ok carnaval viert, 'De Stroek'n Doekers', 'Vul die pul', 'De Klapkuifers' en 'The Sensitive Sons'. Tiedens carnaval het 't dörp Turfgat en fungeert Café Ome Dries as hofresidentie.

In 2017 bestund 't dörp Slagharen 175 jaor, wat evierd wördden mit een feestweke in juni.

Op Slagharen praot ze een [[Nedersaksisch]] aovergaanksdialect tussen [[Sallaands]] en [[Drèents]].

==Bint der geboren==
* [[Hennie van der Most]] (1950), ondernemer
* [[Chantal Beltman]] (1976), wielrenster
* [[Henk Bemboom]] (1921-2014), ondernemer
* [[Rita Spijker]] (1957),  schriefster
* [[Herman Wehkamp]] (1918-2013),  ondernemer

==Woont der of hebt der ewoond==
* [[Hermien Timmerman]] (Hermien van der Weide) (1943-2003), zangeres [[Gert en Hermien]]

==Bronnen==
*G.H. Varwijk en J.R. Seinen (samenstellers) (1983), ''Stap voor stap langs de Dedemsvaart met G.H. Varwijk'', De Vaort: Rooseboom
*[http://www.hardenberg.nl/ Webstee van de gemiente Hardenbarg]

{{Commonscat|Slagharen}}
[[Kategorie:Drèents artikel]]
[[Kategorie:Plaatse in Oaveriessel]]
[[Kategorie:Hardenbarg]]
