'''Derk met n beer''' is 'n mythologies vertellegie uut [[Tweante|Twentse]] en [[Achterhook|Achterhoekse]] sages. 

==Karst==
't Verhaal oaver Derk met n beer wörd ait tiedens de [[Kìrsttied|karsttied]] an de kinder veuredragen

Derk met d'n Beer, din op Karstoavnd oaveral rondwaart, hef zien ontstoan te daankn an: Nen zeakern boer, den al zien vee ofsteurf, wödn doarvan zoo hell'g, dat 'e noar binnen leup, ne gewere van n waand grepn en doarmet noar buutn störmn, woar 'e et gewere in de locht ofskeut, recht noar boavn an, Umme Oze Lievn Heer dood te skietn. O.L.H. wödn doaroaver ok hell'g en veraandern hum in Derk met d'n Beer.

Voolgs 't oale verhaal kump Derk met n Beer tiedens Karstoavend deur de lucht jaangn en den nemp alles met wat nie vaste zit. Dus ie mut oen arf operuumt hebben op Karstoavend, want Derk nemp alles met wa'j lös ter nog hebt liggen. 't Hekke van de weiden mu'j ok lös loaten stoan zodat Derk zunder martelen de ruumte hef. En ie mut ok nog witte strepen op de beume doen zodat e der nie tegen an vlög.  

==God Fri-j==
Wie as Derk psies is wet geniene, mar woarschienlik stamp e of van de Germaansen god [[Friej|Fri-j]], den jaggen op n [[Värken|everzwien]] met goolden bössels deur de lucht hen. Den wörden noa dat 't volk kristenen ewörden waren veur heur n kwoade demon, veur wie 't Saksiese volk n grote angst kregen. Ze dörven zölfs zien name nie uut te sprekken, uut vreze hum te roepen. Vandoar da'ze hum Derk numen. Derk zit op n onmeundig groot weeld varken, ofweh n beer.

{{Dialekt|sdz}}
[[Kategorie:Sage]]
