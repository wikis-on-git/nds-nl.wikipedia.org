'''Derk met 'n beer''' is 'n myhtelogies verhaalgie uut Tweantse en Achterhoekse sages. 

==Karst==
't Verhaal oaver Derk met 'n beer wörd aait tiedens de karsttied an de kinder veuredragen

'n Vassie van 't verhaal vertelt woar as Derk met 'n beer vandan kump: 't Giet ter van dat 't vee van 'n boer de tied almoale störven. Hier van is e zó hellig, dat e zienen geweer pakken en buten noar 'n hemel der met begunnen te jaggen. God straffen hum drek: hi-j mut noe ieuwig verdan as Derk met 'n Beer. Woar as den op karstoamp 't drokst is. 

Voolgs 't oale verhaal kump Derk met ’n Beer tiedens Karstoamp deur de löcht langes en den nemp alles met wat nie vaste zit. Dus iej mut oewen arf operuumt hemmen op Karstomp, waant Derk nemp alles met wa'j lös ter nog hebt liggen. De hekke van de weiden mu'j ok lös loaten stoan zodat Derk zunder martelen der ruumte hef. En iej mut ok nog witte strepen op de beume doen zodat e doar nie tegen an dondert.  

==Fro==
Wie is Derk en wat is 'n beer? Wie psies Derk is wet geniene, mar woarschienlik stamt e of van de Germaanse god Fro, den jaggen op 'n evverzwien met goalden bössels deur de löcht en. Den wörn nöa dat 't volk kristenen wörn waren veur eur 'n kwoade demon, veur wie 't Saksiese volk 'n grote angst kregen. Ze dörven zölfs zienen name nie uut te sprekken, uut vreze hum te reupen. Vandoor dat ze hum Derk numen. Derk zit op 'n onmeundig groot wild varken, ofwel 'n beer.

{{Dialekt|sdz|[[Hardenbarg|Haddenbarreg]]}}
[[Kategorie:Sage]]
