'''Derk met n beer''' is een mythologies vertellegie uut Twentse en Achterhoekse sages. 

==Karst==
Et verhaal oaver Derk met n beer wörd aait tiedens n karsttied an de kinder veuredragen

Een vassie van et verhaal vertölt woar as Derk met n beer vandan kump: et Giet ter van dat et vee van n boer op een tied allemoale störven. Hier van is e zo hellig, dat e zien geweer pakken en buten noar n hemel der met begunnen te jaggen. God straffen hum drek: hi-j mut noe eewig verdan as Derk met n Beer. Woar as den op karstoavend et drokst is. 

Voolgs et oalde verhaal kump Derk met n Beer tiedens Karstoavend deur de löcht langes en den nemp alles met wat nie vaste zit. Dus ie mut oewen arf operuumt hebben op Karstoavend, want Derk nemp alles met wa'j lös ter nog hebt liggen. Et hekke van de weiden mu'j ok lös loaten stoan zodat Derk zunder martelen de ruumte hef. En ie mut ok nog witte strepen op de beume doen zodat e doar nie tegen an dondert.  

==Fro==
Wie is Derk en wat is een beer? Wie psies Derk is wet geniene, mar woarschienlik stamt e of van de Germaanse god Fro, den jaggen op een evverzwien met goalden bössels deur de löcht hen. Den wörden noa dat et volk kristenen ewörden waren veur eur een kwoaden demon, veur wie et Saksiese volk een groten angst kregen. Ze dörven zölfs zienen name nie uut te sprekken, uut vreze hum te reupen. Vandoar dat ze hum Derk numen. Derk zit op een onmeundig groot wild varken, ofwel een beer.

{{Dialekt|sdz|[[Hardenbarg|Haddenbarreg]]}}
[[Kategorie:Sage]]
