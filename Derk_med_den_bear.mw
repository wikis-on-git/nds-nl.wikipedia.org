'''Derk met n beer''' is 'n mythologies vertellegie uut [[Tweante|Twentse]] en [[Achterhook|Achterhoekse]] sages. 

==Karst==
't Verhaal oaver Derk met n beer wörd ait tiedens de [[Kìrsttied|karsttied]] an de kinder veuredragen

n Varsie van 't verhaal vertölt woar as Derk met n beer vandan kump: 't Giet ter van dat 't vee van n boer op n tied allemoale störven. Hier van is de boer zo hellig, dat e zien geweer pakken en buten noar n hemel der met begunnen te jaggen. God straffen hum drek: hi-j mut noe eewig verdan as Derk met n Beer. Woar as den op karstoavend 't drokst is. 

Voolgs 't oale verhaal kump Derk met n Beer tiedens Karstoavend deur de lucht jaangn en den nemp alles met wat nie vaste zit. Dus ie mut oen arf operuumt hebben op Karstoavend, want Derk nemp alles met wa'j lös ter nog hebt liggen. 't Hekke van de weiden mu'j ok lös loaten stoan zodat Derk zunder martelen de ruumte hef. En ie mut ok nog witte strepen op de beume doen zodat e der nie tegen an vlög.  

==Fri-j==
Wie as Derk psies is wet geniene, mar woarschienlik stamp e of van de Germaansen god [[Friej|Fri-j]], den jaggen op n [[Värken|everzwien]] met goolden bössels deur de lucht hen. Den wörden noa dat 't volk kristenen ewörden waren veur heur n kwoade demon, veur wie 't Saksiese volk n grote angst kregen. Ze dörven zölfs zien name nie uut te sprekken, uut vreze hum te roepen. Vandoar da'ze hum Derk numen. Derk zit op n onmeundig groot weeld varken, ofweh n beer.

{{Dialekt|sdz|[[Hardenbarg|Haddenbarreg]]}}
[[Kategorie:Sage]]
