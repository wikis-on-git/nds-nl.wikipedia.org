'''Derk met n beer''' is 'n mythologies vertellegie uut [[Tweante|Twentse]] en [[Achterhook|Achterhoekse]] sages. 

==Karst==
't Verhaal oaver Derk met n beer wörd ait tiedens de [[Kìrsttied|karsttied]] an de kinder veuredragen

Derk met d'n Beer, din op Karstoavnd oaveral rondwaart, hef zien ontstoan te daankn an: Nen zeakern boer, den al zien vee ofsteurf, wödn doarvan zoo hell'g, dat 'e noar binnen leup, ne gewere van n waand grepn en doarmet noar buutn störmn, woar 'e et gewere in de locht ofskeut, recht noar boavn an, Umme Oze Lievn Heer dood te skietn. O.L.H. wödn doaroaver ok hell'g en veraandern hum in Derk met d'n Beer.

Voolgs 't oale verhaal kump Derk met n Beer tiedns Karstoavend deur de lucht jaagn en den nemp alles met wat nie vaste zit. Dus ie mut oewn arf op-eruumt hebbn op Karstoavnd, want Derk nemp alles met wat lös lig. 't Hekke van de weidn mu'j lös loaten stoan zodat Derk zunder marteln de ruumte hef en ie mut ok nog witte strepn op de beume doen zodat e der nie teegn an vlög. Iej' wult 'm nie hell'g hebn!

==God Fro==
Wel as Derk psies is wet geniene nie, mar d'r wöd beweerd dat 'e van de Germaansn god [[Friej|Fro]] ofstamp. Den jagn op 'n [[Värken|everzwien]] met gooln bössels deur de lucht hen. Toe et volk kristenn wödn, wödn Fro veur eer 'n kwoade demoon. De luu hebt der zo 'n grote angst veur hum ekreegn. Ze dörvn zölfs zien name nie uut te sprekkn, uut vreze hum te roepn. Vandoar da'ze hum Derk nuumn. Derk red op 'n groot wild varkn, ofwel 'n beer.

{{Dialekt|sdz}}
[[Kategorie:Sage]]
