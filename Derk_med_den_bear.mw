'''Derk med den beyr''' is een mytologisk vertellegyn uut [[Tweante|twentske]] en [[Achterhook|achterhookske]] sages.

==Karst==
Et verhaal oaver Derk med den beyr wördt altyd tydens de [[Kìrsttied|karsttyd]] an de kinder vöäredragen.

Derk met den beyr, den up karståvend oaveral rundwaart, hevt syn untstån te danken an: een buur, lange eleaden, wårvan al et vey afstürven, wördden dårvan so hellig, dat hee et geweyr van de wand greapen en dårmed når buten stormden, wår hee et geweyr in de lücht löygsköät, recht up den heamel an, ümme unsen Leven Heyr te raken. U.L.H. wördden up syn böärte dår wear hellig van en veranderden de buur in Derk med den beyr. Nu müt hee töt de lätsten dag rundswarven med syn börstelige eaver.

Volgens et olde verhaal kümt Derk met den beyr tydens karståvend döär de lücht jagen en den nemt alles med wat neet vaste sit. Düs y müt uwen arv up-erüümd hebben up karståvend, want Derk nemt alles med wat lös ligt. Et hekke van de weiden müt y lös låten stån sodat Derk sunder martelen de rüümte hevt en y müt ouk noch witte streapen up de böyme doon sodat he der neet teagen an vlügt. Y wilt hüm neet hellig hebben, den beyr!

==God Fro==
Wee as Derk precys is wet geyneyne neet, mar der wördt bewäärd dat de van de germaanske god [[Friej|Fro]] afstamt. Den jagen up een [[Värken|eaverswyn]] med golden börstels döär de lücht hen. Toon et volk christenen wördden, wördden Fro vöär ear een kwåde demoon. De lüde hebbet der so een grote angst vöär hüm ekreagen. See dürvden sülvs syn name neet uut te spreaken, uut vreyse hüm te ropen. Vandår dat see hüm Derk nöömden. Derk redt up een grout wild varken, ofwal een beyr.

{{Dialekt|sdz}}
[[Kategorie:Sage]]
