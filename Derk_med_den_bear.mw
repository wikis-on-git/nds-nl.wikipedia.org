''Derk met 'n beer'' is 'n myhtelogies verhaalgie uut Tweantse en Achterhoekse sages. 

==Karst==
't Verhaal oaver Derk met 'n beer wörd ait tiedens de karsttied an de kinder veuredragen

'n Varsie van 't verhaal vertelt woor as Derk met 'n beer vandan kump: 't Giet van dat 't vee van 'n boer de tied uut giet. Hier van is e zó hellig, dat e noar binnen hen leupen, zienen geweer pakken en noar 'n hemel begunnen te jàgen. God straffen hum drek: hi-j mut noe ieuwig verdan as Derk met 'n Beer. Woor as denne op karstoamp 't drokst is. 

Voolgs d' oale sage kump Derk met ’n Beer tiedens Karstoamp deur de lucht langes en den nemp alles met wat nie vaste zit. Dus iej mut oewen arf operuumt hemmen op Karstomp, waant Derk nemp alles met wa'j lös ter nog hebt liggen. De hekke van de weiden mu'j ok lös loaten stoan zodat Derk zunder martelen toegàànk hef. En iej mut ok nog witte strèpen op de beume doen zodat e door nie tègen an jag.  

==Fro==
Wie is Derk en wat is 'n beer? Wie presies Derk is wet geniene, mar woorschienlik stamt e of van de Germaanse god Fro, denne jagen op 'n èverzwien met golden böstels deur de lucht hen. Denne wörden nòà dat 't volk kristenen wörden waren veur heur 'n kwoaden demon, veur wie 't Achterhoekse en Tweantse veurgeslachte 'n heiligen ontzag koesteren. Ze dörven zölfs zienen name nie uut te sprekken, uut vreze hum te roepen. Vandoor dat ze hum Derk numen. Derk zit op 'n onmeundig groot wild varken, ofwel 'n beer.

{{Dialekt|sdz|[[Hardenbarg|Haddenbarreg]]}}
