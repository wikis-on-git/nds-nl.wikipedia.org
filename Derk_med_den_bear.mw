'''Derk met 'n beer'' is nen myhtelogies stellegie uut Twentse en Achterhoekse sages. 

==Karst==
'n Varsie van 't verhaal vertelt woor as Derk met 'n beer vandan kump: 't Giet van dat 't vee van nen boer dood giet. Hier van is e zó hellig, dat e noar binnen hen leupn, zienen geweer pakken en noar 'n hemel begunnen te schieten. God straffem hum: hi-j mut noe ieuwig verdan as Derk met nen Beer. Woor as e op karstoamp 't drokst is. 

Derk met 'n beer wörd ait tiedns de karsttied an de wichter veuredragen. 
Voolgs 'n oale sage  kump Derk met ’n Beer tiedens Karstoamp deur de lucht langes en den nemp alles met wat nie vaste zit. Dus iej mut oewen arf operuumt hemmen op Karstomp, waant Derk nemp alles met wa'j lös ter nog hebt liggn. De hekke van de weiden mu'j ok lös loaten stoan zodat Derk ongehinderd toegàànk hef. En iej mut ok nog witte strèpen op de beume doen zodat e door nie tèègn an jag.  

==Fro==
Wie is Derk en wat is 'n beer? Wie precies Derk is wet geniene, mar vermoedlijk stamt e of van de Germaanse god Fro, den op 'n èverzwien met goldn böstels deur de lucht jaangn. Denn wörden nòà dat 't volk kristenen wörden waren veur heur nen kwoaden demon, veur wie 't Achterhoekse en Twentse veurgeslachte nen heiligen ontzag koesteren. Ze dörven zölfs zienen name nie uut te sprekken, uut vreze hum te roepen. Vandoor dat ze hum Derk numen. Derk zit op nen onmeundig groot wild varken, ofwel nen beer.
