[[Ofbeelding:Frankendael (Amsterdam).JPG|thumb|Buutenplaetse Frankendael in den Woatergraafsmeer|right]]
Nen '''Buutenplaetse''' was, in den 15den tot den 20den eeuwe, nen (zommer)verblief veur rieke stadsleu. 

Rieken staken hun geld in under aandere laandbezit. Um dit winstgeavend te holden wöd doar op dee laanderi-je nen [[boerderi-je]]n ebouwd, dee wödden verpacht. Den boerderi-je wödden mangsmoal veurzeen van nen aparten heernkamer, nen oavervloodigen kamer, dee deur den laandhere zommers wödden ebruukt veur zien verblief doar. Boerderi-jen mit nen heernkamer wödden mangs [[höfstede]] eneumd. As den eigenoar riek genög was, wöd doar ok wal nen apart verblief, nen buutenhuus, noast den boerderi-je op et [[laandgood]] ebouwd. Uutendelek untwekkelden dizzen veurtgäng zich vanof den 16den eeuwe in den bouw van oavervloodigen buutenplaetse mit grote siertuunen. In den noabi-jen umgeaving stoand dan veulal nog nen aparte boerderi-je. Den pachter bewarkten et oaverigen laand, en zörgden veur etten veur den zommergästen van den buutenplaetse.  

Buutenplaetse lagen mangsmoal in mooie gebeeden dee tegeliekertied ok good vanuut den stad bereikbaar waren, zoas an den [[Utrechtsen Vecht|Vecht]], den [[Amstel (rivier)|Amstel]], in et [[Kennemerlaand]], an den [[Vleet (Zuud-Hollaand) |Vleet]] en an den duunraand bi-j [[Wassenaar]] en [[Den Haag]]. Ok in polders as den [[Woatergraafsmeer]] en den [[Beemster]] kuj buutenplaetse vinden, net as op [[Walcheren]]. In den 19den eeuwe kwamen ni-je gebeeden in trek woar buutenplaetse wödden sticht, zoas den [[Utrechtsen Heuvelrugge]] en et gebeed rundumme [[Arnem]].<br />
Buutenplaetse wödden mangs an-ezeen veur [[kasteel|kastele]], moar nen kasteel is oaver et algemeen nen [[adel | adellek]] bezit, moar nen buutenplaetse was mangsmoal eigendom van bürgerleu. Veul kastelen bunt in de 17den eeuwe wal in  buutenplaetse veraanderd, zoas kasteel [[Kasteel Marquette]] te [[Heemskarke]].<br />
Bekanden buutenplaetse bezitters waren [[Constantijn Huygens]] en admiroal [[Cornelis Tromp]].

Den karn van nen buutenplaetse was et heernhoes, nen stoatig huus woarin de eigenoar en zien gezin zommers verbleaven. Doarumhen lag nen [[plezeertuun]] woarin gewandeld kon wödden, mit bieveurbeeld [[fontien | fontienen]], en [[staandbeeld]]en. Mangmoal waok nen [[oranjerie]] mit buutenlaandsen plaanten en aandere tot plezeer bringenden zoaken, zoas nen [[theehuusken]], [[vöggelhuus]] of  schelpengrotte. Bi-j den buutenplaetse heurden ok mangs nen [[boerderi-je]] of [[bos]].

Halverweage 19den eeuwe raakten de buutenplaetse uut den trek, en wödden zie mangsmoal ok te duur um slechts in den zommertied te bewonnen. In sommige gebeeden gingen dee buutenplaetse vort, in aandere ploatsen stoat ze doar nog wal veul, al wödden de meeste noe et hele joar deur bewond.

In den joaren 90 van den 20den eeuwe nam den overheid den eersten stap um ni-je buutenplaetse tot untwekkeling te bringen. Nen veurbeeld is Scholtenszathe in [[Klazienaveen]].

==Bekande buutenplaetsen==

* [[Beeckestien]] in [[Velsen]]
* [[Laandgood Clingendael|Clingendael]] in [[Wassenaar]]
* Frankendael in de [[Watergraafsmeer]] [[Amsterdam]]
* [[Goldestein]] in [[Meerssen]]
* [[Gröneveld]] in [[Baarn]]
* [[Hofwieck]] in [[Veurburg]]
* [[Sparrendaal (Dreebargen)|Sparrendaal]] in [[Dreebargen]]
* [[Trompenburgh|Trompenburg]] in [['s-Graveland (Noord-Hollaand)|'s-Gravelaand]]

==Canon van Nederlaand==
Buutenhuze bunt op-enommen in den [[canon van Nederlaand]]. Den commissie-[[Frits van Oostrom|Van Oostrom]] hef buutenhuuzen as éne van den vieftig underwarpen op-enommen dee neet in dem geskiednislesse op et Nederlaandsen [[onderwies|skoole]] meugt untbreaken.


[[Kattegerie:Achterhooks_artikel]]
[[Kattegerie:Laandgood]]

[[en: buitenplaats]]
[[fr: buitenplaats]]
[[nl: buitenplaats]]
