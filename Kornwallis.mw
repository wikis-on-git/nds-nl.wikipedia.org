[[Bestaand:Coccoliths_in_the_Celtic_Sea-NASA.jpg|thumb|Kaorte van Kornwallis (links bovenan) en Frankriek (rechts onderan)]]
'''Kornwallis''' ([[Engels]]: ''Cornwall'', [[Kornies]]: ''Kernow'') is n bestuurlik graafschap en n [[hartogdom]] in t uterste zuudwesten van [[Engelaand]]. Kornwallis is n schiereilaand dat in t noorden en t westen grenst an de [[Keltiese zee]], in t zujen an t [[t Kanaal]], en in t oosten an de graafschap [[Devon]], waorvan t escheien wörden deur de rivier de [[Tamar]]. Kornwallis hef um en bie de 536.000 inwoeners en beslöt n oppervlakte van 3.563 km<sup>2</sup>, t hef n bevolkingsdichtheid van 150 inw./km<sup>2</sup>. De [[heufdstad]] van Kornwallis is [[Truro]], mer t stadjen [[St Austell]] hef de meeste inwoeners.

Kornwallis hef n ruug en vake nog ongerept laandschap, waorvan [[Bodmin Moor]] n belangriek deel uutmaakt. t Hef n [[zeeklimaot]] mit redelik zachte wienters. Deurdat t der zwat nooit vriest bin veule soorten (in-evoerden) [[subtropies klimaot|subtropiese plaanten]] as [[palmenfamilie|palmen]] en kamerplaanten der ingeburgerd. Deurdat t der merakels veule kan regenen greuit [[Sphagnum|veenmosse]] der as kool, wat dan oek te marken is an de veule [[moor|moerassen]] die der bin. t Toerisme is de belangriekste bron van inkomsten, naost [[visserieje]], [[laandbouw]] en [[bloemeteelt]]. De industrie hef zit veural in de kuststejen [[Vaolmujen (Kornwallis)|Vaolmujen (Falmouth)]], [[Fowey]] en [[Penzance]].

t Meest westelike punt hit ''Penn an Wlas'' ([[Engels]]: ''Land's End'') en is n belangrieke toeristiese trekpleister, liek as [[St Michael's Mount]]. Oek hef t graafschap n groot antal prehistoriese overbliefsels waoronder oerouwe tinmienen die uut de [[bronstied]] stammen. In de [[18e eeuw|18e[[ en [[19e eeuw]] was Kornwallis verantwoordelik veur 40% van de wereldproduksie van [[tin (element)|tin]]. n Kasteelruïne kortbie [[Tintagel]] wörden deur de Kornen (inwoeners van Kornwallis) ezien as de plekke waor Koning Arthur geboren is. n Bekende beziensweerdigheid is oek Eden Project, n botaniese tune mit twee kassekomplexen die evormd wörden deur meerdere [[geodetiese koepel]]s. Disse botaniese tune ligt in Bodelva, vuuf kilometer buten [[St Austell]].

In Kornwallis wördden der vrogger [[Kornies]] espreuken; der wörden eprobeert um disse uutestörven taal niej leven in te blaozen, zo is der bieveurbeeld n [[Wikipedie]] in t "Kernowek" en n [[regionalisme|regionalistiese]] [[politieke partieje]] [[Mebyon Kernow]], die lid is van de [[Europese Vrieje Alliansie]].

[[Charles, prins van Wales|Prins Charles]], de Britse kroonprins, en zien echtgenote [[Camilla Parker Bowles]] bin hartog en hartoginne van Kornwallis.

== Klimaot ==
t Klimaot van Kornwallis is, ten opzichte van de rest van Engelaand en zeker vergeleken mit de breedtegraod (50-51N) arg zachte. Kornwallis steet derum bekend dat je der gemakkelik verschillende (sub-)[[tropen (geografie)|tropiese]] plaanten in de losse grond kunnen houwen, zo as n antal [[Palmenfamilie|palm]]soorten.

== Bestuurlike indeling ==
Veur april 2009 had Kornwallis zes distrikten: [[Penwith]], [[Kerrier]], [[Carrick (Engelaand)|Carrick]], [[Restormel]], [[Caradon]] en [[Noord-Kornwallis]], en de Scilly-eilaanden.

== Grootste plaotsen ==
*[[Truro (Cornwall)|Truro]]
*[[Redruth]]
*[[Vaolmujen (Kornwallis)|Vaolmujen (Falmouth)]]
*[[Penzance]]
*[[St Ives (Kornwallis)|St Ives]]
*[[Hayle]]
*[[Camborne]]
*[[Helston]]
*[[Newquay]]
*[[St Austell]]
*[[Bodmin]]
*[[Wadebridge]]
*[[Saltash]]
*[[Liskeard]]
*[[Launceston (Kornwallis)|Launceston]]
*[[Bude (Cornwall)|Bude]]

== Galderieje ==
<gallery>
Bestaand:England-lands-end-1987.jpg|Penn an Wlas (Land's End)
Bestaand:Image-Eden Project dome and garden.jpg|t Eden Project
Bestaand:Stives4.jpg|St Ives 
Bestaand:Truro stmarysst.jpg|Truro, de heufdstad van Kornwallis
Bestaand:Minack Theatre.jpg|Minack Theatre
Bestaand:Tresco - aerial photo6.jpg|Scilly-eilaanden
Bestaand:FalmouthDocks.jpg|De haven van Vaolmujen
Bestaand:Brown willy.JPG|Brown Willy, Bodmin Moor
</gallery>

==Geboren==
* [[Duncan McNaughton]] (1910-1998), Kanadese atleet
* [[Jason Dawe]], kolumnist van [[The Sunday Times]]

== Uutgaonde verwiezingen ==
* [http://www.cornwall.gov.uk/ Cornwall Council]
* [http://www.marhamchurch.eu/Cornwall_Picture_Gallery.htm Foto's van Kornwallis]

{{Commonscat|Cornwall|Kornwallis}}

{{Dialekt|wvel|Nunspeet|Algemene Nedersaksiese Schriefwieze}}
[[Kategorie:Engelaand]]
