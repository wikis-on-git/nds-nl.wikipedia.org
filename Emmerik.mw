[[Ofbeelding:DEU Emmerich COA.svg|thumb|right|100px|Et woapen van Emmerik]]
'''Emmerik''' ([[Duuts]]: ''Emmerich am Rhein'') is ne [[Stad (woonstee)|stad]] in den [[Duutslaand|Duutsen]] deelstoat [[Noordrhain-Westfele|Noordrien-Westfaolen]], elaegen an den rechteroover (den noordeleken) van den [[Rijn]], rundumme 10 kilometer noordelek van [[Kleef]] en rundumme vief kilometer ten zuden van de [[Nederland]]se grenze bi-j [['s-Heerenbarg]]. De gemeente Emmerik hef ne oppervlakte van rundumme 80&nbsp;km².

== Geskiednis ==
In et joar 828 wödt Emmerik veur et eerst eneumd in n skrift. Emmerik ontstoand vermeudelek rundumme et joar 700. Tot et midden van de 13de eeuwe untwekkelden Emmerik zich tot ne handelsplaatse. 

Emmerik hef tot [[1402]] tot et hartogdom [[Gelre]] beheurd. Doar bunt nog veurbeelden van den ''Old-Geldersen bouwstiel'' trög te vinden. Een veurbeeld hiervan is den zudeleken gaevel van de St. Martini Münsterkarke, dee in de eerste helfte van de 16de eeuwe wöd ebouwd.

== Stadsdele en karkdarpen ==
Emmerik besteet uut de volgende [[Ortsteil|stadsdele]] en [[Karkdarp|karkdarpen]]:
*[[Borghees]], 389 inwonners 
*[[Doornik (Emmerik)]], 445 inwonners 
*[[Elten]] (mit [[Hoog-Elten]]), 4.701 inwonners
*[[Emmerik-Olde stads gebeed]], 18.397 inwonners
*[[Hüttum]], 3.120 inwonners
*[[Klein-Netterden]], 544 inwonners
*[[Praest]], 2.055 inwonners
*[[Vrasselt]], 1.366 inwonners

Wieter bunt doar nog de [[buurtschop]]pen:
*[[Elsepasse]]
*[[Speulbaerg]]

== Geleuf ==
In Emmerik staot karken, waorunder twee in et centrum. Veurbeelden hiervan bunt de ''Aldegundiskarke'', de ''St. Martinikarke'', de ''Heiligen Geistkarke'' in de wiek [[Speulbarg]] en de ''Evangeliese Karke''.

In de St. Martinikarke is nen 11den-eeuwsen [[crypte]], n goties [[koorgesteulte]] en nen schatkamer. Et oldste deel van de karke hef nen Romaansen eursprong. Dit zol volgens de oaverlaevering de karke waen dee [[Willibrord]] stichtten. Den karktoorn is met et kruus derbi-j 69,5 meter hooge.

In de 15de-eeuwse St. Aldegondiskarke, dee in den letsten krieg zwoaren schaa lae, is n zeer groot concert[[carillon]]. De toornspitse is noa den letsten krieg neet meer op den toorn trög ezet.

Bi-j ''Pauseleken Bulle Salutte Annimarum'' van [[16 juli]] [[1821]] wöd Emmerik uut de [[Hollaandsen Zending]] enommen en in-evoogd in et ''Diocees Münster''.

== Bezeensweerdig ==
* De brugge van de Rieksstroate oaver den Rijn bi-j Emmerik is met nen oaverspanning van 500 meter en ne totale lengte van 1.228 meter de langste [[hangbrugge]] van Duutslaand.
* Bi-j et ''Rheinmuseum'' kuj skeepsmodellen en tentoonstellingen oaver den [[rijn]]voart en de geskiednis van de stad Emmerik bekieken.
* ''Rheinpromenade'': in Emmerik waren in [[april]] [[2007]] festiviteiten ter gelaegenheid van de officiële oppening van den verni-jden Rijnboulevard. Den kadewal wodden verheugd en den [[boulevard]] woddenn mooi emaakt veur wandelaars.
* In et [[park]] an et ende van de ''Rheinpromenade'' steet et ''[[Haus im Park (Emmerik)|Haus im Park]]''. Dit is vanof [[1968]] et mooi elaegen underkommen van de ''Kunstveraeniging'' Emmerik. De schouwruumte is in et weekend te bekieken.

== Trivia ==
* Et heufdkantoor en de fabreek van de firma Katjes (maker van dropwoaren en snoop, in Nederlaand bekand as "Katja") stoat in Emmerik.
* In Emmerik-Vrasselt bunt fabreeken veur Bouwkeramiek (veur gesmoord Vrasselts Blauw)

== Literatuur ==
* Herbert Kleipaß: ''Emmerich am Rhein. (Bildband)'', Erfurt, 2005, ISBN 3-89702-847-6

== Galleri-je ==
<gallery>
Ofbeelding:Emmerich_St._Martinikarke.jpg|St.Martinikarke
Ofbeelding:Emmerich_rijnbrugge.jpg|Uutzicht op de brugge oaver den Rijn
Ofbeelding:Christuskirche Emmerich-8806.jpg|Christuskarke
Ofbeelding:St. Aldegundis, Emmerich am Rhein-3782.jpg|Aldegondiskarke
</gallery>

[[Kategorie:Achterhooks artikel]]
[[Kategorie:Stad in Duutslaand]]
[[Kategorie:Gemeente in Noordrien-Westfoaln]]
[[Kategorie:Plaotse in Noordrien-Westfoaln]]
