[[Ofbeelding:Emmerich am Rhein-Wappen.png|thumb|right|100px|Et woapen van Emmerik]]
'''Emmerik''' ([[Duuts]]: ''Emmerich am Rhein'') is nen [[stad]] in den [[Duutslaand|Duutsen]] deelstoat [[Noordrhain-Westfele|Noord-Rijnlaand-Westfaolen]], eleagen an den rechteroover (den noordeleken) van den [[Rijn]], rundumme 10 kilometer ten noordelek van [[Kleef]] en rundumme vief kilometer ten zuuden van den [[Nederlaand]]sen grenze bij [['s-Heerenbarg]]. Den gemeente Emmerik hef nen oppervlakte van rundumme 80 km².

==Geskiednis==
In et joar 828 wödt Emmerik veur et eerst eneumd in nen skrift. Emmerik ontstoand vermeudelek rundumme et joar 700. Tot et midden van den 13den eeuwe untwekkelden Emmerik zich tot nen handelsplaetse. 

Emmerik hef tot [[1402]] tot et hartogdom [[Gelre]] beheurd. Doar bunt nog veurbeelden van den ''Old-Geldersen bouwstiel'' trög te vinden. Nen veurbeeld hiervan is den zuudelieken geavel van den St. Martini Münsterkkarke, dee in den eersten helfte van den 16den eeuwe wöd ebouwd.

==Stadsdele en karkdarpen==
Emmerik besteet uut de volgenden [[Ortsteil|stadsdele]] en karkdarpen:
*[[Borghees]], 389 inwonners  
*[[Doornik (Emmerik)]], 445 inwonners 
*[[Elten]] (mit [[Hoog-Elten]]), 4.701 inwonners
*[[Emmerik-Olde stads gebeed]], 18.397 inwonners
*[[Hüttum]], 3.120 inwonners
*[[Klein-Netterden]], 544 inwonners
*[[Praest]], 2.055 inwonners
*[[Vrasselt]], 1.366 inwonners

Wieter bunt doar nog de [[buurtschop]]pen:
*[[Elsepasse]]
*[[Speulbearg]]

==Geleuf==
In Emmerik staot karken, waorunder twee in et centrum. Veurbeelden hiervan bunt den ''Aldegundiskarke'', den ''St. Martinikarke'', den ''Heiligen Geistkarke'' in den wiek [[Speulbarg]] en den ''Evangeliesen Karke''.

In den St. Martinikarke is nen 11den-eeuwsen [[crypte]], nen gotiesen [[koorgesteulte]] en nen schatkamer. Et oldsten dele van den kark hef nen Romaansen eursprong. Dit zol volgens den oaverleavering den karke wean dee [[Willibrord]] stichtten. Den karktoorn is mit et kruus doarbi-j 69,5 meter hooge.

In den 15den-eeuwsen St. Aldegondiskarke, dee in den letsten krieg zwoaren schaa leed, is nen zeer grootn concert[[carillon]]. Den toornspitse is noa den letsten krieg neet meer op den toorn trög ezet.

Bi-j ''Pauseleken Bulle Salutte Annimarum'' van [[16 juli]] [[1821]] wöd Emmerik uut den [[Hollaandsen Zending]] enommen en in-evoogd in et ''Diocees Münster''.

==Bezeensweerdig==
* Den brugge van den Rieksstroate oaver den Rijn bi-j Emmerik is mit nen oaverspanning van 500 meter en nen totalen lengte van 1.228 meter den langsten [[hangbrugge]] van Duutslaand.
* Bi-j et ''Rheinmuseum'' kuj skeepsmodellen en tentoonstellingen oaver den [[rijn]]voart en den geskiednis van den stad Emmerik bekieken.
* ''Rheinpromenade'': in Emmerik waren in [[april]] [[2007]] festiviteiten ter geleagenheid van den officiële oppening van den verni-jden Rijnboulevard. Den kadewalle wöd verheugd en den [[boulevard]] wöd mooi emaakt veur wandelaars.
* In et [[park]] an et ende van den ''Rheinpromenade'' steet et ''[[Haus im Park (Emmerik)|Haus im Park]]''. Dit is vanof [[1968]] et mooi eleagen underkommen van den ''Kunstvereaniging'' Emmerik. Den schouwruumte is in et weekend te bekieken.

==Trivia==
* Et heufdkantoor en den fabreek van den firma Katjes (maker van dropwoaren en snoop, in Nederlaand bekand as "Katja") stoat in Emmerik.
* In Emmerik-Vrasselt bunt fabreeken veur Bouwkeramiek (veur gesmoord Vrasselts Blauw)

== Literatuur ==
* Herbert Kleipaß: ''Emmerich am Rhein. (Bildband)'', Erfurt, 2005, ISBN 3-89702-847-6

==Galleri-je==
<gallery>
Ofbeelding:Emmerich_St._Martinikarke.jpg|St.Martinikarke
Ofbeelding:Emmerich_rijnbrugge.jpg|Uutzicht op den brugge oaver den Rijn
Ofbeelding:Emmerich_Christuskarke.jpg|Christuskarke
Ofbeelding:Aldegondiskarke.jpg|Aldegondiskarke
</gallery>

[[Kattegerie:Achterhooks_artikel]]
[[Kattegerie:Plaotse in Duutslaand]]
[[Kattegerie:Stad in Duutslaand]]

[[ca:Emmerich]]
[[de:Emmerich am Rhein]]
[[en:Emmerich am Rhein]]
[[eo:Emmerich am Rhein]]
[[et:Emmerich]]
[[fr:Emmerich am Rhein]]
[[it:Emmerich am Rhein]]
[[lt:Emerichas]]
[[nds:Emmerek]]
[[nl:Emmerik]]
[[pl:Emmerich am Rhein]]
[[ro:Emmerich am Rhein]]
[[ru:Эммерих-на-Рейне]]
[[sk:Emmerich am Rhein]]
[[sv:Emmerich am Rhein]]
[[vo:Emmerich am Rhein]]
