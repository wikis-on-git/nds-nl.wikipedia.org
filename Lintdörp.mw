n '''Lintdörp''' is n laank uutstrekt [[dörp]] dat voak laangs n [[Knoal (woaterweg)|knoal]], [[weeg]] of olle [[zaandrugge]] legen is. In [[België|Bèlgie]] en t noorden en westen van [[Nederlaand]] kommen n huil ìnde lintdörpen veur. 

==Veenkelonien==
Ien de [[Veenkelonien]] binnen zai ontstoan deurdat man knoalen gruif veur de ontginnen van t gebied. Man gruif eerst t [[Stadsknoal (knoal)|Stadsknoal]] vanuut t [[Wìnschoterdaip]] richten [[Troapel]]. Aan dit knoal kwamen huzen te stoan dij uutìndelek de dörpen [[Wildervank]], [[Knoal (dörp)|Knoal]], [[Muzzelknoal]], [[Zaandbaarg]] en [[Troapelknoal]] vörmd hebben. Vanuur dit knoal wuiren der ziedknoalen groaven. Dit gebeurde veuraal aan Drìntse kaande. Tegenswoordeg stoan dizze ziedknoalen (summegen binnen dempt) en de lintdörpen der bie laangs bekend as de [[Drìntse monden]]. Dit het as reden dat binoa elk lintdörp n suffix het op -mond. Veurbeelden binnen [[Valthermond]], [[Bunermond]] en [[Eksloërmond]].

==Zaandruggen==
As der n zaandrugge tuzzen n veengebied of n klaaigebied deurlop, is der n grote kaans dat der op dizze zaandrugge vrouger n lintdörp baauwd is. Dizzent binnen, in tegenstellen tot lintdörpen in de Veenkelonien veul oalder. n Goud veurbeeld hiervan is de riege [[Kolham]], [[Froombosk]], [[Slochter]], [[Schewôlde]], [[Hellum]], [[Sibboeren]]. Dit binnen olle dörpen dij op n heuvelrugge tuzzen t klaai baauwd binnen. Dit is de reden woarom dizze dörpen gain [[wierdendörpen]] binnen. Voak zugt man wel dat lintdörpen, zowel op zaandroggen as in de veenkelonien, tegenswoordeg voak aan de ziedkaande uutbaauwd binnen, woardeur zai voak nait allend meer bestoan oet ain of twij lieke stroaten.

==Veurbeelden van lintdörpen==
*[[Stappest]] mit [[Roevène]] ([[Overiessel]])
*De [[Drìntse Monden]] ([[Drìnthe]])

{{dia|Schreven in t Veenkelonioals}}

[[Kategorie:Grunnegs artikel]]
[[Kategorie:Geografie]]
