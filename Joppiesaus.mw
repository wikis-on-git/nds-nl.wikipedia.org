[[File:Bakje joppiesaus.jpg|thumb|Joppiesaus]]
'''Joppiesaus'''<ref>Steet as “Joppie saus” inskrevn bie t BBIE, moar heurt noar Nederlaandse skriefwieze zoonder spaatsie schrevn te wordn.</ref> is ne koalde, gellige [[saus]]. t Is ne saus dee te kriegn is in verskeidene kafetaria's in Nederlaand en [[België]]. De saus wörd gewoonlik ovver de [[patat]] doan, of verskeidene [[snack]]s en [[hambörgers]]. t Wör bedacht deur n oetbater van n [[etkroam]] in [[Glanerbrug]] in [[Tweante]]. 

== Smaak en inhoald ==
Joppiesaus besteet net as de meeste sauzn oet öllie, water en nen menghulpstof (''emulgator''). Wieders zitt dr ok [[siepel]]n en [[kerrie]] deur, dee'j ok good preuvn köant. t Oorspronkelike resept van joppiesaus is nich openboar, moar op t internet goat verskilnde reseptn roond dee wat smaak angeet redelik in de buurte komt van t echte. Vaak steet in dee reseptn da'j [[mayonaise]], [[curry]] en siepeln saamn met kerrie in ne bepoalde verhoalding onmeundig fien mut moaln en mengn. Zo wörd vaak ok "spesjaal" maakt.

De smaak "Patatje Joppie" wun in [[2010]] de "Maak de smaak"-wedstried van [[sjips]]fabrikaant [[Smiths Food Group|Lays]].<ref>[http://www.distrifood.nl/web/Assortiment/Assortimentsnieuws/Assortiment-artikel/138537/Patatje-Joppie-wint-chipswedstrijd-Lays.htm www.distrifood.nl], bekekn op 12 december 2010</ref>

Ok hef de maker van Joppiesaus, Elite Salades & Snacks B.V. oet [[Nee]] in n [[Achterhook]] ne Joppie salade maakt.

== Produksie ==
Joppiesaus wörd maakt bie Elite Salades & Snacks B.V. in [[Nee]]. Zee hebt t resept van etkroam Annie's Snackbar oet Glanerbrug ovverkocht en hebt ook de rechten op t meark "Joppiesaus".<ref>[http://register.boip.int/bmbonline/details/trademark/show.do?markID=1425451&markNumber=706178&markNumberType=REG Joppie saus] in de mearknlieste van t BBIE.</ref>

== Oetgoande koppeling ==
*[http://www.joppiesaus.nl/ Offisjele site van Joppiesaus]

==Verwiezings==
<references/>

[[Kategorie: Tweants artikel]]
[[Kategorie: Saus]]
