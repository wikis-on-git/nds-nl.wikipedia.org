[[Ofbeelding:Maartenvanrossum.gif|thumb|160px|Maarten van Rossum, [[1490]]-[[1555]].]]

'''Maarten van Rossum''' ([[Zaltbommel]], rundumme [[1490]] - [[Antwarpen]], [[7 juni]] [[1555]]). Ziene olders, [[Johan van Rossum]], heer van [[Rossum]] en Johanna van Hemert trouwden vermeudelek veur 1478. Zi-j beheurden tot den laegen adel in de [[Bommelerweerd]]. Maarten verweerf in zien leaven de titels van heer van [[Poederoijen]], pandheer en drost van [[Breevoort]] vanof 1534 tot an zienen dood in 1555, heer van [[Kasteel De Cannenburgh]], heer van [[Lathum]] en [[Baer]], was maarschalk van [[Gelre]] en keizerlek [[stadholder]] van [[Hartogdom Luxemburg|Luxemburg]].

==Histories verband==
An et ende van de [[15e eeuw|15de]] en et beginne van de [[16e eeuw|16de eeuwe]] probierden de Bourgondiers (u.a. [[Karel de Stoute]]) en eure opvolgers den Habsburgers (keizer [[Maximiliaan I van Oostenriek]] en zienen opvolger keizer [[Karel V van et Heilige Roomse Riek|Karel V]]) eur arfgroondgebeed in de Nederlanden uut te breiden. Zi-j hadden in de noordeleke Nederlaanden al Broabant, Hollaand en Zeelaand under beheersing, moar prebeerden ok de rest van dit gebeed te veroaveren. Dat leverden stried op mit: den Biskop van Utrecht, den heersten oaver et Sticht (Utrecht) en et Oaversticht (Oaveriessel, Drenthe en Grunnen); den hartog van Gelre (Gelderlaand); en het min of meer “vri-je” Freeslaand. Doar wödden deur de Habsburgers reagelmoatig zelfs kriegshaandelingen in dizze gebeeden undernommen, wat dan wier kriegshandelingen op reep van u.a. de Geldersen.

==Leavens-löppe==
Maarten steet bekend as bekwaom leageranvuurder in deenst van hartog [[Karel van Gelre]]. Den hartog wol de Habsburgers uut Gelre holden, zodat Gelre zelfstaandig kon blieven. Ziene vermoardheid as soldaot hef hi-j te danken an eslaagde kriegshandelingen, under andere noar [[Den Haag]] in [[1528]]. In dat joar wodden hi-j ok beneumd tot [[maarschalk]]. Mede deur zien kriegsinzicht heeld den hartog van Gelre zienen stried teggen de Habsburgers uut tot [[1543]]. As beroopssoldaot trad Maarten loater in deenst van zienen veurmoaligen vi-jand, keizer [[Karel V van et Heilige Roomse Riek|Karel V]]. In keizerleken deenst wöd hi-j [[stadholder]] van [[Hartogdom Luxemburg|Luxemburg]].
 
In et veurjoar van [[1555]] wodden Maarten krank, meugelek raakten hi-j besmet mit de [[pest]] of de [[vlektyfus]]. Hi-j is dan in [[Charlemont]], in wat noe [[Frankriek]] is. Op 7 juni 1555 overlead Maarten van Rossum in [[Antwarpen]], woar hi-j hen was ebrächt veur de beste mediese behandeling van ziene tied. Zien lichaam wodden oaverbrächt noar [[Rossum]], woar hi-j in de karke wierd begroaven.
[[Ofbeelding:Cannen veur.jpg|thumb|160px|Kasteel den Cannenburgh]]

==Maarten van Rossumhuus==

In [[Zaltbommel]] steet et [[Maarten van Rossumhuus]]. Dit mooie 'stadskasteel' kump uut rundumme 1535. In et gebouw is sinds 1937 et [[Maarten van Rossummuseum]] evestigd. Ok in [[Vaossen]] steet n hoes van Maarten, et [[Kasteel De Cannenburgh]], en n aander "Huus van Rossum" steet in [[Arnem]], ok wal et [[Duvelshuus]] eneumd. Et Duvelshuus dankt zienen name an de [[sater]]s (weazens mit et underlichaam van nen bok en et boavenlief van nen mens).

==Uutgoande verwiezingen==
* [http://www.maartenvanrossum.com Op zuuk noar Maarten van Rossum]
* [http://www.maartenvanrossummuseum.nl/ Maarten van Rossum museum]

{{Bron|1=
*M. Witteveen, P. Schipper en S. van Doornmalen, ''Een pronkstuk in Zaltbommel. Maarten van Rossem, zijn huis en het museum'', Zaltbommel/Uitgeverij Aprilis 2005.
*Jan & Annie Romein, De lage landen bij de zee, Amsterdam, 1976 (6e dr.), 185.
*J.I.Israel, De Republiek 1477-1806, Franeker, 2001 (5e dr.), 66-67 en 71.
}}

{{DEFAULTSORT:Rossum, Maarten Van}}
[[Kattegerie:Achterhooks artikel]]
[[Kattegerie:Gelderlaand]]
[[Kattegerie:Geschiedenis]]

[[en:Maarten van Rossum]]
[[es:Maarten van Rossum]]
[[fy:Maarten fan Rossum]]
[[nl:Maarten van Rossum]]
[[simple:Maarten van Rossum]]
