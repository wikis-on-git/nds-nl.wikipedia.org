[[Ofbeelding:Maartenvanrossum.gif|thumb|160px|Maarten van Rossum, [[1490]]-[[1555]].]]

'''Maarten van Rossum''' ([[Zaltbommel]], rundumme [[1490]] - [[Antwarpen]], [[7 juni]] [[1555]]). Zien olders, [[Johan van Rossum]], here van [[Rossum]] en Johanna van Hemert trouwden vermeudelek veur 1478. Zi-j beheurden tot den laegen adel in den [[Bommelerweerd]]. Maarten verweerf in zien leaven den titels van here van [[Poederoijen]], pandhere en droste van [[Breevoort]] vanof 1534 tot an zien dood in 1555, here van [[Kasteel De Cannenburgh]], here van [[Lathum]] en [[Baer]], was maarschalk van [[Gelre]] en keizerlek [[stadholder]] van [[Hartogdom Luxemburg|Luxemburg]].

==Histories verband==
An et end van den [[15e eeuw|15den]] en et beginne van den [[16e eeuw|16den eeuwe]] probierden den Bourgondiers (u.a. [[Karel de Stoute]]) en hun opvolgers den Habsburgers (keizer [[Maximiliaan I van Oostenriek]] en zien opvolger keizer [[Karel V van et Heiligen Roomsen Riek|Karel V]]) hun arfgroondgebeed in den Nederlaanden uut te breiden. Zi-j hadden in den noordeleken Nederlaanden reeds Broabant, Hollaand en Zeelaand under beheersing, moar trachtten ok den reste van dit gebeed te veroaveren. Dat leverden stried op mit: den Biskoppe van Utrecht, dee heersten oaver et Sticht (Utrecht) en et Oaversticht (Oaveriessel, Drenthe en Grunnen); den hartog van Gelre (Gelderlaand); en het min of meer “vri-je” Freeslaand. Doar wödden deur den Habsburgers reagelmoatig zelfs kriegshaandelingen in dizzen gebeeden undernommen, wat dan wier kriegshandelingen op reep van u.a. den Geldersen.

==Leavenslöp==
Maarten steet bekand as bekwaom leageranvuurder in deenst van hartog [[Karel van Gelre]]. Den hartog wilden den Habsburgers uut Gelre holden, zodat Gelre zelfstaandig kon blieven. Zien vermoardheid as soldaot hef hi-j te danken an geslaogden kriegshandelingen, under andere noar [[Den Haag]] in [[1528]]. In dat joar wöd hi-j ok beneumd tot [[maarschalk]]. Mede deur zien kriegsinzicht heeld den hartog van Gelre zien stried teggen den Habsburgers uut tot [[1543]]. As beroopssoldaot trad Maarten loater in deenst van zien veurmoalige vijand, keizer [[Karel V van et Heiligen Roomsen Riek|Karel V]]. In keizerleken deenst wöd hi-j [[stadholder]] van [[Hartogdom Luxemburg|Luxemburg]].
 
In et veurjoar van [[1555]] wöd Maarten krank, meugelek raakten hi-j besmet mit den [[pest]] of den [[vlektyfus]]. Hi-j is dan in [[Charlemont]], in wat noe [[Frankriek]] is. Op 7 juni 1555 overlead Maarten van Rossum in [[Antwarpen]], woar hi-j hen was ebrächt veur den beste mediesen behandeling van zien tied. Zien lichaam wöd oaverbrächt noar [[Rossum]], alwoar hi-j in den karke wierd begroaven.
[[Ofbeelding:Cannen veur.jpg|thumb|160px|Kastele den Cannenburgh]]

==Maarten van Rossumhuus==

In [[Zaltbommel]] steet et [[Maarten van Rossumhuus]]. Dit mooien 'stadskastele' kump uut rundumme 1535. In et gebouw is sinds 1937 et [[Maarten van Rossummuseum]] evestigd. Ok in [[Vaossen]] steet nen hoes van Maarten, et [[Kasteel De Cannenburgh]], en nen aander "Huus van Rossum" steet in [[Arnem]], ok wal et [[Duvelshuus]] eneumd. Et Duvelshuus dankt zien name an den [[sater]]s (weazens mit et underlichaam van nen bokke en et boavenlief van nen mens).

==Uutgoande verwiezingen==
* [http://www.maartenvanrossum.com Op zuuk noar Maarten van Rossum]
* [http://www.maartenvanrossummuseum.nl/ Maarten van Rossum museum]

{{Bron|
*M. Witteveen, P. Schipper en S. van Doornmalen, ''Een pronkstuk in Zaltbommel. Maarten van Rossem, zijn huis en het museum'', Zaltbommel/Uitgeverij Aprilis 2005.
*Jan & Annie Romein, De lage landen bij de zee, Amsterdam, 1976 (6e dr.), 185.
*J.I.Israel, De Republiek 1477-1806, Franeker, 2001 (5e dr.), 66-67 en 71.
}}

[[Kattegerie:Achterhooks_artikel]]
[[Kattegerie:Gelderlaand]]
[[Kattegerie:Geschiedenis]]

[[en:Maarten van Rossum]]
[[es:Maarten van Rossum]]
[[nl:Maarten van Rossum]]
