[[Bestaand:Wikipedia-logo-v2.svg|right|200px|t Beelmärk van Wikipedie]]
'''Wikipedie''' ([[Engels]]: ''Wikipedia'') is n projekt van de [[Wikimedia Foundation|Wikimedia-stichting]], die as doel ef um in elke tääl een volledige en rechtenvri'je [[ensyklopedie]] op t internet te mäken. Naost typiese ensyklopedie-artikels he'j op Wikipedie ok informasie die väke in verband ebracht wordt mit [[almanak]]ken, spesialistiese tiedskriften en zäken die in t ni'js bint. De artikels op de wiki's worden eskreven deur verskillende vri'jwillige auteurs. De naam ''Wikipedie/Wikipedia'' is n samentrekking van ''wiki'' ([[Hawaïaans|Awaïaans]] veur ''vlogge'') en ''ensyklo'''pedie'''''.

Onder de [[parreplu|pärreplu]] van de Wikimedia-stichting bint verskillende projekten, waorvan Wikipedie t oldste, bekendste en suksesvolste projekt is. De organisasie Wikipedia zit in [[Florida]], [[Verienigde Staoten van Amerika|Amerika]] en ef gien winstoogmärk. Wikipedie is esticht deur [[Jimmy Wales]] en zien medeoprichter [[Larry Sanger]]. In [[2003]] draagden Wales zien rechten op de naam Wikipedie, de webstee zelf en de servers waorop ze dreiden, over an de Wikimedia-stichting. Disse stichting ef Wales op-ericht um veur n lange tied t be-old en de värdere ontwikkeling van Wikipedie meugelik te mäken. De stichting laeft zwat alleend mär van giften en ef n kleine onderd betaolde medewärkers in dienst. Mär Wikipedie zelf wordt deur vri'jwilligers beheerd en eskreven.

Umdät de artikels deur elke bezuker bewärkt kunnen worden, gef Wikipedie gien garansie dät de artikels ok daodwärkelik goed eskreven bint. Vandalisme is väke n probleem, veural bi'j de wat grotere Wikipedieën.

t Wikipedie-projekt is begunnen op [[15 jannewaori]] [[2001]], mär bestun toe alleend nog mär in t [[Engels]]. De eerste anderstälige versie was in t [[Frans]], en begun op [[23 meert]] [[2001]]. De [[Nedersaksiese Wikipedie|Nedersaksiese versie van Wikipedie]] is begunnen op [[23 meert]] [[2006]] en ef noe {{NUMBEROFARTICLES}} artikels. t Internetadres van de Nedersaksiese Wikipedie is http://nds-nl.wikipedia.org/. De [[Engels]]e versie is t grootst en ef roem 3.500.000 artikels. In totaal waren der in [[15 jannewaori]] [[2011]] meer as 17 miljoen artikels te vinden op iel Wikipedie in 278 verskillende tälen en streektälen.

== Zie ok ==
* [[Platduutse Wikipedia]]

{{Dialekt|ovel|Attem|Algemene Nedersaksiese Skriefwieze}}

[[Kategorie:Organisaotie]]
