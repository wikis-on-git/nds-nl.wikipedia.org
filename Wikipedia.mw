[[Bestaand:Wikipedia-logo-v2.svg|right|200px|t Beelmärk van Wikipedia]]
'''Wikipedia''' is n projekt van de [[Wikimedia Foundation|Wikimedia-stichting]], die as doel ef um in elke tääl een volledige en rechtenvri'je [[ensyklopedie]] op t internet te mäken. Naost typiese ensyklopedie-artikels he'j op Wikipedia ok informasie die väke in verband ebracht wordt mit [[almanak]]ken, spesialistiese tiedskriften en zäken die in t ni'js bint. De artikels op de wiki's worden eskreven deur verskillende vri'jwillige auteurs. De naam ''Wikipedia'' is n samentrekking van ''wiki'' ([[Hawaïaans|Awaïaans]] veur ''vlogge'') en t Engelse ''encyclo'''pedia'''''.

Onder de [[parreplu|pärreplu]] van de Wikimedia-stichting bint verskillende projekten, waorvan Wikipedia t oldste, bekendste en suksesvolste projekt is. De organisasie Wikipedia zit in [[Florida]], [[Verienigde Staoten van Amerika|Amerika]] en ef gien winstoogmärk. Wikipedia is esticht deur [[Jimmy Wales]] en zien medeoprichter [[Larry Sanger]]. In [[2003]] draagden Wales zien rechten op de naam Wikipedia, de webstee zelf en de servers waorop ze dreiden, over an de Wikimedia-stichting. Disse stichting ef Wales op-ericht um veur n lange tied t be-old en de värdere ontwikkeling van Wikipedia meugelik te mäken. De stichting laeft zwat alleend mär van giften en ef n kleine onderd betaolde medewärkers in dienst. Mär Wikipedia zelf wordt deur vri'jwilligers beheerd en eskreven.

Umdät de artikels deur elke bezuker bewärkt kunnen worden, gef Wikipedia gien garansie dät de artikels ok daodwärkelik goed eskreven bint. Vandalisme is väke n probleem, veural bi'j de wat grotere Wikipediaën.

t Wikipedia-projekt is begunnen op [[15 jannewaori]] [[2001]], mär bestun toe alleend nog mär in t [[Engels]]. De eerste anderstälige versie was in t [[Frans]], en begun op [[23 meert]] [[2001]]. De [[Nedersaksiese Wikipedia|Nedersaksiese versie van Wikipedia]] is begunnen op [[23 meert]] [[2006]] en ef noe {{NUMBEROFARTICLES}} artikels. t Internetadres van de Nedersaksiese Wikipedia is http://nds-nl.wikipedia.org/. De [[Engels]]e versie is t grootst en ef roem 3.500.000 artikels. In totaal waren der in [[15 jannewaori]] [[2011]] meer as 17 miljoen artikels te vinden op iel Wikipedia in 278 verskillende tälen en streektälen. En het is in woudland in etuland

== Zie ok ==
* [[Nedersaksiese Wikipedia]]
* [[Platduutse Wikipedia]]

{{Dialekt|ovel|Attem|Algemene Nedersaksiese Skriefwieze}}

[[Kategorie:Wikipedie| ]]
[[Kategorie:Organisaotie]]
