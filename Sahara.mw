[[Ofbeelding: Sahara satellite hires.jpg|thumb|right|300px|Satellietbeeld van de Sahara]]
[[Bestaand:Evening Pass over the Sahara Desert and the Middle East.ogv|thumb|300px|Ne video van de bemanning van Expedition 29 in t [[International Space Station]] as ze oawer t [[Midden-Oostn]] en de sahara vleegnt.]] 
[[Bestaand:Libya 4985 Tadrart Acacus Luca Galuzzi 2007.jpg|thumb|[[Tadrart Acacus]]-weuste in westerlik [[Libië]], deel van de Sahara.]]
[[Bestaand:SafsafOasis SAR comparison.jpg|thumb|t Böawnste plaatjen löt de [[Safsaf-Oase]] zeen op t Saharaoppervlak. n Euntersten is de rotsloage oonderlaanks, woerop doonkere kanaaln te zeen zeent van nen rivier den't ooit de oase water brachtn.]]

De '''Sahara''' (in t [[Arabies]]:لصحراء الكبرى, ''Aṣ-Ṣaḥrā´ al-Kubrā'', "De Grote Weuste") is de grötste zaand[[weuste]] van de wearld, en de tweedegrötste weuste noa [[Antarktika]].<ref>[http://geology.com/records/largest-desert.shtml Geology.com. ''Largest Desert in the World'']. Bekekn op 30 dezember 2011</ref> Met oawer de  9.400.000 km2, strekt t oawer t grötste deel van [[Noord-Afrika]], woermet t hoaste net zo groot is as [[Volksreppubliek Sjina|Sjina]] of de [[Verenigde Stoaten]]. De Sahara löp van de [[Rode Zee]], met doar bie in deeln van de [[Middellaandse Zee]]kuste, noar de kuste an n Atlantiesen Oseaan.
 
Noar t zuudn wörd de Sahara begreansd duur de [[Sahel]], nen streppel van tropiese en sub-tropiese gröslaandn, [[savanne]]s en stroeklaandn, woermet t noordn begeent van t middel- en westerlike [[Sub-Saharaans Afrika]].

Wat van de [[Zaandduun|zaandduunn]] köant 180m hoge wordn.<ref>Arthur N. Strahler and Alan H. Strahler. (1987) Modern Physical Geography–Third Edition. New York: John Wiley & Sons. Page 347</ref> n Naam keump van t Arabiese woard vuur weuste. (صَحراء ''ṣaḥrāʾ'' {{IPA|sˤɑħrɑːʔ||ar-Sahara.ogg}}).<ref>[http://www.etymonline.com/index.php?term=Sahara "Sahara."] ''[[Online Etymology Dictionary]].'' Douglas Harper, Historian. Verkreegn op 25 juni 2007.</ref><ref>[http://online.ectaco.co.uk/main.jsp?do=e-services-dictionaries-word_translate1&status=translate&lang1=23&lang2=ar&source_id=2119140 Omline.ectaco.co.uk. ''English-Arabic online dictionary]. Skreewn op 28-12-2006. Bekekn op 12-06-2010</ref>

==Klimaat en laandbeskriewing==
De Sahara is onmeundig dreuge en gemiddeld reagnt t meender as 100 millimeter in t joar. Daagns is t dr bloodhete en 's nachtes is dr beheurlik koold (det he'j in de meeste weustes). As t dan wal ne keer reagnt, geet det zo onbenullig det t vuur reaizigers gevöarlik kan wean; t water wörd of evoord duur [[wadi]]'s, dee't dr vuur reaizigers as pad oetzeet. t Kan dan gebuurn at leu in de Sahara verdreenkt.

Nit de hele Sahara hef zaandduunn. Det is feaitelik mer 20% van de gehele Sahara. De rest is rotsachtig gebeed. Op verskeaidene plekn in de Sahara zeent [[oase]]s; plekn woer't dreenkwater an t oppervlak, of kort oonder t oppervlak keump. Middeln in de Sahara he'j t [[Tsjaadmear]], t op één noa grötste zeutwatermear van Afrika. 

As dr zaandstörme zeent in de Sahara, kan t stoffige zaand via n [[daampkreenk]] töt in [[Neerlaand]] of nog noordeliker terechte komn. As t dan geet reagn keump t op de earde. t Meeste Saharastof keump in n Atlantiesen Oseaan terechte. In t stof zit völle [[iezer]], woermet n oseaan bemest wörd. Hierduur wörd de [[fotosyntese]] van [[plankton]] stimuleerd. 

===Snee===
In de middag van [[30 meart]] [[2009]] völ dr um 14:15u [[snee]] in t noordn van [[Tsjaad]]. Middeln in de Sahara völ dr 2cm snee. Det is redelik uniek vuur de Sahara. Earder, op n [[18 febrewaori|18 februwoari]] [[1979]] wör de [[Algerieje|Algeriense]] stad [[Ghardaïa]] tröfn duur nen sneestorm, skoonwal t mer 4 uur lign bleef. Heuger lignde deeln van de Sahara kriegnt skoonwal wal vakerder snee. t [[Atlasgeboargte]] hef zelfs n antal [[skiejn|skigebeedn]], skoonwal t an n raand van de Sahara lig. Mer ook boargen in t middeln van de Sahara kriegnt mangs snee. De locht is dr duur mekoar nit heel vochtig, mer de absolute lochtvochtigheaid is zat um snee te vörmen as t teegn boargtöppe op edrok wörd. t [[Tibestigeboargte]] krig zowat elke 7 joar wal ne keer snee, en de [[Tahat]], in t [[boargmassief van Ahaggar]] zowat elken 3 joar. 

===Groondstofn===
In [[Algerieje]], [[Libië]] en [[Tsjaad]] haalt ze völle [[öllie]] en [[eardgas]] noar boawn. In [[Marokko]] doot ze völle [[fosfaat]] winn. 

===Deers en plaantn===
Dr zeent völle verskeaidene deers in de Sahara, zo as de [[Addax]] (''Addax nasomaculatus''), t [[maannskoap]] (''Ammotragus lervia''), t [[jachtluipeard]] (''Acinonyx jubatus'') en [[gestreepten hyena]] (''Hyaena hyaena''). De  plaantn hebt zik anpast an de grote temperatuurwesselingn. Ze hebt lange wörtels um makkeliker water oet de groond op te haaln en kleaine dikke blaadn. 

==verwiezingn==
{{Bron|<references/>}}

[[Kategorie: Tweants artikel]]
[[Kategorie: Laandskop]]
[[Kategorie: Weuste]]
[[Kategorie: Afrika]]


{{Link FA|bar}}
