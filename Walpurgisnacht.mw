[[Bestaand:Valborgsbrasa-1.jpg|thumb|330px|Vröygdevüür in Sweden. Et untsteaken van vröygdevüren is eyn van de vöäle traditys dee samenhangen mid walpurgisnacht]]
'''Walpurgisnacht''' is een [[Europa|europääsk]] feest, wat vandage an den dag ehölden wördt, mar noch kümt uut vöärchristelike tyden. Et wördt ehölden up de nacht van [[30 april]] når [[1 mei|1 mei]]. Et feest is enöömd når de heilige [[Walburga]]. Walpurgisnacht hevt beteykenisse vöär [[heidendom|heidenen]] en [[wikka]]s. In de olde volksverhalen wördt an disse nacht hekserye to-eweasen. De heksen sollen by mekare kummen ümme de düvel to anbidden, en bouse geesten sollen vry spel hebben. Volgens de volksverhalen is de skeidingslynde tüsken heamel en aerde up disse nacht mar kört. Vyringen rund walpurgisnacht kummen vöär in [[Düütskland]], [[Estland]], [[Sveden|Sweden]] en [[Finland]].

Mid walpurgisnacht wördden de lätste düüstere krachten uut et [[winter]] vortejagd en de vrüchtbårheid wördt dan evyrd en to-ejöächen. Walpurgisnacht is vöäral döär [[Johann Wolfgang von Goethe|Goethes]] ''[[Faust (Goethe)|Faust II]]'' (1832) stark [[mythologie|emythologiseerd]]. Vanweagen disse uuteynloupende traditys hevt et feest ouk verskillende beteykenissen en funktys. 

Et feest wördt soms ouk wel ''vanadisnacht'' enöömd.

{{Dialekt|sdz||Nysassiske Skryvwyse}}

[[Kategorie:Feest]]
