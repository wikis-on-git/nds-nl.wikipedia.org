[[Ofbeelding:Ogmore by Sea1.jpg|300px|thumb|right|Aberogwr.]]
'''Aberogwr''' ([[Engels]]: ''Ogmore-by-Sea'') (oawerzetting oet t [[Kumries]]: ''Oetleup van n [[Afon Ogwr]]'') is n dörpsken an zee in t [[Vale of Glamorgan]], [[Kumrië]]. t Lig an n meest westlike kaant van de kuste van t Vale of Glamorgan.

==Skiednisse==
Net zooas zinnen breur in [[Cornwall]], [[Ierlaand]] en [[Bretanie]] was de westelike kuste berucht as n grafhof veur skeepn tiends straffe weendn laandinwearts (zooas zuudwestern vanof n Atlantiese Oseaan). [[Tusker Rock]] is woar de measte skeepn vergoan bint, n rif det volleadig onner water lig biej [[vlood]]. Biej Ogwr (en oawer t hele gebeed van t Vale of Glamorgan) leutn inwonners vake opzettelik skeepn vergoan, deur ze met nep-vuurteurns op de klipn te loatn voarn, woarnoa zee oawervaln en löagreuwd wördn.

==Geogroafie==
Aberogwr lig önnevear 5 km ten zuudn van [[Pen-y-Bont ar Ogwr]] en ongevear 32 km op t westn van [[Caerdydd]]. De straandn kiekt oet op Tusker Rock en heb zaand biej [[ebbe|eb]] en skerpe rötsn biej [[vlood]]. t Afon Ogwr-streumgebeed geet laanks t Ogwr-straand an een kaant en laanks de [[doen|duunn]] van [[Merthyr Mawr]] an de oandere kaant. Vanweage t streumgebeed is t neet veilig öm te baadn langs t grötste deel van t straand. De rötsige kuste steet bekant as ne goode plaatse öm rots te klimn. Geologies zeen is t ne interessaante ploatse ömdet völle fossieln duudlik zichboar bint. Völle menskn broekt de parkeerploatse biej t Afon Ogwr-estuoarium, det vlokbiej n ingang van t [[dorp]] leg, tarwiel oare deurgoat noar [[Southerndown]].

==Plekn dee't benöamn woard bint==
''Ogmore centre'' is in de joarn 1930 bouwd öm t better te maakn veur keender oawer t heale Zuud-Kumrië. t Is in t mirre van de joarn 1990 sleutn, moar gung wier lös in 1998 tötdet t in 2007 wier dicht gung. [[Southerndown Golf Club]] en [[Portobello House]] bint ok dichbiej.

==In kultuur en kunste==
"Ogmore-by-the-Sea" wör nöamd in t versken "''Don't get along with me Babe''" deur n meziekgroop [[Doofer]].

[[Kategorie:Tweants artikel]]
[[Kategorie:Plaots in Kumrië]]
