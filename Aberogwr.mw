[[Ofbeelding:Ogmore by Sea1.jpg|300px|thumb|right|Aberogwr.]]
[[Ofbeelding:Ogmore-by-Sea - geograph.org.uk - 184282.jpg|300px|thumb|right|Öp t straand van Aberogwr.]]
'''Aberogwr''' ([[Engels]]: ''Ogmore-by-Sea'') (vertoalige oe't [[Kumries]]: ''Meundige van n [[Afon Ogwr]]'') is n dörpskn an zea in t [[Vale of Glamorgan]], [[Kumrië]]. t Leg an n meast westlike kaant van de köste van t Vale of Glamorgan.

==Skiednisse==
Net zooas zinne breur in [[Cornwall]], [[Ierlaand]] en [[Bretanie]] was de öp t westn an-legn köste beruch as n grafhof veur skeepn tiends straffe weendn öp de köste richt (zooas zuudwestern vanof n Atlantiese Oseaan). [[Tusker Rock]] is woar de measte skeepn te önner goan bint, n rif det völleadig bedekt wör met woater biej [[vlood]]. Wat ok oft veurkömn biej Ogwr (en oawer t heale gebeed van t Vale of Glamorgan) was t wilnd anmoakn van skeepswräkke deur skeepn met nep-vuurtör öp de klipn te loatn voarn, woarnoa zee oawervaln en lead moakn könn.

==Geogroafie==
Aberogwr leg önnevear 5 km ten zuudn van [[Pen-y-Bont ar Ogwr]] en önnevear 32 km ten westn van [[Caerdydd]]. De straandn kiekt oet öp Tusker Rock en hef zaand biej [[ebbe]] en skerpe rötsn biej [[vlood]]. n Afon Ogwr-estuoarium geet laanks t Ogwr-straand an eann kaant en laanks de [[doen|duune]] van [[Merthyr Mawr]] an n oarn. t Estuoarium moakt t önzekker öm te baadn laanks t grötste deil van t straand. De rötsige köste steet bekant as ne goode ploatse öm rots te klettern. Geologies zeen is t ne interessaante ploatse ömdet völle fossieln duudlik zichboar bint. Völle menskn broekt de parkeerploatse biej t Afon Ogwr-estuoarium, det vlokbiej n ingang van t [[dorp]] leg, tarwiel oare deurgoat noar [[Southerndown]].

==Pläkke dee't benöamn woard bint==
''Ogmore centre'' is in de jöare 1930 baawd öm t better te moakn veur keender oawer t heale Zuud-Kumrië. t Is in t mirre van de jöare 1990 sleutn moar gung wier lös in 1998 tötde't in 2007 wier dich gung. [[Southerndown Golf Club]] en [[Portobello House]] bint ok dichbiej.

==In kultuur en kunste==
"Ogmore-by-the-Sea" wör nöamd in t verskn "''Don't get along with me Babe''" deur n meziekgroop [[Doofer]].

[[Kattegerie:Tweants artikel]]
[[Kattegerie:Plaots in Kumrië]]
