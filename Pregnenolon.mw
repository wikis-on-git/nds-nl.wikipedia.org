'''Pregnenolon''' is n lichaamseigen [[steroïdhormoon]] dat veural an-emaakt wörden in de [[bienier]]en, mer oek in kleinere hoeveulhejen in n koppel organen zo as de [[lever]], de [[harsens]], de [[huud]], de [[geslachtsklier]]en (''gonaden''), t netvlies van de [[oge]]n, mer oek in t [[weefsel]] van t meenselik lichaam. Pregnenolon wörden emaakt uut [[cholesterol]] en is betrökken bie de ummezetting naor alle aandere [[steroïdhormoon|steroïdhormonen]] ([[progesteron|progestogenen]], mineralokortikoïden, glukokortikoïden, androgenen, en [[eustrogeen|eustrogenen]], mer oek de neuro-aktieve steroïden). In die zin is t n prohormoon, toch hef t oek biologiese effekten van zien eigen, t gedraagt zich veural as n zelfstaandige neuro-aktieve steroïde mit krachtige angstremmende effekten (''anxiolytiese effekten''). Pregnenolon daalt liek as veule aandere hormonen a'j ouwer wörden. Oek daalt de pregnenolonspegel bie stress, dit zörgt onder aandere veur n verminderd geheugen.

{{Dialekt|wvel|Nunspeet|Algemene Nedersaksiese Schriefwieze}}

[[Kategorie:Hormoon]]

[[en:Pregnenolone]]
