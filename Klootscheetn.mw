==historie==
'''Klootscheetn''' is n oald gebroek dat al besteet zolange leu t zik köant heugn. Der goat verhaaln dat de [[farao]]s oet [[Egypte]] t al espölt hebt. Ook warn de [[Ier]]en der al vroo met gangs. 
Duur restriksies van gröttere stean, umdat t vuur völ verneeling en smangs zelfs reln zorgen, en oonder druk van völ riek haandelsvolk dat van boetn [[Nederlaand]] kwam in de [[middeleeuwn]] en t opkomnde [[Calvinisme]], wör de [[sport]] laankzaam an n spel vuur de leegere klassen.
<br>Vandoar ook n naamn ''klootjesvolk''.<br>
t Schient dat, duurdat [[Ierlaand]] nog n zetje van Prins [[Willem van Oranje]] was, t klootscheetn doar n opleawing hef ekeant en tot an vandaage gereegeld espölt wordt.
Duurdat dr in [[Tweante]] en n [[Achterhook]] de leste [[decennia]] völle andach an [[kultuur]] eschunkn wordt, hef dr in disse omgeving ook ne opleaving plaats ehad.
Ook in [[Duutslaand]] en [[Italië]] is nen toename van serieuze spöllers te zeen. 

t Geet t klootscheetn zelfs zo good dat dr al nen Internationaaln boond van besteet, den elk joar wearlndkampioenschäppe organiseert.
==t Spel==
t Is n [[balspel]] dat duur joonk en oald espölt wordt. Der bestoat verschilde variaantn:

*n [[Scheidsrechter]] bepoalt vuurof woer t eindpunt is. De spöllers munn dan in zo min meugelik wörpe den bepoalden ofstaand oflegn.

*De spöllers sprekt met mekoar de spöltied of. Wee in dee tied met de weinigste wörpe zo vear meugelik komt, hef ewunn.

n Bal (of ''kloot'') hef n diameter van ongevear 5,6cm en is van vrooger oet van [[hoolt]] en an de binnkaante met [[lood]] of [[iezer]] in egötn. 

[[Categorie:Tweants artikel]]
[[Categorie:Spel]]
