[[ofbeelding: Bosselk kloot.JPG|thumb|right|300x|2 kleute in n snee]]


'''Klootscheetn''' is n oald gebroek dat al besteet zolange leu t zik köant heugn. Der goat verhaaln dat de [[farao]]s oet [[Egypte]] t al spöald hebt. Ook warn de [[Ier]]n der al vroo met gangs. 
Duur restrikties van gröttere stean, umdat t vuur völ verneling en smangs zölfs reln zorgn, en oonder druk van völ riek haandelsvolk dat van boetn [[Nederlaand]] kwam an t eande van de [[middeleeuwn]] en t opkomnde [[Calvinisme|Kalvienisme]], wör de [[sport]] laankzaaman n spöl vuur de leegere klasn.
<br>Vandoar ook n naam ''klootjesvolk''.<br>
t Schient dat, duurdat [[Ierlaand]] nog n zetjen van Prins [[Willem van Oranje]] was, t klootscheetn doar n opleaving hef keand en tot an vandage gereageld spöald wördt.
Duurdat der in [[Tweante]] en n [[Achterhook]] de leste [[decennia]] völle andach an [[kultuur]] scheunkn wördt, hef der in disse umgeaving ook ne opleaving plaats had.
Ook in [[Duutslaand]] en [[Italiën]] is n ankötteln van serieuze spöllers te zeen. 

t Geet t klootscheetn zelfs zo good dat der al nen internationaaln boond van besteet, den elk joar wearldkampioenschapn organiseert.

==t Spel==
t Is n [[balspel]] dat duur joonk en oald spöald wördt. Der bestoat verschilnde variaantn:

*n [[Scheidsrechter]] bepoalt vuurof woer t eandpeunt is. De spöllers mut dan in zoo min meugelik smette den bepoaldn ofstaand oflegn.

*De spöllers sprekt met mekoar de spöltied of. Wee in dee tied met de meenste smette zo veer meugelik kömp, hef wunn.

n Bal (of ''kloot'') hef nen diameter van ongeveer 5,6 cm en is van vrogger oet van [[hoolt]] en an de binnkaante met [[lood]] of [[iezer]] ingötn.

==Neersassies==
*[[Bentems]]: ''Kloatsheeten'' 
*[[Grunnegs]]: ''Klootschaiten''
*[[Oostfreisk]]: ''Kloutskaiten'' (schriefwies: ''klootscheten'')

==Oetgoande verbeending==
*[http://www.klootschieten.com/ Nederlaandsn Boond vuur Klootscheetn (NKB)]

[[Kattegerie:Tweants artikel]]
[[Kattegerie:Spel]]

[[da:Boßeln]]
[[de:Boßeln]]
[[en:Klootschieten]]
[[lb:Boosselen]]
[[nl:Klootschieten]]
