[[Ofbeelding: Bosselk kloot.JPG|thumb|right|300x|2 kleute in n snee]]
'''Klootscheetn''' is n [[balspel]] woarbie deelnemers probeart nen bal (of ''kloot'') oonderhaands zo wied meugelk te smieten. t Spel wördt duur joonk en oald spöald. Der bestoat verschilnde variaantn:

*n [[Scheidsrechter]] bepoalt vuurof woer t eandpeunt is. De spöllers mut dan in zoo min meugelik smette den bepoaldn ofstaand oflegn.

*De spöllers sprekt met mekoar de spöltied of. Wee in dee tied met de meenste smette zo veer meugelik kömp, hef wunn.

n Bal (of ''kloot'') hef nen diameter van ongeveer 5,6 cm en is van vrogger oet van [[hoolt]] en an de binnkaante met [[lood]] of [[iezer]] ingötn.

==Geskiednis==
Klootscheetn is n oald gebroek dat al besteet zolange leu t zik köant heugn. Der goat verhaaln dat de [[farao]]s oet [[Egypte]] t al spöald hebt. Ook warn de [[Ier]]n der al vroo met gangs.

Duur restrikties van gröttere stean, umdat t vuur völ verneling en smangs zölfs reln zorgn, en oonder druk van völ riek haandelsvolk dat van boetn [[Nederlaand]] kwam an t eande van de [[middeleeuwn]] en t opkomnde [[Calvinisme|Kalvienisme]], wör de [[sport]] laankzaaman n spöl vuur de leegere klasn. Vandoar ook n naam ''klootjesvolk''.

t Schient dat, duurdat [[Ierlaand]] nog n zetjen van Prins [[Willem van Oranje]] was, t klootscheetn doar n opleaving hef keand en tot an vandage gereageld spöald wördt.

==Rechtevoort==
Duurdat der in [[Tweante]] en n [[Achterhook]] de leste [[decennia]] völle andach an [[kultuur]] scheunkn wördt, hef der in disse umgeaving ook ne opleaving van t klootscheetn plaats had. Ook wieder in [[Oaweriessel]] en in [[Dreanthe]] zeant ze drok op de sport.

In de [[Graofschop Benthem]] wördt 't spul in de wintermaonden deur vrendengroepen espeuld. Ze hebt vake een karre bi'j heur mit èten en starke draank um warm te blieven. In stee van een balle gebruukt ze een kezevörmige holten schieve.

Ook in [[Duutslaand]] en [[Italiën]] is n ankötteln van serieuze spöllers te zeen. t Geet t klootscheetn zelfs zo good dat der al nen internationaaln boond van besteet, den elk joar wearldkampioenschapn organiseert.

==Neersassies==
*[[Drèents]]: ''klootschieten'' (uutspraoke ok ''sk''); ''-schaiten'', ''-scheiten'' ([[KVD]], [[VK]], [[ZOV]]), ''-scheten'' ([[MD]], [[ZWD]]), ''-scheeiten'' ([[KVD]], [[MD]]), ''-sch(a)aiten'' ([[KVD]], [[VK]])
*[[Graofschopper plat]]: ''kloatsheeten'' 
*[[Grunnegs]]: ''klootschaiten''
*[[Oostfreisk]]: ''kloutskaiten'' (schriefwies: ''klootscheten'')

==Oetgoande verbeending==
*[http://www.klootschieten.com/ Nederlaandsn Boond vuur Klootscheetn (NKB)]

[[Kattegerie:Tweants artikel]]
[[Kattegerie:Spel]]

[[de:Klootschießen]]
[[en:Klootschieten]]
[[it:Boccia su strada]]
[[nds:Klootscheeten]]
[[nl:Klootschieten]]
