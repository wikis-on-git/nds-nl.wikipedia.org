[[Bestaand:Reykjanesbaer map.png|thumb|Ligging van de gemeente Reykjanesbaer]]
'''Keflavík''' (uutspraak: ''Keplawiek'') is n stad in [[Ieslaand]] mit zo'n 8.169 inwoeners op t [[schiereilaand]] [[Reykjanes]], zo'n vuuftig kilometer zuudwestelik van de heufdstad [[Reykjavik|Reykjavík]]. In t zujen van de stad lig t kleinere [[Njarðvík]], en tegen t vliegveld an lig de wiek [[Ásbrú]] (heetten vrogger: Vallarheiði<ref>[[:is:Vallarheiði|Ieslaandse wiki: Vallarheiði]]</ref>) mit 1.700 inwoeners.

De stad Keflavík lig in de gemeente [[Reykjanesbær]], n gemeente die  op [[11 juni]] [[1994]] deur t samenvoegen van Keflavíkurkaupstaðar, Njarðvíkurkaupstaðar en Hafnahrepps ontstaon is en had in [[2009]] zo'n 14.172 inwoeners.

An t begin van de [[16e eeuw]] ontstung der op de plekke van waor Keflavík noen lig n [[Engelaand|Engelse]] haandelspost die deur de goeie ligging an de noordzeekust n belangrieke [[viskerij|vissersplekke]] wördden.

In de [[Tweede Wereldoorlog]] bouwden t [[Verienigde Staoten van Amerika|Amerikaanse]] [[leger]] der n [[vliegveld]] dat uutgreuiden tot wat noen de [[lochthaven Keflavík]] is, de internasionale lochthaven van Ieslaand. n Militaere [[NAVO]]-baosis deelden fasiliteiten mit de lochthaven. In de Tweede Wereldoorlog en de [[Kouwe Oorlog]] speulden de miltaere baosis in Keflavík n belangrieke rolle bie t in de smiezen houwen van scheepsveertverkeer en [[onderzeeboot]]verkeer van de [[Noorse Zee]] en [[Greunlaandzee]] naor de [[Atlantiese Oseaan]]. Sinds de ondergang van de [[Sovjet-Unie]] is t strategiese belang van de baosis stark aofeneumen. Op [[1 oktober]] [[2006]] bin de Amerikanen uut Ieslaand vertrökken en is oek t militaere deel van t vliegveld esleuten.

== De meuite weerd ==
[[Bestaand:Keflavik Kirche.jpg|thumb|Norðfjörðsgata mit de Keflavíkurkirkja]]

* [[Duushús]], an de Duusgata 2-8, n gebouw waorvan t oudste deel uut [[1877]] stamp. 
* Reykjanes Maritiem Sentrum 
* [[Keflavíkurkirkja]], n karke uut [[1915]]

== Hoogbouw == 
Keflavík hef veur Ieslaandse begrippen aordig wat hoogbouw, wat bepaolend is veur t [[stadssilhouet]]. De gebouwen hebben allemaole zo'n bietjen acht verdiepingen en liggen verspreid in t sentrum.

== Referensies ==
<references/>

== Uutgaonde verwiezing ==
{{Commonscat|Keflavík}}

{{Dialekt|wvel|Nunspeet|ANS}}

[[Kategorie:Ploats in Ieslaand]]
[[Kategorie:Stad]]
