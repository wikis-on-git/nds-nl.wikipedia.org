{{Infobox wealdarfgood
| titel         = Aarchiologisch zône Chan Chan
| ofbeelding    = Chan chan view1.jpg
| omschrijving  = 
| kop           = Chan Chan
| type          = Kultureel
| regioon       = Latains Amerikoa en de Karrieben
| laand         = [[Peru]]
| joar          = [[1986]]
| volgnr        = 366
| ofbeelding2   = Chan Chan 18.jpg
| omschrijving2 = Pixelachtege vörms
}}

'''Chan Chan''' (''zun zun'') is n olle stad ien t noordwesten van [[Peru]], dij baauwd en bewoond wör, veur de [[Kolumbische tied]]. t Wör as lèst bewoond deur de [[Inka]]'s, môr zai haren t veroverd van de [[Chimu]]. Of zai t aargens van aarfd hadden, is nait wizze. Wel is wizze dat Chan Chan doudestieds (tuzzen de 9e en de 15e aiw) de heufdstad was van t [[Chimor riek]]. De exakte baauwdoatem is ook nait zeker. Deurdat man dit nait wait, gaait man der vanoet dat t baauwd is om en bie [[850]] noa Kristus, sunt dou de Chimu doar kwammen, môr middelkerwies is t kompleks veul en veul older. Om en bie [[1470]] wör de stad deur de Inka's overnomen en wör om en bie [[1532]] hailmoal verloaten. Der is sunt dij tied gain bewonen meer wèst.

== Leven en aarchitektuur ==
Man is zeker dat Chan Chan vanôf om en bie 850 bewoon wör deur t Chimu vôlk. De geogroafische lokoatsie körtbie de Grote Ozeoan en de ienkaarvens ien de walen lôten zain dat t leven ien Chan Chan hail staark op de [[visserieje|viskerij]] richt was. Der binnen n hail ìnde ienkaarvens van [[visk]]en vonden en dingen woar visken mit vongen en ien bewoard wörren. 

Aander ienkaarvens lôten zain dat der ook n belaangriek dail van heur leven aan de spirituwaliteit geven wör. Man leuft dat t haile komplex n soort tìmpel vörmde. De walen binnen apmoal baauwd van klaai, zaand en semìnt. Dit môkt dat t stain hail makkelk tou ienkaarven is, môr môkt t gehail ook kwetsboar veur t weer. Der binnen al n hail ìnde ienkaarvens verloren goan deur de regenvaal. De maisten ienkaarvens binnen moakt op n blokkege menaaier dij denken dut aan [[pixel]]s op n komputerschaarm. Dit vindt man ook terug ien de olle [[Maya]]stad [[Uxmal]] ien [[Mexico (laand)|Mexiko]]. Of der n verband is tuzzen baaident wait man nait.

Noast visk, mouk ook [[seks]] n belaangriek dail oet van dij [[beschoaven]]. Der binnen tel van beelden en ienkaarvens vonden van seksuwele handelns en geslachtsorgoanen. Ook zugt man ien de aarchitektuur van de stad dat der n dudelke sosjoale verdaildhaid was ien riek en aarm.

<gallery>
Ofbeelding:Main Square of Palace at Chan Chan.JPG|Grote plain van t paleis van Chan Chan
Ofbeelding:Chanchan carvings.jpg|Viskienkaarvens op de muur
</gallery>

[[Kattegerie:Grunnegs artikel]]
[[Kattegerie:Wereldarfgood in Peru]]
[[Kattegerie:Peru]]

[[ar:تشان تشان]]
[[ca:Chan Chan]]
[[cs:Chan Chan]]
[[da:Chan Chan]]
[[de:Chan Chan]]
[[en:Chan Chan]]
[[es:Chan Chan]]
[[fi:Chan Chan]]
[[fr:Chan Chan]]
[[he:צ'אן צ'אן]]
[[hr:Chan Chan]]
[[hu:Chan Chan]]
[[it:Chan Chan]]
[[ja:チャン・チャン]]
[[ka:ჩან-ჩანი]]
[[lt:Čan Čanas]]
[[nah:Chan Chan]]
[[nl:Chan Chan]]
[[pl:Chan Chan]]
[[pt:Chan Chan]]
[[qu:Chan Chan]]
[[ru:Чан-Чан]]
[[sv:Chan Chan]]
[[uk:Чан-Чан]]
[[zh:昌昌]]
