[[Ofbeelding:Part of Tabula Peutingeriana.jpg|thumb|250px|Stuksken van de Tabula Peutingeriana]]

[[Ofbeelding:TabulaPeutingeriana2.jpg|thumb|250px|Deel van de Peutinger kaarte mit de plaetse in België, Nederlaand, Frankriek en Duutslaand]]

De '''Tabula Peutingeriana''' of '''Peutinger kaarte''' is nen kopie van ne [[Romeinse Riek|Romeinse]] reiskaarte uut de [[3e eeuw|3de eeuwe]] tot [[4e eeuw|4de eeuwe]]. Zi-j beslöt n gebeed van [[Groot-Brittannië]], [[Spanje]] en [[Noord-Afrika]] in et westen tot den [[Ganges (revier)|Ganges]] riveer in et oosten.

Den oldsten bekenden kopie is n haandskrift uut de [[13e eeuw|13de eeuwe]], dat noe bewoard wöd in de [[Oostenriek]]se Nasionale Bibliotheek in [[Wenen]]. Et is dizzen kopie den den name gaf an de kaarte. Vervoardegd deur nen monnik uut [[Colmar]] wodden de kaarte in ne [[bibliotheek]] in Zuud-[[Duutslaand]] evonden deur [[Conrad Celtis]], dee eur in [[1507]] noaleet an den [[humanisme|humanist]] [[Konrad Peutinger]] uut [[Augsburg (stad)|Augsburg]]. 

== De kaarte ==
Den Tabula Peutingeriana is ne rolle [[perkament]], samen-esteld uut 12 blader van rundumme 38 cm hoge, elk 59 tot 65 cm lange, mit ne totale lengte van 6,82 m. Et eerste blad, mit doarop et [[Iberies schiereilaand]] en de Britse eilaanden is vort-eraakt, woardeur der nog moar 11 blader ovver bunt. De kaarte is neet oppervlaakte-getrouw is, zee is meer ne skematiese veurstelling van et weagennet en de stappen plaetse in et [[Romeinse Riek]] (zee ofbeelding). Oaver et grootste deel van de kaarte wodtt ok de ofstanden van de satappen an-egeaven, deels in [[Romeinse miel]]en (''milia passuum''), en veur et [[Gallië|Galliesen]] deel in ''[[leuga]]e'' (rundumme 1,5 Romeinse miel). Der besteet gene twiefel dat dit kömp deurdat de eurspronkeleke kaarte verskillende bronnen had. In de tied van vervoardeging gingen doar ok al verskillende ''itineraria'' rund, reisweagen van hier noar ginder in liestvörm. Ne grote verzameling doarvan was et [[Itinerarium Antonini]], dat neet minder as 3500 stappen plaetse mit onderlinge ofstaanden vermeldt. In elk geval wöd de neet bewoarde kaarte woarnoar de Tabula Peutingeriana kopieerd wierd, nog bi-j-ewarkt mit ni-je weage en plaetse tot rundumme et joar [[400]].

== Kopieën ==
Noa den dood van Konrad Peutinger kreg den [[kartografie|kartograaf]] [[Abraham Ortelius]] de vroage um de kaarte in drök uut te geaven. Moar veur hee et wark kloar had kwamp e oet de tied, n half joar later had [[Jan Moretus]] den klus ekloard. Begin [[1599]] drökten de uutgeaveri-je [[Plantijn]] in [[Antwaarp (stad)|Antwarpen]] der 250 kopieën van, op halve greutte en verdeald oaver 8 drökplaatn. Later volgden nog verskillende uutgoaven mit deezelfde, moar ok mit ni-je drökplaatn. Dit neumt zie verklaorende uutlegging, umdat steeds opni-j et eurspronkeleke handskrift eleazen en verkloard mös wödden. Teggenwoordig warkt zie alleneg nog mit fotografiese duplikaten, zodat de kwetsboare eurspronkeleke kaarte neet meer roadpleegd höf te wödden. Eavengood is et neet eenvoldeg de vermelde Romeinse namen an hedendoagse steadn te koppelen, wat nog steeds anleiding guf tot ni-je verklaorende uutleg van de kaarte.

Den vandage meest gebruukten kopie van de kaarte is de [[facsimile]] van ''Konrad Miller'' uut [[1887]]. Miller maken nen völle kopie in kleur op twee daarde van et olde formoat. Hi-j hef doarbi-j van et ontbrekkende eerste blad nen annaome emaakt zoas hi-j dach hoo den kaarte der eurspronkelek hef uut-ezene, woardeur ok Spanje, Portugal en Engelaand wier op de kaarte stoat. Den helen kopie van Miller is online te bekieken op den webstea ''Bibliotheca Augustana''.

== Belgiese steadn ==
Belgiesen steadn of plekken op de kaarte bunt under aandere:
* [[Viroviacum|Virovicio]] ([[Wervik]])
* [[Turnacum|Turnaco]] ([[Doornik]])
* [[Atuatuca|Atuaca]] ([[Tongeren (stad)|Tongeren]])

== Nederlandse steadn ==
Nederlandse steadn of plekken op de kaarte bunt under aandere:
* Lugdunum - Den [[Brittenburg]] bi-j [[Katwiek an Zee]]
* Praetorium Agrippinae - [[Valkenburg (Zuud-Hollaand)|Valkenburg]]
* [[Matilo]]ne - verm. [[Leiden]]-[[Roomburg]]
* [[Albaniana]] - [[Alphen an den Rien]]
* [[Forum Hadriani]] - [[Veurburg]]
* [[Flenio]] - ondudelek
* [[Tablis]] - verm. [[Old-Alblas]]


[[Ofbeelding:TabulaPeutingeriana.jpg|900px|thumb|center|De ''Tabula Peutingeriana'', van Portugal in et westen tot India in et oosten.]]

== Uutgoande verwiezingen ==
* [http://www.fh-augsburg.de/~harsch/Chronologia/Lspost03/Tabula/tab_pe00.html Bibliotheca Augustana: Tabula Peutingeriana]
* [http://www.livius.org/pen-pg/peutinger/map.html Livius.org aut. J. Lendering, art. Peutinger kaarte]

[[Kattegerie:Achterhooks artikel]]
[[Kattegerie:Romienen]]

[[nds:Tafel vun Peutinger]]
[[als:Peutingersche Tafel]]
[[ar:اللوحة البويتينغرية]]
[[bg:Пойтингерова карта]]
[[ca:Taula de Peutinger]]
[[cs:Peutingerova mapa]]
[[da:Tabula Peutingeriana]]
[[de:Tabula Peutingeriana]]
[[el:Χάρτης του Πόιτινγκερ]]
[[en:Tabula Peutingeriana]]
[[eo:Tabelo de Peutinger]]
[[es:Tabula Peutingeriana]]
[[fi:Tabula Peutingeriana]]
[[fr:Table de Peutinger]]
[[gl:Táboa de Peutinger]]
[[he:מפת פויטינגר]]
[[hr:Tabula Peutingeriana]]
[[hu:Tabula Peutingeriana]]
[[id:Peta Peutinger]]
[[it:Tavola Peutingeriana]]
[[la:Tabula Peutingeriana]]
[[mk:Табула Појтингериана]]
[[nl:Tabula Peutingeriana]]
[[pl:Tabula Peutingeriana]]
[[pt:Tabula Peutingeriana]]
[[ro:Tabula Peutingeriana]]
[[roa-tara:Tavele Peutingeriane]]
[[ru:Пейтингерова таблица]]
[[sh:Tabula Peutingeriana]]
[[sl:Tabula Peutingeriana]]
[[sq:Tabula Peuntingeriane]]
[[sv:Tabula Peutingeriana]]
[[uk:Пейтингерова таблиця]]
