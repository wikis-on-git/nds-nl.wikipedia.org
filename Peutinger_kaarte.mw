[[Ofbeelding:Part of Tabula Peutingeriana.jpg|thumb|250px|Stuksken van den Tabula Peutingeriana]]

[[Ofbeelding:TabulaPeutingeriana2.jpg|thumb|250px|Dele van den Peutinger keerte mit den plaetsen in België, Nederlaand, Frankriek en Duutslaand]]

Den '''Tabula Peutingeriana''' of '''Peutinger keerte''' is nen kopie van nen [[Romiense Riek|Romiensen]] reiskeerte uut den [[3e eeuw|3den eeuwe]] tot [[4e eeuw|4den eeuwe]]. Zi-j beslut nen gebeed van [[Groot-Brittannië]], [[Spanje]] en [[Noord-Afrika]] in et westen tot den [[Ganges (riveer)|Ganges]] riveer in et oosten.

Den oldsten bekanden kopie is nen haandskrift uut den [[13e eeuw|13den eeuwe]], dat noe beweerd wödt in den [[Oostenriek]]sen Nasionalen Bibliotheek in [[Wenen]]. Et is dizzen kopie dee den name gaf an den keerte. Vervoardigd deur nen monnik uut [[Colmar]] wöd den keerte uut nen bibliotheek in Zuud-[[Duutslaand]] evonden deur [[Conrad Celtis]], dee et in [[1507]] noaleet an den [[humanisme|humanist]] [[Konrad Peutinger]] uut [[Augsburg (stad)|Augsburg]]. 

==Den keerte==
Den Tabula Peutingeriana is nen rolle [[perkament]], soamen-esteld uut 12 bladen van orundumme 38 cm hooge, elk 59 tot 65 cm lange, mit nen totalen lengte van 6,82 m. Et eersten blad, mit doarop et [[Iberisch scheereilaand]] en den Britsen eilaanden is verloorn egoan, woardeur doar nog moar 11 bladen ovver bunt. Et sprekt vanzelf dat den keerte neet oppervlaakte-getrouw is. Et is veul nen skematiesen veurstelling van et weagennet en den stappen ploatsen in et [[Romiensen Riek]] (zee ofbeelding). Oaver et grootsten dele van den keerte wödden ok den ofstaanden van den satappen an-egeaven, deels in [[Romiensen mijl]]en (''milia passuum''), en veur et [[Gallië|Galliesen]] dele in ''[[leuga]]e'' (rundumme 1,5 Romiensen mijl). Doar besteet gene twiefel dat dit nen gevolg is van et feit dat den eurspronkeleken keerte verskillende bronnen had. In den tied van vervoardiging gingen doar ok al verskillenden ''itineraria'' rund, reis weagen van hier noar ginder in liestvörm. Nen grootn verzoameling doarvan was et [[Itinerarium Antonini]], dat neet minder dan 3500 stappen ploatsen mit onderlinge ofstaanden vermeldt. In elk geval wöd et neet bewoarden keerte woarnoar den Tabula Peutingeriana kopieerd wierd, nog bi-j-ewarkt mit ni-je weagen en plaetsen tot rundumme et joar [[400]].

==Kopieën==
Noa den dood van Konrad Peutinger kreg den [[cartografie|cartogroaf]] [[Abraham Ortelius]] den vroage um den keerte in drök uut te geaven. Hi-j stierf echter veur hi-j et wark kloar had, moar nen half joar later had [[Jan Moretus]] den klus ekloard, en in et beginne [[1599]] drökten den uutgeaveri-je [[Plantijn]] in [[Antwarpen]] doar 250 kopieën van, op halve grootte en verdeald oaver 8 drökplaatn. Later volgden nog verskillenden uutgoaven mit deezelfde, moar ok mit ni-je drökplaatn. Dit neumt zie verklaorende uutlegging, umdat steeds opni-j et eurspronkeleken handskrift eleazen en verkloard mös wödden. Teggenwoordig warkt zie enkel nog mit fotografiesen duplicaten, zodat den kwetsboaren eurspronkeleken keerte neet meer roadpleegd höf te wödden. Eavengood is et neet eenvoldig dee vermelden Romiensen noamen an hedendoagsen steedn te koppelen, wat nog steeds anleiding guf tot ni-je verklaorende uutleg van den keerte.

Den vandage meest gebruukten kopie van den keerte is den [[facsimile]] van ''Konrad Miller'' uut [[1887]]. Miller maakten nen völle kopie in kleur op twee darde van et olden formaat. Hi-j hef doarbi-j van et ontbrekkende eersten blad nen angenommen verunderstelling emaakt zoas hi-j dech hoo den keerte doar eurspronkelek hef uut-ezeen, woardeur ok Spanje, Portugal en Engelaand wier op den keerte stoat. Den helen kopie van Miller is online te bekieken op den webstee ''Bibliotheca Augustana''.

==Belgiesen steedn==
Belgiesen steedn of plekken op den keerte bunt under aandere:
*[[Viroviacum|Virovicio]] ([[Wervik]])
*[[Turnacum|Turnaco]] ([[Doornik]])
*[[Atuatuca|Atuaca]] ([[Tongeren (stad)|Tongeren]])

==Nederlandse steedn==
Nederlaandsen steedn of plekken op den keerte bunt under aandere:
*Lugdunum - Den [[Brittenburg]] bi-j [[Katwiek an Zee]]
*Praetorium Agrippinae - [[Valkenburg (Zuud-Hollaand)|Valkenburg]]
*[[Matilo]]ne - verm. [[Leiden]]-[[Roomburg]]
*[[Albaniana]] - [[Alphen an den Rijn]]
*[[Forum Hadriani]] - [[Veurburg]]
*[[Flenio]] - onduudelek
*[[Tablis]] - verm. [[Old-Alblas]]


[[Ofbeelding:TabulaPeutingeriana.jpg|900px|thumb|center|Den ''Tabula Peutingeriana'', van Portugal in et westen tot India in et oosten.]]

==Uutgoande verwiezingen==
*[http://www.fh-augsburg.de/~harsch/Chronologia/Lspost03/Tabula/tab_pe00.html Bibliotheca Augustana: Tabula Peutingeriana]
*[http://www.livius.org/pen-pg/peutinger/map.html Livius.org aut. J. Lendering, art. Peutinger keerte]

[[Kattegerie:Achterhooks_artikel]]
[[Kattegerie:Romienen]]
[[Kattegerie:Geschiedenis]]

[[als:Peutingersche Tafel]]
[[ar:اللوحة البويتينغرية]]
[[bg:Пойтингерова карта]]
[[ca:Taula de Peutinger]]
[[de:Tabula Peutingeriana]]
[[el:Χάρτης του Πόιτινγκερ]]
[[en:Tabula Peutingeriana]]
[[es:Tabula Peutingeriana]]
[[fr:Table de Peutinger]]
[[gl:Táboa de Peutinger]]
[[he:מפת פויטינגר]]
[[hr:Tabula Peutingeriana]]
[[id:Peta Peutinger]]
[[it:Tavola Peutingeriana]]
[[la:Tabula Peutingeriana]]
[[nds:Tafel vun Peutinger]]
[[nl:Tabula Peutingeriana]]
[[pl:Tabula Peutingeriana]]
[[pt:Tabula Peutingeriana]]
[[ro:Tabula Peutingeriana]]
[[ru:Пейтингерова таблица]]
[[sl:Tabula Peuntingeriana]]
[[sq:Tabula Peuntingeriane]]
[[sv:Tabula Peutingeriana]]
