{{Wiu}}
't '''Eemlangds''' is de verzaomelnaom veur de dialecten dee ze in 't [[Eemlangd]] praoten. Disse dialecten vormen gien echte eenheid en ze worren vaok verknipt over meerdere dialectgebieden.

't Eemlangds leit taolkundig ezeen tussen 't [[Utrechs-Alblasserwaards]] en 't [[West-Veluws]] in. De indeling van 't Eemlangds het nogal es veur preblemen ezörgd. [[Jo Daan]] deelt ze bie de Utrechs-Alblasserwaardse groep in; mar vanwege de starke verwantsjap met de West-Veluwse dialecten worren ze vaoker bie een oostelijke dialectgroep in-edeeld (bieveurbeeld 't Nedersaksisch). Gewoonlijk worren de dialecten uut 't oosten van 't Eemlangd ([[Amesfoort]], [[Leusden]] en [[Bunsjoten]]) nog onger 't Veluws erekend en de westelijke ([[Soest]], [[Eemnes]]) tot 't Utrechs. De Eemlangdse dialecten, met de dialecten van de westelijke Veluwe, ('t (oosten van) [['t Gooi]], de [[Gelderse Vallei]] en [[Urk]], een overgangsgroep van 't [[Nedersaksisch]] naor 't [[Hollaans (dialekt)|Hollangds]] en aore westelijke (Nederfrankische) dialecten.

==Uutgaonde verwiezing==
* [http://www.meertens.nl/books/winkler/soest.html De Geliekenis van de Verloren Zoon in 't Soesters]

{{Dia|Disse pagina is esjreven in 't [[Bunsjoots]]}}

't '''Eemlands''' is de samenvattende naom veur de dialecten van 't [[Eemland]], 't noordoosten van de previnsie [[Utrecht (previnsie)|Utrecht]], ofwel [[Amersfoort]] en omgevege. De dialecten lieken veul op 't [[West-Veluws]] en de meesten ku'j wel tot 't [[Nedersaksisch]] rekenen. 't Belangriekste versjil met 't eigelijke West-Veluws is dat de [[umlaut]] in 'n woord as ''hooi'' d'r nie veurkomp (op de Veluwe is dat nog ''hööi''). Wel is d'r umlaut te heuren in ''keze'' en ''greun''. De ''-en'' an 't ende van 'n woord spreken ze in de meeste plaosen ook nog wel uut (dat doen ze zelfs nog in [[Huizen|Huuzen]]); dit is 'n verschil met de taol van de (zudelijke) Gelderse Vallei. Anders as in 't [[Gooi]] praoten ze in 't Eemland nog van ''diek'' en ''huus'' en nie van ''dijk'' en ''huis''. De [[Utrechtse Heuvelrugge]] is 'n dudelijke grens met 't [[Utrechs-Alblasserwaards|Utrechts]], je kunnen zeggen dat hier de grens tussen westelijke en oostelijke dialecten ligt.

De meeste Eemlandse dialecten worden nie veul meer esproken, en biena alleen nog door ouwe lui. In Amersfoort is staot 't zelfs op uutsterven, as 't nie al uutestorven is. 'n Uutzondering is [[Spakenburg]], waor d'r ook nog wel jonge lui binnen die plat praoten.

[[Kategorie:Nedersaksies]]
[[Kategorie:Utrecht]]

[[Kategorie:West-Veluws_artikel]]
[[Kategorie:Nederlaanse streektael en dialekt]]

[[nl:Eemlands]]
