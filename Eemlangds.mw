t '''Eemlangds''' is de verzaomelnaom veur de dialekten dee ze in t [[Eemlangd]] praoten. Disse dialekten vormen gien echte eenheid en ze worren vaok verknipt over meerdere dialektgebieden.

t Eemlangds leit taolkundig ezeen tussen t [[Utrechts-Alblasserweerds]] en t [[West-Veluws]] in. De indeling van t Eemlangds het nogal es veur problemen ezörgd. [[Jo Daan]] deelt ze bie de Utrechts-Alblasserweerdse groep in; mar vanwege de starke verwantsjap met de West-Veluwse dialekten worren ze vaoker bie n oostelike dialektgroep in-edeeld (bieveurbeeld t Nedersaksies). Gewoonlik worren de dialekten uut t oosten van t Eemlangd ([[Amersfoort]], [[Leusden]] en [[Bunsjoten]]) nog onger t Veluws erekend en de westelike ([[Soest]], [[Eemnes]]) tot t Utrechts. De Eemlangdse dialekten vormen, met de dialekten van de westelike Veluwe, (t oosten van) [[t Gooi]], de [[Gelderse Vallei]] en [[Urk]], n overgangsgroep van t [[Nedersaksies]] naor t [[Hollaans (dialekt)|Hollangds]] en aore westelike (Nederfrankiese) dialekten.

t Belangriekste versjil tussen de Eemlangdse dialekten en de eigenlike West-Veluwse dialekten is dat de [[umluud]] in woorden as ''hooi'' en ''geloven'' der niet veurkomt (op de Veluwe is dat nog ''heui'' en ''geleuven''). Wel is der n umluud te heuren in woorden as ''[[keze|kees]]'', ''greun'' en ''ebreuken''. De ''-en'' an t engd van n woord spreken ze in de meeste plaotsen ok nog wel uut (dat doen ze zelfs nog in [[Huizen|Huzen]]); dit is n versjil met de taol van de (zujelike) Gelderse Vallei. Aorst as in t [[Gooi]] praoten ze in t Eemlangd nog van ''diek'' en ''huus'' en niet van ''dijk'' en ''huis''. De [[Utrechtse Heuvelrug]] is n dudelike grens met t [[Utrechts-Alblasserweerds|Utrechts]], je kunnen zaegen dat hier de grens tussen de westelike en oostelike dialekten leit.

De meeste Eemlangdse dialekten worren niet veul meer espreuken, en biena alleen nog deur ouwe lui. In Amersfoort is t dialekt al zo goed as uutestörven. n Uutzondering is [[Spaokenburg]], waor der ok nog wel jonge lui binnen dee plat praoten.

==Uutgaonde verwiezing==
* [http://www.meertens.nl/books/winkler/soest.html De Geliekenis van de Verleuren Jongen in t Soesters]

{{Dialekt|wvel|Bunsjoten|Algemene Nedersaksiese Sjriefwieze}}

[[Kategorie:West-Veluws_artikel]]
[[Kategorie:Nedersaksies]]
[[Kategorie:Nederlaanse streektael en dialekt]]
[[Kategorie:Streektaol in Utrecht]]
