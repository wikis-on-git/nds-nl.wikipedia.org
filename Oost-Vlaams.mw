[[Ofbeelding:Nederlands-oostvlaams.png|thumb|250px|Taelgebied van et Oost-Vlaams]]
Et '''Oost-Vlaams''' (in et dialekt zels: ''Oast-Vloams'') is een groep dialekten die in de [[België|Belgische]] perveensie [[Oost-Vlaanderen]] spreuken wodden. De tael wodt ok spreuken in et oostelike diel van [[Zeeuws-Vlaanderen]] in de perveensie [[Zeelaand]], en ok in een stroke in et oosten van [[West-Vlaanderen]]. 
Et beheurt tot de [[Nederfrankisch]]e taelgroep en vormt een dialektkontinuüm mit et [[West-Vlaams]] en et [[Braobaans]]. Pattie luden zien et hiele Oost-Vlaams as een overgaang tussen West-Vlaams en Braobaans.
Ok taelkundig wodt et soms, tegere mit West-, Fraans- en Zeeuws-Vlaams bi'j de Vlaamse groep rekend, soms bi'j de Braobaans-Oost-Vlaamse groep. 
De dialekten in et (noord)westen van Oost-Vlaanderen lieken soms slim op et West-Vlaams, die van de [[Denderstreke]] en et oosten van et [[Waaslaand]] bi'j et Braobaans. 

Et Oost-Vlaams wodt spreuken rond de steden [[Aalst (Oost-Vlaanderen)|Aalst]], [[Beveren (Oost-Vlaanderen)|Beveren]], [[Deinze]], [[Eeklo]], [[Gent]], [[Geraardsbargen]], [[Hulst (Nederlaand)|Hulst]], [[Lokeren]], [[Ninove]], [[Oudenaarde]], [[Sint-Niklaas]], [[Wetteren]] en [[Zottegem]].

Zoas alle Vlaamse streektaelen het ok et Oost-Vlaams vule invloeden van butenof had, onder aandere uut et [[Spaans]], [[Fraans]] en et [[Duuts]] uut Oostenriek. Der bin aorig wat woorden uut et Frans in opneumen vanwege de verfraanste hoge kringen van Vlaanderen tiedens de [[19e eeuw|19e]] en vrogge [[20e eeuw|20e ieuw]].

Taelhistorisch onderzeuk het antoond dat de Oost-Vlaamse dialekten tot in de [[16e eeuw|16e ieuw]] vule kenmarken gemien hadden mit et [[West-Vlaams]], mar dat die verwaantschop sund die tied stark verminderd is deur de invloed van et [[Braobaans]].

In [[2005]] verscheen een etymologisch woordeboek van et Oost-Vlaams, schreven deur een West-Vlaamse dialektkenner.

== Uutgaonde verwiezing ==
* [http://www.muziekmozaiek.be/index.php?onderdeel=3920&titel=Cd%27s "Azuuë gezeid, azuuë gezoeng'n" Dialekten-cd]

{{SNLV}}

[[Kategorie:Stellingwarfs artikel]]
[[Kategorie:Vlaamse streektael en dialekt]]
