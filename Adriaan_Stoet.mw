'''Adriaan Stoet''' ([['t Oveine]], [[9 september]] [[1965]]) is een [[Nederlaand|Nederlaanse]] [[violist]].

Stoet volgden zien eerste vioollessen op elfjaorige leeftied. An 't [[konservatorium]] van [[Utrecht (stad)|Utrecht]] studeerden hi'j bi'j [[Phillipe Hirschhorn]], bi'j wel e in 1993 of-estudeerd is. Hi'j hef verscheiden masterclasses evolgd bi'j violisten as [[Wiktor Liberman]], [[György Pauk]] en [[Ruggiero Ricci]].

Stoet hef verscheiden plaoten op-eneumen, waorunder een cd mit violiste [[Emmy Verhey]]. Later hef hi'j mit Verhey en [[Herman Krebbers]] espeuld. Hi'j concerteerden mit zangeres [[Inessa Galante]] en saxofoonspeuler [[Henk van Twillert]] in [[Verienigd Keuninkriek|Engelaand]] en [[Letlaand]], en trad op in 't [[Concertgebouw (Amsterdam)|Concertgebouw]].

Wieder speulden Adriaan Stoet mit de pianisten [[Tjako van Schie]] en [[Jan Vayne]]. Mit Van Schie brocht hi'j een cd uut mit [[Jiddisch]]e meziek uut de ghetto's en concentraosiekaampen.<ref>CD: ''Shtil di nakht iz oysgeshternt'', EMI. Ziet ok de uutzending bi'j [http://www.rtl.nl/(/actueel/barendenvandorp/)/actueel/barendenvandorp/2005muziek0405.xml Barend & Van Dorp op 4 meie 2005]</ref><ref>De twie speulden ok in 't tillevisiepregramma Koffietijd van de KRO.</ref>

Stoet is riegelmaotig jurylid bi'j vioolwedstrieden, zoas de [[Iordens_Viooldagen|Iordens Viooldagen]], en soleert vake bi'j alderhaand meziekgezelschoppen.

Vandage de dag gef Stoet les an de meziekschoele in [[Zwolle]], an't konservatorium in Zwolle, en doceert talenten an de deur hum op-erichte [[Zwolse Vioolacademie]] (veurhen de Philippe Hirschhorn Vioolacademie enuumd).<ref>[http://www.zwolsevioolacademie.nl/ Zwolse Vioolacademie]</ref>

==Uutgaonde verwiezing==
* [http://www.ncrv.nl/ncrv/radio?nav=veieIsHjHAQTDAgzuWdzuWD De NCRV oaver de Zwolse Vioolacademie]

== Rifferenties ==
<references />

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel|Stoet, Adriaan]]
[[Kategorie:Klassieke meziek|Stoet, Adriaan]]
[[Kategorie:Muzikaant uut Drenthe|Stoet, Adriaan]]
