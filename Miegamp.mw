[[Ofbeelding:Meat eater ant feeding on honey02.jpg|thumb|260px|Vleis eatenden Miegamp, vret van hünning ]]
'''Miegampen''' bunt nen tröppe kolonie-vörmende [[insecten]] dee beheurt tot den orde van [[vliesvlöggeligen]] (Hymenoptera). Miegampen hebt zich künnen anpassen an gans verkillenden leafumgeavingen; oaveral woar zi-j veurkumt bunt miegampen den dominanten leavensvörm op den boadem. Geschat wödt dat den totalen biomassa van alle miegampen groter is dan dee van alle aandere dieren op eerde. Umdat miegampen oaveral ter weald veurkomt, bunt zie éne van den succesvolsten diergröppen. Veule miegampensoorten bouwen et nuste in den boadem of in hölle beume, aandere spint bleder an mekaar um nen nuste van te maken. Den zilvermiegamp wont in den [[woostiene]]. Den vampieremiegamp is nen agressieven soorte dee in et gebeed rundumme den [[Amazone]] veurkump. In [[Zuud-Europa]] wont den kolfkopmiegamp in galeppels. Miegampen wödden ok as huusdier eholden, wi-j neumt den leafumgeaving woar miegampen in wödden eholden nen [[formicarium]]. Et is bekand dat miegampen lopend groten ofstaanden kunt ofleggen. Ni-jen nustenploatsen wödden wal al vleegend bereikt, zodat ok in bloombekke 10 meter boaven den groand nusten kunt ontstoan.  Den boavenkaken van den miegamp bunt gans stark, moar den underkaak is gans zwak. Et vlooiboaren voodsel likt zie mit den underlippe op. Wanneer nen miegampenkolonie versteurd wödt, zollen dee miegampen gans duudelek hun miegampenzoer umhoge spuuten. Net as bi-j den [[bi'je]] besteet den kolonie uut mennekes, wiefkes, den warksters en éne of meer könniginnen. Den grootsten gröppe bunt dee warksmiegampen dee op-esplitst wödden veur den verslillenden toaken. Doar bunt soldoatenmiegampen dee nen groten koppe hebt mit starke kaken. Dee mennekes bunt er moar allenig as zie neudig bunt. Soamen mit de mennekes verloaten dee jungen könniginnen et nast vleegend. Dit ebeurt op werme dagen. In den löcht peert de mennekes mit den wiefkes en starft kort doarnoa. 

==Nedersaksisch==
*[[Tweants]]: ''miegemp'', ''miegeamp''

{{begin}} 

[[Kattegerie:Achterhooks_artikel]]
[[Kattegerie:Insekt]]
