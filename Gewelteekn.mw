[[Ofbeelding:Peardeköppe.JPG|thumb|t Lös Hoes bie [[Oatmöske]] met peardeköppe an de weendvearn]]

n '''Gewelteekn''' is n rechtopstoand sierhoolt boawnan n kop van t hoes. Mangs is t vaste maakt, of oonderdeel van n [[oelebret|oelebröd]] in n nok van t hoes. Gewelteekns komt in heel [[Neerlaand]] vuur, mear beent t meest in [[Tweante]] en n [[Achterhook]] te veendn.

==Soortn==
[[Ofbeelding: Twentse-Geveltekens-1.jpg|thumb|right|100px|Gewelteekn met leawnsboom, kruus, aanker en hart]]
[[Ofbeelding: Doonderbessem1.JPG|thumb|Doonderbessem met zunnerad]]
Dr beent 2 soortn gewelteekns:
*peardeköppe
*doonderbessems
**[[rooms-katholiek|kattolieke]] teekns
**[[protestaant]]se teekns
**aandere (Heednse) teekns

===Peardeköppe===
De gekruuste peardeköppe komt in [[Tweante]] en n [[Achterhook]] nog mear weainig vuur. Vake beent t versierde oeteandes van de boetnste weendvearn, en slim verseempeld. n Bekeandn veundst van weendvearn met peardeköppe is edoan in de putte van [[valborg]] [[Altenburg]] in [[Hessen-Nassau]]. Disse komt oet t eerste joarhonderd v. Chr., en hebt ne [[germanen|germoanse]] beduding. Dit is n euldstn veundst van peardeköppe. n Vörm is meesttieds t zelfde, en t maakt doarbie neet oet wodöanig nen vörm t dak zelf hef. 

Ne verkloarige vuur de peardeköppe mut in t oolde Heednse geleuf ezocht wordn. In vuurkristelike tiedn wördn zelfs echte peardedoodsköppe gebroekt. Later wördn disse in t weendvearnhoolt verwoarkt. De peardeköppe zoln ongeluk wearn zo as zeekte, stoarfte, geeste, ezw. Doarnöast was t kruus wat de köppe saamn maakn neudig um n nokbalkn te dreagn. Seend t midln van t 18e joarhonderd wördn de peardeköppe al mear vervöngn duur kattelieke of protestaantse teekns, dee at tusken de weendvearn an n nok eneageld wördn. In dee tied wör dr nog wal boawn de nienduurn (de grote inriejduurn) peardeköppe eheuldn, mear an t boawneande köm n gewoon kruus.

===Doonderbessems===
Vroger was t gebrukelik um [[doonderbessem]], of ''doonderboard'' (hoeslook) op t dak te loatn gröain um t dak good vaste te legn. Doarumme was t ook symbolies, umdet t pleantjen dus beskoarmige beud. t Kristendom verdrung disse tradisie en zorgen det t als "duwels" wör besteampeld. Mear de boern woln dr nog neet of, en gebreukn ne verseempelde ofbeeldige van n doonderbessem in öare gewelteekns.
De doonderbessems hebt op völle plaatsn de peardeköppe verdrungn. Ze woarkn bie [[onweer|doonderskoer]] ook better as beskoarmige teegn inslag van t löchtn, umdet ze wat heugerder beent. Vuurdet t kristendom köm, hadn doonderbessems vake heednse ofbeeldiges, zo as n zunnerad, koornoarn of zwaann. Disse wördn met de kristening tot kristelike teekns verdreeid.<ref>http://members.home.nl/g.vaanholt/gevel2.htm</ref>

====Kattolieke teekns====
Kattolieke gevelteekns hebt vake kristelike ofbeeldings, met mangs oolde heednse invloodn. Ne völle vuurkomnde kombinasie is t ''Geleuf, hoppe en leefde'', in de vörme van n kruus, aanker en herte. Mangs wordt hier dan nog n leawensboom of koornoarn bie edoan. As vroger ene van de keender oet n gezin ne opleaidige as misdeender of aandersoortig geestelik leawn invuldn, wör dr n miskelk in t gewelteekn verwoarket. n Peunt van völle vroagn is t Hosti-teekn, umdet den roondn vörm eawnwal ne ofbeeldige van de moane of de zunne kan wean.<ref>http://www.geocities.com/twentschgenootschap/geveltekens.htm</ref>

====Protestaantse teekns====
Umdet protestaantn vanoet öare oawertuging gin ofbeeldiges van koarkelike dinge magnt maakn, beent öare gewelteekns vake sober. Hervörmden hebt vake ne lelie of nen leawnsboom (dus feailik toch n heednsen doonderbessem) op n gewel. Vake is t herte dr ook nog bie in edoan.

====Aandere (Heednse) teekns====
De meeste van ooldsher heednse teekns beent verdreeid en hebt ook ne kristelike beduding. t Zunnerad kan zo ook wiezn op t licht van [[Jezus|Kristus]], n doonderbessem kan ook n leawnsboom beduudn en moanestaandn wördn heailige hosti's. Ook wordt r nog steeds wal pearde in de teekns verwoarket, mear det is mear as earbetoon an t Sassise oarfgood. Wier aandern nemt t volksgeleuf met n knipeugken en hebt n oetneugnd borrelgleasken in t gewelteekn.

==Oawerzicht van teeknoonderdeeln==
De volgende ofbeeldings wordt vake gebroekt in gewelteekns. Ze hebt allemoal ne eegne gedachte.

===pearde===
In t boernleawn van hoonderden joarn terugge warn pearde onmisber. Ze steundn ook symbool vuur vruchtberheaid en kracht. Vearder is t bekeand det in t vuurkristelike geleuf peardeköppe gebroekt wördn as ofwearing teegn t kwoad. 

===leawnsboom/doonderbessem===
n Leawnsboom is ene van de euldste [[Germoanen|germaanse]] teekns van vruchtberheaid, en kan verwiezn noar n leawnsboom [[Yggdrasill]] oet de Germaanse Mythologie. Aanderzieds is de gedachtensproonk noar de [[meiboom]]vierings, dee't ook in t [[Neersassies]]e gebeed nog wal vuurkomt, vlot emaakt. Vearder kan n leawnsboom stoan vuur n vast geleuf.

===Zunnerad===
Algemeen vuurkomnd vruchtbarheaidsteekn. In de zunnekultus is t zunnerad t teekn van leawn en geluk. In Tweante keump t völle vuur in Roomske gewelteekns en hef dan de betekenis van 'Kristus, Lecht van de wearld'. t Zunnerad is woarskienlik oawer enömn oet de Noorse mythologie, woer t bekend steund as t Rad van [[Wodan]]. 

===Wuuwnde koornoarn===
Teekn van n oogst, de dagelikse stoete, welvoart, röste en vrea.

===Aanker===
t Aanker is t algemeen bekeande teekn van de hoppe. Vake wörd'e saamn gebroekt met t kruus (geloof) en t harte (leefde). t Gleaske hierin köm wal es vuur in t gewelteken van n kafee.

===harte===
t Harte steet vuur de leefde. Bie de Roomsken kan t ook t heailige harte van Maria beteekn, of vuurkristelik as t teekn van Moder Earde, of de vrouwe in t algemeen. <ref>http://hetnoaberschop.nl/vereniging.html</ref>

==Rechtevoort==
Duur de hudige [[dialektrenaissance]] goat wier völle leu op zeuk noar strek-eegne dinge. Nen roondgaank duur Tweante löt zeen det gewelteekns oaweral nog in trek zeent, en dr is zelfs in [[2009]] nen wedstried ewest vuur t ontwoarpn van gewelteekns. De inzeandings leutn zeen det gewelteekns met de tied met köant. Dr warn zelfs gewelteekns met [[islam]]itiese invloodn<ref>[http://www.tctubantia.nl/regio/5759531/Eiken-gevelteken-als-spiegel-van-de-moderne-tijd.ece Twentsche Courant Tubantia 5 november 2009 ''Eiken gevelteken als spiegel van de moderne tijd'']</ref>

==beuke==
* [[Jan Jans (architect)|Jan Jans]], Everhard Jans (1964) ''Gevel- en Stiepeltekens in Oost-Nederland''. Uitgeversmij Van der Loeff bv, Enschede

==Reffereanties==
{{bron|<references/>}}

[[Kategorie:Tweants artikel]]
[[Kategorie:Nedersaksiese kultuur]]

[[nl:Gevelteken]]
