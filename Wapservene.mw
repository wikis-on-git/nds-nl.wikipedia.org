Wapservene (Nederlands: Wapserveen, oorspronkl'k Wapterveen/Wapse Ter Veen).

Wapservene is een laang lintdarp in Zuudwest-Drenthe, gemiente Westerveld. 't Darp war vrogger 't noordelukste diel vaan de de Gemiente Oavelt, doarveur ok wel diel ewest vaan de Gemiente Dever.

Van eursprung is het een zeuven kilometer laange veenkolonie. Ten noorden vaan't heideveld en ten zuuden vaan de Wapserveense Aa,'T hef zo ungevere negenhunderd ienwoners. De ploatselijke toal lek het meest op het ZuudwestDrénts mar hef ook dielen van het nabije Stellingwarfs en Stienwieks.
Het is zo ungevere rundum 1380 ontstoan bij doar waar ai vanof Wapserveen over de Wapserouwen de Aa-brog over bent, doar bent deur een wiggelroede-leuper zelfs olde speuren vaan under aandere de eerste karke uit de grond ehoalt. D'r schient daar zelfs argens een hunebed under de grond te liggen.

Vrogger doe as de Aa nog niet bediekt war leup 's winters het water tot an de "Oldie diek", disse leup destieds vanof het karkhof tot achter de meule. De middenboer/'t midden war doe 's winters nog moar een nauwluks begoanbare karrespeur, de oldie diek war iets better te begoan, disse leup ook veurbij het karkhof tot an het kaarkepad.

Ien van de biezundere dingen die Wapservene hef, is de losstoande Karkestoele uut de zestiende ieuwe, de oldste nog stoande in Drènte.

==Wapserveense toal==

Wapservene hef ook een poar eigen weurden of benoamings. Zo neumt men hobbelig, niet vlak laand "apelaand". Ten zuuden vaan het midden nuumt men "boven" (het heuge stuk land aagter de boerderije), ten noorden van de weg, het legere laand nuumt men "buten".

==Gehuchten==

Wapservene kent ook zien eigen gehuchten en buurtschappen. Zo he'j Horrelvene, de Schipslote, de Nijstad, de Lege Doaken, de Bovenboer, de Karkebuurte, Maastenbroek, Oldwolde. In het algemien ku'j het indielen in van west noar oost als; Westende - Midden - Neibouw - Midden - Oostende.
