[[Ofbeelding:Map NL - Westerveld - Wapserveen.png|thumb|250px|Ligging van Wapservene binnen de gemiente Westerveld]] 
'''Wapservene''' ([[Nederlaands|Nederlaans]]: ''Wapserveen'', oorspronklijk ''Wapterveen/Wapse Ter Veen'').

Wapservene is een lang lintdarp in Zuudwest-[[Drenthe]], gemiente [[Westerveld]]. 't Darp was vrogger 't noordelijkste diel van de olde gemiente Oavelt; doarveur hef 't diel ewest van de vroggere gemiente Dever.

Van oorsprung is Wapservene een zeuven kilometer lange [[veenkolonie]]. 't Lig ten noorden van een heideveld en ten zuden van de Wapserveense Ao en hef zo umdebi'j negenhinderd inwoners.

==Begun==
Het darp is rondum 1380 ontstaon daor waoraj vanof Wapservene over de Wapserouwen de Ao-brogge oaver bint. Daor bint deur een wiggelroedeleuper olde speuren van onder aandere de eerste karke uut de grond ehaeld. D'r zol daor zöls argens een [[hunebed]] onder de grond liggen.

Vrogger doe as de Ao nog niet bediekt was, leup 's winters 't waeter töt an de 'oldie diek'; disse leup destieds vanof het karkhof töt achter de meule. De middenboer/'t midden was doe 's winters nog maor een krapan begaonbar karrespeur. De oldie diek was wat beter te begaon, disse leup ook veurbij het karkhof tot an het karkepad.

Ien van de biezundere dingen die as Wapservene hef, is de lösstaonde [[karkestoele]] uut de zestiende ieuwe, de oldste nog staonde in Drenthe.

==Wapserveense tael==
De plaetselijke tael doet ze bi'j 't [[Zuudwest-Noord-Drèents]] (ok wal ezien as [[Stellingwarfs]]).

Wapservene hef, zoas vanolds alle dörpen, een köppel eigen woorden of benaemings. Zo nuumt ze hobbelig/niet vlak laand ''aepelaand''. Ten zuden van 't midden nuumt ze ''boaven'' ('t heuge stuk laand achter de [[boerderieje|boerderi'je]]), het legere laand nuumt ze ''buten'' (ten noorden van de lintbebouwing).

==Gehuchten==
Wapservene kent zien eigen gehuchten en [[buurtschop|buurtschappen]]. Zo hej Horrelvene, de Schipslote, de Ni'jstad, de Lege Daoken, de Bovenboer, de Karkebuurte, Maastenbroek, Oldwolde. In het algemien kuj het indielen van west naor oost als; Westende - Midden - Ni'jbouw - Midden - Oostende.

==Wus ie dat...==
- Olde menister Mansholt zien leste joaren op 't oostende ewoont heft.
- 't De oldste klokkestoele vaan Drénte hef.
- D'r een Wapserveenstraat in Den-Hoage is, een stroate met noame "Wapserveen" in Amersfoort is.
- Oeze vieteelers vrogger in't hiele laand berucht woaren

[[Kattegerie:Stellingwarfs_artikel]]
[[Kattegerie:Plaots in Drenthe]]

[[en:Wapserveen]]
[[fr:Wapserveen]]
[[nl:Wapserveen]]
[[pt:Wapserveen]]
