[[Ofbeelding:Map NL - Westerveld - Wapserveen.png|thumb|250px|Ligging van Wapservene binnen de gemiente Westerveld]] 
'''Wapservene''' ([[Nederlaands|Nederlaans]]: ''Wapserveen'', oorspronklijk ''Wapterveen/Wapse Ter Veen'').

Wapservene is een laang lintdarp in Zuudwest-[[Drenthe]], gemiente [[Westerveld]]. 't Darp war vrogger 't noordelijkste diel vaan de olde gemiente Oavelt; doarveur hef 't diel ewest vaan de vroggere gemiente Dever.

Van eursprung is Wapservene een zeuven kilometer laange veenkolonie. 't Lig ten noorden vaan een heideveld en ten zuden vaan de Wapserveense Oa en hef zo ungevere negenhunderd ienwoners.

==Begun==
Het darp is rundum 1380 ontstoan bij doar waar ai vanof Wapserveen over de Wapserouwen de Oa-brog over bent. Doar bent deur een wiggelroede-leuper zelfs olde speuren vaan under aandere de eerste karke uit de grond ehoald. D'r zol doar zelfs argens een hunebed under de grond liggen.

Vrogger doe as de Aa nog niet bediekt war leup 's winters het water tot an de "Oldie diek"; disse leup destieds vanof het karkhof tot achter de meule. De middenboer/'t midden war doe 's winters nog moar een nauwlijks begoanbar karrespeur. De oldie diek war iets better te begoan, disse leup ook veurbij het karkhof tot an het kaarkepad.

Ien van de biezundere dingen die Wapservene hef, is de losstoande Karkestoele uut de zestiende ieuwe, de oldste nog stoande in Drenthe.

==Wapserveense toal==
De ploatselijke toal rekent ze bij 't [[Zuudwest-Noord-DrÃ¨ents]] (ook wal eziene as [[Stellingwarfs]]).

Wapservene hef ook een poar eigen weurden of benoamings. Zo neumt men hobbelig/niet vlak laand ''apelaand''. Ten zuden vaan het midden nuumt men "boven" (het heuge stuk laand aachter de [[boerderieje|boerderije]]), ten noorden van de weg, het legere laand nuumt men ''buten''.

==Gehuchten==
Wapservene kent zien eigen gehuchten en [[buurtschop|buurtschappen]]. Zo he'j Horrelvene, de Schipslote, de Nijstad, de Lege Doaken, de Bovenboer, de Karkebuurte, Maastenbroek, Oldwolde. In het algemien ku'j het indielen in van west noar oost als; Westende - Midden - Neibouw - Midden - Oostende.

[[Kattegerie:Sallaans_artikel]]
[[Kattegerie:Gemiente in Drenthe]]
[[Kattegerie:Plaots in Drenthe]]

[[en:Wapserveen]]
[[nl:Wapserveen]]
[[pt:Wapserveen]]
