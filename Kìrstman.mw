[[Ofbeelding:Customsuit.jpg|right|250px|Kìrstman]]
De '''Kìrstman''' is n figuur dij staait veur de [[kìrsttied]] en dij ien [[Grunnen (provìnzie)|Grunnen]] sunt de joaren '30 bestaait. In [[VS|Amerika]] bestaait e sunt de twijde haalve van de 19e aiw. Tegenswoordeg het hai n haile belaangrieke en wereldwiede stee innomen op kìrstkoarten, in etaloazjes, in kìrstmuziek en ander kìrstartikelen. t Figuur is baseerd op [[Sunterkloas]], dij deur Nederlaandse kolonisten mitnomen is noar [[New York]] ([[Verienigde Staoten van Amerika|Verainde Stoaten]]), woar zien noam verbasterd wuir tot '''Santa Claus'''. De kìrstman staait bekind om zien roupen: "Ho Ho Ho (Merry Christmas - in elke verschaaidene toal)".

== Traditsie in Amerikoa ==
Nevvens de Amerikoanse traditsie, woar middelkerwies aal ander traditsies ook op baseerd binnen, woont de kìrstman op de [[Noordpool]]. Hai gaait op kìrstoavend over haile wereld in zien vlaigende slee mit rundaaier om kinder kado's te geven deur de schösstain hìn. De kado's legt e din onder kìrstboom of in de sokken, dij man aan de [[bözzem]] haangen zol. Veur kìrstoavend gaait e ook de haile wereld laangs om in winkelzìntrums en maarktploatsen de wìnsliesten van de kinder te ontvangen en om te zain of zai wel laif wèst binnen.

== Broeken in Grunnen ==
In Grunnen kwam in de joaren '30, noast Sunterkloas, ook elk joar de kìrstman bie kinder laangs om heur kado's te brengen. Noast kado's was t ook de kìrstman dij de kìrstboom laangsbrocht. Noa de oorlog is dizze traditsie verwotterd en is Sunterkloas de belaangriekste figuur worden dij kinder kado's brengt.

{{DEFAULTSORT:Kirstman}}

[[Kategorie:Grunnegs artikel]]
[[Kategorie:Kìrst]]
