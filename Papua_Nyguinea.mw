'''Papua Nyguinea''', officieel den '''Unafhangeliken Ståt Papua Nyguinea '''en vake ofekortt töt '''PNG, ('''[[Tok Pisin]]: ''Independen Stet bilong Papua Niugini''; [[Hiri Motu]]: ''Independen Stet bilong Papua Niu Gini''),  is en land in Oceanie. Et beslüt et oustelike deyl van et eiland [[Nyguinea]] en byhöyrige eilanden in [[Melanesie]]. De höyvdstad is [[Port Moresby]]. Met ne uppervlakde van 462.840 km2 is et de up twey nå gröätste eilandståt van de wearld.

As land wör et vanaf 1884 döär dree [[Kolonialisme|koloniale groutmachten]] beheyrd, mär Papua Nyguinea wör in 1975 unafhangelik. Dårvöär had et al 60 under [[Australië (laand)|australisk]] bestüür estån, seyd den [[Eerste Wealdkrieg|Eyrsten Wearldoorlog]]. Vanaf dee tyd was et en unafhangelik lid van et britske [[Gemenebest]], med [[Elizabeth II]] as ståthöyvd.

Papua Nyguinea is eyne van de meyst kultuurverskeidene landen up de wearld. Seyd 2019 is et ouk de meyst landelike, ümdat mär 13,25% van de lüde in verstädelikte gebeden wont. Et land hevt oorsprungelik 851 språken, wårvan as der 11 nu uutestörven sint. Et gröätste deyl van de meyr as 8 miljoon lüde woanet in traditionäle gemeynskappen, dee al lyk sou verskillend sint as de språken. Et land is weatenskappelik eyne van de minst verkende kulturele en geografiske gebeden up de wearld. Undersökers meynet dat der noch verskeidene neet-untdekkede volker woanet en dat der noch vöäle ården planten en deers te beskryven vallet.

Den ståt steyt by et Internationaal Monetäär Funds te book as en untwikkelingsland. Souwat 40% leavt selvunderholdend van de natuur, sunder togang töt kapitaal of geld. De meyste lüde woanet der in starke traditionäle burenverbanden. De meyste lüde hanget natuurgodsdeenste an en gåt neet wyder as de laegere skole. De verskillende volker en samenleavingswysen ståt under beskarming van de grundwet van Papua Nyguinea. Dårin steyt dat de 'traditionäle dörpe en gemeynskappen en weasenlik underdeyl blyvet van de Papua Nyguineaske samenleaving." Ouk beskarmt en understreypet et et belang van disse verbanden vöär plaatselike en nationale gemeynskappen. Et land kikt seyd 1976 med in et [[Süüdoustasiatiske Landenverbund]] (ASEAN) en hevt ne anvråge loupen vöär vulleydig lidmåtskap. Et is lid van de Pacifiske Gemeynskap, et Pacifiske Eilandenforum en et Gemeynebest.

[[Kategorie: Tweants artikel]]
[[Kategorie: Laand]]
