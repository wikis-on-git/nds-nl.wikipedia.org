[[Ofbeelding:MensenPaasvuur.jpg|thumb|300px|Leu beent saamn bie ne boake in [[Eibargen|Eiboargn]] (2006)]]
Op [[Poaske|Eerste Poaskedag]] wordt in 'n groot Noord-Westerlik gedeelte van [[Europa (continent)|Europa]] boakes an estökken. ne '''Boake''' is 'n groot veur, wat wördt ebraand um de keulte en 't duuster van de [[winter|weenter]] te verdriewen, en 'n komst van de [[lente|leante]] te vieren, of um te vieren dèt Leante 't van Weenter ewunnen hef.<br />
De Noordgreanze woer at dit gebroek vuurkeump löp duur [[Denemarken|Denemoarkn]], de zuudgreanze duur [[Zwitserlaand]] en [[Oostenriek]]. De Westergreanze löp duur [[Nederlaand]] oawer de liene den t [[Nedersaksisch|Neersassiese]] gedeelte onderscheaid van t [[Nederland|Hollaandse]] deel, en de oostergreanze löp duur t [[Duutslaand|Duutse]] [[Hartz]]-gebeed.

==Geskiedenis==
[[Ofbeelding:Paasvuur.jpg|thumb|280px|ne Boake bie [[Onstwedde]] op [[Poaske|Tweede Poaskedag]] 2004]]
Dèt is 'n oold [[Germanen|Germaans]] gebroek wat zin oorsprong nog vuur 'n komst van t [[Kristendom]] hef. Woarskeainlik geleuwden de Germaann dèt t veur öar ook beskoarmen tegen kwoade geesten, en was 't veur ne verzekerige vuur vruchtboarheaid. De aske wat van de boakes köm, wör oawer t laand verdeeld, wat good was vuur de groond.
De kristenen prebeerden 't heidense gebroek d'r oet te kriegen, mear dèt is öar neet elukt, mear de beleawing van ne boake is vake neet mear met de Germanen verbeunden. De [[Rooms-Katholieke Karke|rooms-kattelieken]] hebt 't gebroek verdreeid en d'r 'n Rooms feest van emaakt.

In Tweante wördt dit gebroek ''boakebraanden'' eneumd. De leste joaren beent d'r strenge milieuvuurskriften an verbeunden.

==Vuurbereaiding==
Wekken, en mangs moanden in 't vuurten beent boakebouwers drok um nen zo hoog meugeliken stapel te maken. ne Boake kan wal boawen de 10 meter hoge worden. Boakebouwers gaddert sneuihoolt bie mekoar en zett in 't lestn nen [[steaiger]] op um nog heuger te könn bouwen.

In 'n [[tweeduuster]] wördt de boake an estökken. Hier keump völ volk op of, dee-t d'r met mekoar nen mooien oawnd van maakt, met hèpkes, beer en [[Boakebitter]]. 'n Volgenden dag kö-j oaweral roeken dèt de leante zin intree hef emaakt.

't Bekeandst beent de [[Tweante|Tweantse]] boakes, umdèt 't gebroek hier nog 't meeste vuur keump. Tweante hef t meest antal boakes pèr kilometer van Neerlaand.

==Wearldrekord==
't Is gebroek um met [[buurtschop|noaberskoppen]] nen wedstried te hoolden wee-t de grötste boake kan bouwen. t Wearldrekord steet op naam van 'n noaberskop [[Splo]] biej [[Riesn]] en [[Hooltn]], met ne heugte van 27 meter. Aandere oonderdelen van de wedstried zeent wee't de meuiste boake kan bouwen (vorm) of met de meeste inhoold.

[[2011]] halen de [[noaberskop]] [[Diekerhook (Riesn-Hooltn)|Diekerhook]] t weareldrekord vuur de boake met de meeste inhoold: 4907 kuub. Dit was meugelik duurdet boakes van aandere boerskoppen in de buurte nit an estökken mochen worden, umdet t te dreuge was en dus gevoar vuur bosbraanden.

In [[2012]] maken Splo bekeand wier ne weareldrekordpoging te doon. 't Is de bedoling det d'r met poasken ne boake steet van 35 meter hoge met ne inhoold van ten meenste 5500 kuub. Hier woarket alle Sploder noaberskopn an met.<ref>[http://www.radio350.nl/page/regionieuws/4625/espelo_bouwt_het_grootste_paasvuur_ter_wereld Radio350.nl - Espelo bouwt het grootste paasvuur ter wereld.] 13 meart 2012.</ref>

==Riemken==
'''Poasken'''

<poem style="margin-left:2em; font-style:italic">
Stokket de Boake hooge,
stekt den stapel an,
det slöt oe op t ooge,
zulk kooldern at-e kan!

De noabers bouwdn al wèkke,
dn stapel is egröaid.
non knispert doar de tèkke,
zo glöainig mooi, zo t glöait.

Loatt det veur non braandn,
de wöarmte dut oe good.
In alle ummelaandn,
doar roekt ze wa-w non doot.

Heurt dee tèkke knèttern,
den weend den jaankt dr duur,
Non zal t weer zik bèttern,
De keulte geet met t uur.

Alleman keump kiekn,
fles boakebitter met,
De weenter mut non wiekn,
den doerdn al zonnen zet.

In dee koolde tiedn
was t bouwn al lang begunn.
Mie duch, non ma-k t liedn,
Det de Leante hef ewunn!
</poem>

:Martin ter Denge, 2007

==Neersassies==
* [[Grunnegs]]: 
**''Poas(ke)vuur'' (t gebeuren)
**''Poasbult'', ''poasboaken'' (t ding zulf; boaken is ien t Grunnegs n aalgemain woord veur n brandende stoapel)
* [[Achterhooks]]: ''Poasvuur(bult)''

==Verwiezingn==
<references/>

{{Dia|Disse pagina is eskreewn in t [[Riesns]]}}
{{commonscat|Easter fires}}

[[Kattegerie:Tweants artikel]]
[[Kattegerie:Poaske]]
[[Kattegerie:Nedersaksies feest of gebroek]]
[[Kattegerie:Nedersaksiese kultuur]]

[[nds:Oosterfüer]]
[[de:Osterfeuer]]
[[en:Easter Fire]]
[[fi:Pääsiäiskokko]]
[[fy:Peaskefjoer]]
[[he:שריפתו של יהודה]]
[[lb:Ouschterfeier]]
[[nl:Paasvuur]]
[[sv:Påskbrasa]]
