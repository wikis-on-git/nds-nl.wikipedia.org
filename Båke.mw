[[Ofbeelding:Mensen bekijken paasvuur in Eibergen.jpg|thumb|300px|Lüde bint samen by ne båke in [[Eibargen|Eibargen]] (2006)]]
Up [[Poaske|Eyrste Påskedag]] wördt in een grout noord-westerlik gedeylte van [[Europa (continent)|Europa]] båkes anestöäken. Ne '''Båke''' is een grout vüür, wat wördt ebrand üm de köälde en et düüster van de [[winter]] te verdryven, en den koamst van de [[lente]] te vyren, of üm te vyren dät Lente et van Winter ewünnen hevt.<br />
De noordgrense wår at dit gebruuk vöärköämt löpt döär [[Denemarken|Denemårken]], de süüdgrense döär [[Zwitserlaand|Switserland]] en [[Oostenriek|Oustenryk]]. De westergrense löpt döär [[Nederlaand|Neaderland]] oaver de lyne den et [[Nedersaksisch|neadersassiske]] gedeylte underskeid van et [[Nederland|hollandske]] deyl, en de oustergrense löpt döär et [[Duutslaand|düütske]] [[Hartz]]-gebeed.

==Geskydenis==
[[Ofbeelding:Paasvuur.jpg|thumb|280px|ne Båke by [[Onstwedde]] up [[Poaske|Tweyde Påskedag]] 2004]]
Dät is een old [[Germanen|germaansk]] gebruuk wat syn oorsprung noch vöär den koamst van et [[Kristendom|Christendom]] hevt. Wårskynlik gelöyvden de germanen dät et vöär öär ouk beskårmen teagen kwåde geysten, en was et vöär ne verseakerige vöär vrüchtbårheid. De aske wat van de båkes köämen, wördden oaver et land verdeyled, wat good was vöär de grund.
De christenen probeerden et heidenske gebruuk der uut te krygen, maer dät is öär neet elükked, maer de beleaving van ne båke is vake neet maer med de germanen verböänden. De [[Rooms-Katholieke Karke|rooms-katoliken]] hebbet et gebruuk verdraeied en der een roomsk feest van emaked.

In Twente wördt dit gebruuk ''båkebranden'' enöömd. De lätste jåren bint der strenge miliövöärskrivten an verböänden.

==Vöärbereiding==
Weaken, en mangs månden in et vöärden bint båkebouwers drok üm nen so houg möägeliken stapel te maken. ne Båke kan wal boaven de 10 meater houge wörden. Båkebouwers gaddert snöäiholt by mekår en settet in et lätsten nen [[steaiger|steiger]] up üm noch höyger te künnen bouwen.

In den [[tweeduuster|tweydüüster]] wördt de båke anestöäken. Hyr köämt vöäl volk up of, dee et der med mekår nen mooien åvend van maket, med häpkes, beer en [[Boakebitter|Båkebitter]]. Den volgenden dag kün y oaveral ruken dät de lente syn intreade hevt emaakt.

Et bekendst bint de [[Tweante|twentske]] båkes, ümdät et gebruuk hyr noch et meyste vöär köämt. Twente hevt et meyst antal båkes pèr kilometer van Neaderland.

==Wearldrekord==
Et is gebruuk üm med [[buurtschop|nåberskappen]] nen wedstryd te holden wee et de gröytste båke kan bouwen. Et wearldrekord steyt up naam van den nåberskap [[Splo]] by [[Riesn|Ryssen]] en [[Hooltn|Holten]], med ne höygte van 27 meater. Andere underdeylen van de wedstryd sint wee et de mööiste båke kan bouwen (form) of med de meyste inhold.

[[2011]] haalden de [[noaberskop|nåberskap]] [[Diekerhook (Riesn-Hooltn)|Dykerhook]] et wearldrekord vöär de båke med de meyste inhold: 4907 kuub. Dit was möägelik döärdät båkes van andere buurskappen in de büürte neet anestöäken mochten worden, ümdät et te dröyge was en düs gevår vöär buskbranden.

In [[2012]] maakten Splo bekend wear ne wearldrekordpoging te doon. Et werd ne båke van 45,98 meater <ref>[http://www.volkskrant.nl/vk/nl/2690/Opmerkelijk/article/detail/3237232/2012/04/06/Wereldrecord-Espelo-bouwt-paasvuur-van-45-98-meter-hoog.dhtml Volkskrant oaver record]</ref> hoge met ne inhoold van 9174 kuub. Hier woarket alle Sploder noaberskopn an met.<ref>[http://www.radio350.nl/page/regionieuws/4625/espelo_bouwt_het_grootste_paasvuur_ter_wereld Radio350.nl - Espelo bouwt het grootste paasvuur ter wereld.] 13 meart 2012.</ref>

==Rymken==
'''Poasken'''

<poem style="margin-left:2em; font-style:italic">
Stokket de Boake hooge,
stekt den stapel an,
det slöt oe op t ooge,
zulk kooldern at-e kan!

De noabers bouwdn al wèkke,
dn stapel is egröaid.
non knispert doar de tèkke,
zo glöainig mooi, zo t glöait.

Loatt det veur non braandn,
de wöarmte dut oe good.
In alle ummelaandn,
doar roekt ze wa-w non doot.

Heurt dee tèkke knèttern,
den weend den jaankt dr duur,
Non zal t weer zik bèttern,
De keulte geet met t uur.

Alleman keump kiekn,
fles boakebitter met,
De weenter mut non wiekn,
den doerdn al zonnen zet.

In dee koolde tiedn
was t bouwn al lang begunn.
Mie duch, non ma-k t liedn,
Det de Leante hef ewunn!
</poem>

:Martin ter Denge, 2007

==Neadersassisk==
* [[Grunnegs|Grönningsk]]: 
**''Poas(ke)vuur'' (et geböären)
**''Poasbult'', ''poasboaken'' (et ding sülv; båken is in et Grönnigs een algemayn woord vöär een brandende ståpel)
* [[Achterhooks|Achterhooksk]]: ''Poasvuur(bult)''
* [[Sallaans|Sallandsk]]: 
**''Poasbult'' (de bülte), 
**''Poasvuur'' (de vlammen wat et gevt)

==Verwysingen==
<references/>

{{Dia|Disse pagina is eskreewn in t [[Riesns]]}}
{{commonscat|Easter fires}}

[[Kategorie:Tweants artikel]]
[[Kategorie:Poaske]]
[[Kategorie:Nedersaksies feest of gebroek]]
