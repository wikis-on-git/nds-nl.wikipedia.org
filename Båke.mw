[[Ofbeelding:Mensen bekijken paasvuur in Eibergen.jpg|thumb|300px|Leu beent saamn bie ne boake in [[Eibargen|Eiboargn]] (2006)]]
Op [[Poaske|Eerste Påskedag]] wordt in een groot Noord-Westerlik gedeelte van [[Europa (continent)|Öropa]] båkes an estökken. ne '''Båke''' is een groot vöör, wat wördt ebrand üm de köölte en et düüster van de [[winter|weenter]] te verdrywen, en den komst van de [[lente]] te vyren, ov üm te vyren dèt Lente et van Weenter ewünnen hevt.<br />
De Noordgrense wuur at dit gebruuk vüürköömp löpt düür [[Denemarken|Denemårken]], de süüdgrense düür [[Zwitserlaand|Switserland]] en [[Oostenriek|Oostenryk]]. De Westergrense löpt düür [[Nederlaand]] oawer de lyne den et [[Nedersaksisch|Neersassiske]] gedeelte onderscheayd van et [[Nederland|Hollandse]] deel, en de oostergrense löpt düür et [[Duutslaand|Düütse]] [[Hartz]]-gebeed.

==Geskydenis==
[[Ofbeelding:Paasvuur.jpg|thumb|280px|ne Båke by [[Onstwedde]] op [[Poaske|Tweede Påskedag]] 2004]]
Dèt is een old [[Germanen|Germaans]] gebruuk wat sin oorsprong nog vüür den komst van et [[Kristendom]] hevt. Wårskeaynlik gelööwden de Germaann dèt et vöör öär ook beskårmen tege kwoåde geesten, en was et vöör ne verzekerige vüür vrüchtbårheayd. De aske wat van de båkes kömmen, wör oawer et land verdeeld, wat good was vüür de grond.
De kristenen probeerden et heydense gebruuk der uut te krygen, mear dèt is öär neet elükt, mear de beleawing van ne båke is vake neet mear med de Germanen verböönden. De [[Rooms-Katholieke Karke|rooms-kattelyken]] hebt et gebruuk verdreeyd en der een Rooms veest van emaakt.

In Twente wördt dit gebruuk ''båkebranden'' enöömd. De låtste jåren beent der strenge milyövüürskrivten an verböönden.

==Vuurbereaiding==
Wekkn, en mangs moandn in t vuurtn beent boakebouwers drok um nen zo hoog meugliken stapel te maakn. ne Boake kan wal boawn de 10 meter hoge wordn. Boakebouwers gaddert sneuihoolt bie mekoar en zett in t lestn nen [[steaiger]] op um nog heuger te könn bouwn.

In n [[tweeduuster]] wördt de boake an estökn. Hier keump völ volk op of, dee-t dr met mekoar nen mooin oawnd van maakt, met hèpkes, beer en [[Boakebitter]]. n Volgenden dag kö-j oaweral roekn dèt de leante zin intree hef emaakt.

t Bekeandst beent de [[Tweante|Tweantse]] boakes, umdèt t gebroek hier nog t meeste vuur keump. Tweante hef t meest antal boakes pèr kilometer van Neerlaand.

==Wearldrekord==
t Is gebroek um met [[buurtschop|noaberskopn]] nen wedstried te hooldn wee-t de grötste boake kan bouwn. t Wearldrekord steet op naam van n noaberskop [[Splo]] biej [[Riesn]] en [[Hooltn]], met ne heugte van 27 meter. Aandere oonderdeeln van de wedstried zeent wee't de meuiste boake kan bouwn (vorm) of met de meeste inhoold.

[[2011]] haaln de [[noaberskop]] [[Diekerhook (Riesn-Hooltn)|Diekerhook]] t wearldrekord vuur de boake met de meeste inhoold: 4907 kuub. Dit was meugelik duurdet boakes van aandere boerskopn in de buurte nit an estökn mochn wordn, umdet t te dreuge was en dus gevoar vuur bosbraandn.

In [[2012]] maakn Splo bekeand wier ne wearldrekordpoging te doon. t werd ne boake van 45,98 meter <ref>[http://www.volkskrant.nl/vk/nl/2690/Opmerkelijk/article/detail/3237232/2012/04/06/Wereldrecord-Espelo-bouwt-paasvuur-van-45-98-meter-hoog.dhtml Volkskrant oaver record]</ref> hoge met ne inhoold van 9174 kuub. Hier woarket alle Sploder noaberskopn an met.<ref>[http://www.radio350.nl/page/regionieuws/4625/espelo_bouwt_het_grootste_paasvuur_ter_wereld Radio350.nl - Espelo bouwt het grootste paasvuur ter wereld.] 13 meart 2012.</ref>

==Riemken==
'''Poasken'''

<poem style="margin-left:2em; font-style:italic">
Stokket de Boake hooge,
stekt den stapel an,
det slöt oe op t ooge,
zulk kooldern at-e kan!

De noabers bouwdn al wèkke,
dn stapel is egröaid.
non knispert doar de tèkke,
zo glöainig mooi, zo t glöait.

Loatt det veur non braandn,
de wöarmte dut oe good.
In alle ummelaandn,
doar roekt ze wa-w non doot.

Heurt dee tèkke knèttern,
den weend den jaankt dr duur,
Non zal t weer zik bèttern,
De keulte geet met t uur.

Alleman keump kiekn,
fles boakebitter met,
De weenter mut non wiekn,
den doerdn al zonnen zet.

In dee koolde tiedn
was t bouwn al lang begunn.
Mie duch, non ma-k t liedn,
Det de Leante hef ewunn!
</poem>

:Martin ter Denge, 2007

==Neersassies==
* [[Grunnegs]]: 
**''Poas(ke)vuur'' (t gebeuren)
**''Poasbult'', ''poasboaken'' (t ding zulf; boaken is ien t Grunnegs n aalgemain woord veur n brandende stoapel)
* [[Achterhooks]]: ''Poasvuur(bult)''

==Verwiezingn==
<references/>

{{Dia|Disse pagina is eskreewn in t [[Riesns]]}}
{{commonscat|Easter fires}}

[[Kategorie:Tweants artikel]]
[[Kategorie:Poaske]]
[[Kategorie:Nedersaksies feest of gebroek]]
