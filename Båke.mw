[[Ofbeelding:Mensen bekijken paasvuur in Eibergen.jpg|thumb|300px|Leu beent saamn bie ne boake in [[Eibargen|Eiboargn]] (2006)]]
Op [[Poaske|Eerste Påskedag]] wordt in een groot Noord-Westerlik gedeelte van [[Europa (continent)|Öropa]] båkes an estökken. ne '''Båke''' is een groot vöör, wat wördt ebrand üm de köölte en et düüster van de [[winter|weenter]] te verdrywen, en den komst van de [[lente]] te vyren, ov üm te vyren dèt Lente et van Weenter ewünnen hevt.<br />
De Noordgrense wuur at dit gebruuk vüürköömp löpt düür [[Denemarken|Denemårken]], de süüdgrense düür [[Zwitserlaand|Switserland]] en [[Oostenriek|Oostenryk]]. De Westergrense löpt düür [[Nederlaand]] oawer de lyne den et [[Nedersaksisch|Neersassiske]] gedeelte onderscheayd van et [[Nederland|Hollandse]] deel, en de oostergrense löpt düür et [[Duutslaand|Düütse]] [[Hartz]]-gebeed.

==Geskydenis==
[[Ofbeelding:Paasvuur.jpg|thumb|280px|ne Båke by [[Onstwedde]] op [[Poaske|Tweede Påskedag]] 2004]]
Dèt is een old [[Germanen|Germaans]] gebruuk wat sin oorsprong nog vüür den komst van et [[Kristendom]] hevt. Wårskeaynlik gelööwden de Germaann dèt et vöör öär ook beskårmen tege kwoåde geesten, en was et vöör ne verzekerige vüür vrüchtbårheayd. De aske wat van de båkes kömmen, wör oawer et land verdeeld, wat good was vüür de grond.
De kristenen probeerden et heydense gebruuk der uut te krygen, mear dèt is öär neet elükt, mear de beleawing van ne båke is vake neet mear med de Germanen verböönden. De [[Rooms-Katholieke Karke|rooms-kattelyken]] hebt et gebruuk verdreeyd en der een Rooms veest van emaakt.

In Twente wördt dit gebruuk ''båkebranden'' enöömd. De låtste jåren beent der strenge milyövüürskrivten an verböönden.

==Vüürbereayding==
Wekken, en mangs månden in et vüürten beent båkebouwers drok üm nen so hoog mögeliken stapel te maken. ne Båke kan wal boawen de 10 meter hoge worden. Båkebouwers gaddert snööyholt by mekår en settet in et lätsten nen [[steaiger|steygee]] op üm nog höger te können bouwen.

In den [[tweeduuster|tweedüüster]] wördt de båke an estökken. Hyr köömp völ volk op ov, dee et der med mekår nen mooyen åwend van maakt, met häpkes, beer en [[Boakebitter|Båkebitter]]. Den volgenden dag kön y oaweral ruken dät de lente sin intrede hevt emaakt.

Et bekendst beent de [[Tweante|Twentse]] båkes, ümdät et gebruuk hyr nog et meeste vüür köömp. Twente hevt et meest antal båkes pèr kilometer van Nederland.

==Wearldrekord==
t Is gebroek um met [[buurtschop|noaberskopn]] nen wedstried te hooldn wee-t de grötste boake kan bouwn. t Wearldrekord steet op naam van n noaberskop [[Splo]] biej [[Riesn]] en [[Hooltn]], met ne heugte van 27 meter. Aandere oonderdeeln van de wedstried zeent wee't de meuiste boake kan bouwn (vorm) of met de meeste inhoold.

[[2011]] haaln de [[noaberskop]] [[Diekerhook (Riesn-Hooltn)|Diekerhook]] t wearldrekord vuur de boake met de meeste inhoold: 4907 kuub. Dit was meugelik duurdet boakes van aandere boerskopn in de buurte nit an estökn mochn wordn, umdet t te dreuge was en dus gevoar vuur bosbraandn.

In [[2012]] maakn Splo bekeand wier ne wearldrekordpoging te doon. t werd ne boake van 45,98 meter <ref>[http://www.volkskrant.nl/vk/nl/2690/Opmerkelijk/article/detail/3237232/2012/04/06/Wereldrecord-Espelo-bouwt-paasvuur-van-45-98-meter-hoog.dhtml Volkskrant oaver record]</ref> hoge met ne inhoold van 9174 kuub. Hier woarket alle Sploder noaberskopn an met.<ref>[http://www.radio350.nl/page/regionieuws/4625/espelo_bouwt_het_grootste_paasvuur_ter_wereld Radio350.nl - Espelo bouwt het grootste paasvuur ter wereld.] 13 meart 2012.</ref>

==Riemken==
'''Poasken'''

<poem style="margin-left:2em; font-style:italic">
Stokket de Boake hooge,
stekt den stapel an,
det slöt oe op t ooge,
zulk kooldern at-e kan!

De noabers bouwdn al wèkke,
dn stapel is egröaid.
non knispert doar de tèkke,
zo glöainig mooi, zo t glöait.

Loatt det veur non braandn,
de wöarmte dut oe good.
In alle ummelaandn,
doar roekt ze wa-w non doot.

Heurt dee tèkke knèttern,
den weend den jaankt dr duur,
Non zal t weer zik bèttern,
De keulte geet met t uur.

Alleman keump kiekn,
fles boakebitter met,
De weenter mut non wiekn,
den doerdn al zonnen zet.

In dee koolde tiedn
was t bouwn al lang begunn.
Mie duch, non ma-k t liedn,
Det de Leante hef ewunn!
</poem>

:Martin ter Denge, 2007

==Neersassies==
* [[Grunnegs]]: 
**''Poas(ke)vuur'' (t gebeuren)
**''Poasbult'', ''poasboaken'' (t ding zulf; boaken is ien t Grunnegs n aalgemain woord veur n brandende stoapel)
* [[Achterhooks]]: ''Poasvuur(bult)''

==Verwiezingn==
<references/>

{{Dia|Disse pagina is eskreewn in t [[Riesns]]}}
{{commonscat|Easter fires}}

[[Kategorie:Tweants artikel]]
[[Kategorie:Poaske]]
[[Kategorie:Nedersaksies feest of gebroek]]
