t '''Oergermaans''' is ne rekonstrueerde sproake dee't roondum t begin van de joartelling (roewe skatting) esprökn wör in Noord-West en Middel-[[Europa (continent)|Europa]]. Oet disse sproake zeent in latere joarhoonderden oonder mear t [[Ooldnoors]], t [[Ooldsassies]], t [[Ooldengels]], t [[Ooldfreesk]], t [[Ooldhoogduuts]], t [[Ooldfraanks]] en t [[Goties]] oontwikkeld. Van t Ooldsassies is t hudige [[Neersassies]] wier ne dochtersproake.

t Oergermaans is ne [[anname]]. t Is ne duur gelearde leu ''herleaidde'' sproake (dus nit t zelfde as ne [[keunstsproake]]). Hierbie wörd ok an enömn at alle Germaanse taaln vroger één waarn en langsoam uut mekaar gröäit beent. t Oergermaans is bedoold um ne fase van disse oolde "vadersproake" wier te geewn, um de kenmoarkn van de Germaanse sproake te kriegn zo as den in t verleedn ekleunkn mut hebn. Baseerd op vergeliekings met oolde nog bekeande Germaanse sproakn (vuural Goties en Ooldengels, en wat meender ook Ooldnoors en Ooldhoogduuts) köant de Oergermaanse grammatika en de wöardenskat ongevear benöaderd wordn.

{{Begin|twd}}

[[Kategorie:Tweants artikel]]
[[Kategorie:Germaanse taol]]
