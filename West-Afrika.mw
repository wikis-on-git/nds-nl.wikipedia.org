'''West-Afrika''', '''Westelik Afrika''' of t '''Westn van Afrika''' is t westelike deel van t [[Afrika|Afrikaanse wearlddeel]]. Vanoet politiek oogpeunt reknt de [[Verenigde Nasies]] de volgende 16 Afrikaanse laandn met ne strekke van ongevear 5 miljoen kilometer in t veerkaant bie West-afrika:

{|
|-
| [[Benin]] || [[Gambia]]|| [[Liberia]]|| [[Nigeria]]
|-
| [[Burkina Faso]]|| [[Ghana]]|| [[Mali]]|| [[Senegal]]
|-
| [[Cape Verde]]|| [[Guinea]]|| [[Mauritanië]]|| [[Sierra Leone]]
|-
| [[Ivoorkuste]]|| [[Guinea-Bissau]] || [[Niger]]|| [[Togo]]
|}

A'j t nauw bekiekt heurt de [[Kanariese Eiloandn|Kanariese Eilaandn]] dr ook bie, mer umdet dee bie [[Spanje]] bie an heurt, wordt ze meestal nit met ereknd. 

Met oetzeundering van Mauritanië heurt al disse laandn bie [[Economiese Gemeenskop van West-Afrikaanse Stoatn]] (EGWAS) wat in mei [[1975]] is op erichet.<ref>Paul R. Masson, Catherine Anne Pattillo, "Monetary union in West Africa (ECOWAS): is it desirable and how could it be achieved?" (p: Introduction). International Monetary Fund, 2001. ISBN 1-58906-014-8</ref> t Verenigde Nasies-gebeed umvat ook t [[Sunte Helena-eilaand]], n [[Brits oawerzees gebeed]] in n zudelikn [[Atlantiesen Oseaan]].

==Kultuur==
Ondaanks de grote verskeaidnheaid an kultuurn in West-Afrika zeent dr van Nigeria tot an Senegal algemene oawereenkomstn in kleare, kökngebroekn, muziek en ummegaanksvörme dee't nit völle met met groepn oet aandere deeln van Afrika deeld wordt. Dr hef lange ne kulturele oetwisseling ewest tusken de verskilnde gebeedn, wat terugge geet töt vuur de kolonisasie, met t zwöartepeunt woarskienlik tiedns t [[Ghanese Riek]] of nog earder.

==Achtergroond==
West-Afrika ligt op t westn van nen deankbeeldigen van noord töt zuud kort bie de [[10° oosterleankte]]<ref>Peter Speth. ''Impacts of Global Change on the Hydrological Cycle in West and Northwest Africa'', p33. Springer, 2010. ISBN 3-642-12956-0</ref> n Atlantiesn Oseaan is de westelike en zudelike greanze van de West-Afrikaanse strekke.<ref>Peter Speth. ''Impacts of Global Change on the Hydrological Cycle in West and Northwest Africa'', p33. Springer, 2010. ISBN 3-642-12956-0</ref> De noordelike greanze is de [[Sahara]], woerbie't de Ranishoe-buging duur mekoar as de noordgreanze zeen wörd.<ref>Anthony Ham. ''West Africa'' p79. Lonely Planet, 2009. ISBN 1-74104-821-4</ref> De oostergreanze is wat meender nauwkurig; wat leu meant at denn ligt op de [[Benuekloof]] en aandern meant at he ligt op de liene tusken de [[Kameroenboarg]] töt an t [[Tsjaadmear]].

De koloniale greanzn zeent te zeen in de hudige stoatn, dee't mangs volker met dezelfde etniese en kulturele achtergroond verdeelt oawer twee of mear laandn.<ref>Celestine Oyom Bassey, Oshita Oshita. ''Governance and Border Security in Africa''. p261. African Books Collective, 2010 ISBN 978-8422-07-1</ref>

Wat sproake anbelangt zeent de West-Afrikaanse leu geliek in det ze ginne [[Bantoesproakn]] sprekt, in teegnstelling töt leu in Midn-Afrika en Zudelik Afrika.<ref>Ian Shaw, Robert Jameson. ''A Dictionary of Archaeology''. p28. Wiley-Blackwell, 2002. ISBN 0-631-23583-3</ref>


==Verwiezingn==
<references/>


[[Kategorie: Tweants artikel]]
[[Kategorie: Internasjonale strekke]]
