't '''Waterplat''' (Duutse schriefwieze: ''Waterplatt'') is de name van een groep dialecten binnen 't [[Graofschopper plat]], 't [[Platduuts]] det ze praot in de [[Landkreis Graafschop Beynthem|Graofschop Benthem]] in de Duutse [[dielstaot]] [[Nedersaksen]].<ref>Harrie Scholtmeijer (2006), ''Mörn! Taalgids Overijssel'', Assen: In Boekvorm Uitgevers bv, p.60</ref> 't Graofschopper plat heurt bi'j de [[Westfaols]]e groep van 't [[Platduuts]].<ref>Henk Bloemhoff, Jurjen van der Kooi, Hermann Niebaum en Siemon Reker (red.) (2008), ''Handboek Nedersaksische Taal- en Letterkunde'', Assen: Van Gorcum, p.78 (kaorte)</ref>

Daoras de revier de [[Vechte]] löp, nuumt ze de spraoke van de Graafschop Waterplat. 't Liekt stark op 't [[Vechtdals]] van de Nederlaanse [[pervincie]] [[Oaveriessel]]. 't Verkleinwoord vörmt ze mit ''-ie{{small()|n}}''. Deur de handelsvaort op de [[Vechte]] had de Graofschop Benthem nauwe handelsbaanden mit [[Zwolle]] en kwammen d'r naost invloeden van 't Nederlaands ok [[Sallaans]]e/[[Oaveriessels#Vechtdals|Vechtdalse]] taalinvloeden in 't Graofschops.<ref>Rakers, A., ''Mundarten der alten Grafschaft Bentheim'', Oldenburg 1944.</ref>

't Waterplat praot ze op [[Schüttrupp]] (daoras 't Schüttrupper Platt het), [[Nothoorn]], [[Neenhuus|Ni'jenhoes]], [[Hoogstede]] en [[Emmelkaump|Emmelkaamp]].

Aandere dialecten in de Graofschop Benthem hebt een verkleinwoord mit ''-ke'' en sluut meer an bi'j 't [[Oaveriessels#Noord- en Oost-Twents|Noordoost-Twèents]]. Dizze dialecten nuumt ze ok wal [[Heuvellaander plat]] (Duuts: ''Hügellandplatt'').

==Veurbielden==
===Vergelieking Waterplat en Vechtdals===
[[West-Overiesselse spelling]], evolgd deur de ([[Sass'sche Schrievwies]])<ref>Ekeuzen uut een lieste in Harrie Scholtmeijer (2006), ''Mörn! Taalgids Overijssel'', Assen: In Boekvorm Uitgevers bv, p.57</ref>
{| {{prettytable}} width="60%"
|- style="background: #efefef;"
! width="15%" |Waterplatt van [[Emmelkaamp]]
! width="15%" |Vechtdals van [[Hardenbarg (gemiente)|Haddenbarreg]]
|-
|water (Water)
|water (Water)
|-
|hoes (Hus), ''mv.'' huze (Hüse)
|huus (Hüüs), ''mv.'' huze (Hüse)
|-
|piepe (Piepe)
|piepe (Piepe)
|-
|schlöttel (Schlöttel)
|slöttel (Slöttel)
|-
|stool (Stool)
|stoel (Stul)
|-
|beumpie{{small()|n}} (Böömpie{{small()|n}})
|beumpie (Böömpie)
|-
|nen knecht (nen Knecht)
|een knecht (en Knecht)
|-
|ne vrouw (ne Frau)
|een vrouwe (en Fraue)
|-
|ie, doe (y, du) ''(2.pers.ev.)'' 
|ie (y) ''(2.pers.ev.)''
|-
|ieleu (y Löö) ''(2.pers.mv.)''
|eeluu (ee Lüü) ''(2.pers.mv.)''
|-
|hef (heff) ''(3.pers.ev.)''
|hef (heff) ''(3.pers.ev.)''
|-
|hebt (hebbt) ''(1.pers.mv.)''
|hebt (hebbt) ''(1.pers.mv.)''
|-
|bint, zint (bint, sint) ''(3.pers.mv.)''
|bint (bint) ''(3.pers.mv.)''
|-
|gedaon (gedaan)
|edaone (edaone)
|-
|}

== Rifferenties ==
<references />

{{Dia|Dit stok is eskreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kategorie:Drèents artikel]]
[[Kategorie:Nedersaksies]]
[[Kategorie:Duutslaand]]
