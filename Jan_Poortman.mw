{{wiu}}

'''Jan Poortman''' ([[De Wiek]], [[1897]] - [[1984]]) was een [[Drenthe|Drèentse]] schriever en onderwiezer, die te boek stund as kenner van de geschiedenis van zuudwest-Drenthe. Hi'j perbeerden ok de interesse veur [[Nedersaksisch]]e literatuur, inclusief die van [[Duutslaand]], an te fietern.

==Opleiding en vrog wark==
Poortman weur geboren in een boerengezin en deu de onderwiezersopleiding in Möppelt. Tussen 1919 en 1924 gaf e les in [[De Rieverst]], [[De Wiek]], [[Aduard]] en [[Möppelt]]. In dizze leste plaatse weur e in 1924 heufd van de schoele. Ok gaf e les an de Handelsaovendschoele, intied det e studeerden veur de akte [[m.o.-Nederlaans]]. Wieder warkten e as verslaggèver en fulletonschriever veur de ''Meppeler Courant'', de [[Nieuwe Rotterdamsche Courant|''NRC'']] en een riege noordelijke kraanten.

Deur zien archief- en veldonderzuuk verkreeg Poortman een briede kennis van 't laandschop, de geschiedenis, spraoke en cultuur van Drenthe en angrèenzend Duutslaand.

{{Dia|Dit stok is eschreven in 't [[Zuudwest-Zuud-Drèents]] van de Drèents-Oaveriesselse grèensstreek.}}

[[Kattegerie:Drèents artikel|Poortman, Jan]]
[[Kattegerie:Schriever in 't Drèents|Poortman, Jan]]
[[Kattegerie:Geschiedenis van Drenthe|Poortman, Jan]]
