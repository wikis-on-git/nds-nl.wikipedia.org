[[Ofbeelding:Clarinet.jpg|thumb|right|30px|Klarinet]]

n '''Klarinet''' is n muziekinstrumeant oet de [[hoolt (muziek)|hooltbloazers]]groep. n Namen keump van t [[suffix|achterplaksel]] -et (wat ''kleain'' betekent) an t [[Italiaans]]e woard ''clarino'' (wat verwaant is an t Germaanse ''klaroen'', wat n soort [[trompet]] is). Dit keump duurdet de eerste klarinetten nen toon hadden den't völle op nen trompet leek. t Instrumeant hef ne lecht cyllinidriese oetboaring, en hef n eankel [[reet (muziek)|reet]].

De klarinettenfemilie besteet oet verskillende instrumeanten van verskillende grötte en toonstemmings, en is met mear as twaalf verskillende soorten de grötste femilie van heultene bloasinstrumeanten. Disse loopt oeteen van de BBb [[contrabas]] töt de A [[sopraan]]. Völle van disse soorten zeent n algerak, en de muziek dee't der vuur eskrewen is wörd vake duur aandere, vakerder vuurkommende soorten espöld. Vake as t oawer nen klarinet geet, wörd doarmet n standaard Bb sopraanklarinet bedoold, den at met ofstaand t meeste vuurkeump.

Enen den at klarinet spölt neumt ze nen klarinettist of klarinetspöller. n Klarinet is oet eveunden duur n [[Duutslaand|Duutser]] [[Johann Christoph Denner]], roond t 18de joarhoonderd, duur n [[registerklepken]] an de vrogere [[chalumeau]] te maken. Duur de joaren hen zeent doar meardere klepkes en knöpkes dee't lochtdicht ofsloetet bie ekömmen um t spel makkeliker te maken. Rechtevoort wörd n klarinet zowal in [[jazz]] as in [[klassiek (muziek)|klassieke]] muziek, en in kamerorkesten en as solo-instrumeant ebroekt.

{{Begin|twd}}

[[Kategorie:Tweants artikel]]
[[Kategorie:Muziekinstrumaent]]
{{Link FA|fr}}
{{Link FA|ru}}
