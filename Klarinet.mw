[[Bestaand:Clarinet.jpg|thumb|right|30px|Klarinet]]

n '''Klarinet''' is n muziekinstrumeant oet de [[hoolt (muziek)|hooltbloazersgroep]]. n Namen keump van t [[Italiaans]]e woard ''clarino'' (wat verwaant is an t Germaanse ''klaroen'', n soort [[trompet]]) met t [[suffix|achterplaksel]] -et (wat ''kleain'' betekent). Dit keump duurdet de eerste klarinetten nen toon hadden den't völle op nen trompet leek. t Instrumeant hef ne lecht cyllinidriese oetboaring, en hef n eankel [[reet (muziek)|reed]].

De klarinettenfamilie besteet oet verskillende instrumeanten van verskillende grötte en toonstemmings. t Is met mear as twaalf verskillende soorten de grötste femilie van heultene bloasinstrumeanten. Disse loopt oeteen van de BBb [[contrabas]] töt de A [[sopraan]]. Völle van disse soorten zeent n algerak. De muziek dee't doarvuur eskrewen is, wörd vake duur de aandere, vakerder vuurkommende soorten espöld. Vake as t oawer nen klarinet geet, wörd doarmet n standaard Bb sopraanklarinet bedoold, den at met ofstaand t meeste vuurkeump.

Enen den at klarinet spölt neumt ze nen klarinettist of klarinetspöller. n Klarinet is oet eveunden duur n [[Duutslaand|Duutser]] [[Johann Christoph Denner]], roond t 18de joarhoonderd. Hee maakn n [[registerklepken]] an de vrogere [[chalumeau]]. Duur de joaren hen zeent doar meardere lochtdicht ofsloetnde klepkes en knöpkes bie ekömmen um t spel makkeliker te maken. Rechtevoort wörd n klarinet zowal in [[jazz]] as in [[klassiek (muziek)|klassieke]] muziek, en in kamerorkesten en as solo-instrumeant ebroekt.

{{Begin|twd}}

[[Kategorie:Tweants artikel]]
[[Kategorie:Muziekinstrumaent]]
