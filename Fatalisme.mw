Et '''Fatalisme''' is een weerldbeskouwing , dy der van üütgyt dat de geböörtenissen in de natüür en de måtskappye döör et lot ( Latyns ''fatum'' ) bepåld wörd. Fatalisten segt dat et lot syn eygen gank gyt, en dat y der as mense niks an veranderen künt. 

Lüde künt gelöven dat der goden et bint dy et verlop van et weerldgebören bepåld. En net-as de fillesoof [[Spinoza]] denken dat God etsölvde is as de natüür, en dat den warkt as oorsake-gevolg (ok wal [[Determinisme]] enüümd). Bevöörbeeld unse vöörolder, de [[Germanen]], gelöövden dat de hoogsten macht in et heelal et Lot was. Sy nümen dat ok wal ''Urleg'', wat betekkend: de uur-ördening.

In [[China]] heb y ok vörms van fatalisme; [[Confusius]] kategoriseren ok elk mense op name (va, muu, söne, süsse, koning, dynaar, en verdan), en dår mossen sy dan ok krekt nå leven, volgens op-eskreven regels. Et Sjynesen woord ''ming'' betekkend ''name'', mar hevt döör hüm ok de betekkenisse van ''lot(sbestemming)'' ekregen. De Sjynese [[Daoïsten]] gelöövt ineen sölv-skeppende prinsype, de 'Dao'. De weerld verlöpt når de grillen van Dao, en een Daoïst perbeerd synen kop löge te maken döör stille wesen en hendig an duun (sich vööral lös te maken van de onnatüürlike fillosofy van Confusius) ümme so sonder tegenwarkens met de strome van et leven med te gån.

{{Dialekt|sdz}}

[[Kategorie:Geleuf]]
