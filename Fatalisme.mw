't '''Fatalisme''' is 'n weerldbeskouwing , den der van uutgiet dat de gebeurtenissen in de natuur en de maaschappi-je deur 't Lot ( Latijn ''fatum'' ) is eschikt. Fatalistn zegt dat 't Lot zien eagn gaank giet, en da'j der as meanse niks an veraandern kunt. 

Luu kunt geleuvn dat der god of gödn 't bint den 't verlop van de weerldgebeurn bepoald. En liek-as de fillesoof [[Spinoza]] deankn dat God 'tzölfde is as de Natuur, en dat denne warkt as oorzake-gevoalg (ok wal [[Determinisme]] enuumd). Beveurbeeld oeze veuröölder, de [[Germanen]], geleuvn dat d' hoogstn Macht in 't heelal et Lot was. Zi-j nuumnd ok wal ''Urleg'': de oer-ordening.

In [[China]] he'j ok vörms van fatalisme; [[Confusius]] gaavn elk meanse nen name (va, moe, zööne, zusse, konning, dienaar, etc.), en doar mossn zi-j dan ok krek noa leavn, voalgs op-eschreevn reagels. 't Chineesn woord ''ming'' betekkendn ''name'', mar hef deur hum ok de betekkenisse van ''lot(sbestemming)'' ekreegn. De Chinese [[Daoïstn]] geleuft in'n zölf-skeppende principe, de Dao manks enuumd. De weerld verlöp noar de grilln van Dao, en 'n Daoïst perbeerd zien kop leug te maakn deur meditatie (zich veural lös te maakn van 't onnatuurlike fillosofie van Cinfusius) umme zo zunder teagnwarkn met de strome van 't leavn met te goan.
