't '''Fatalisme''' is 'n weerldbeskouwing , die der van uutgiet dat de gebeurtenissn in de natuur en de maaschappi-je deur 't Lot ( Latijn ''fatum'' ) eschikt is. Fatalistn zegt dat 't Lot zien eagn gaank giet, en da'j der as méénse niks an veraandern kunt. 

Luu kunt geleuvn dat der god of gödn 't bint den 't verlop van 't weerldgebeurn bepoald. En liek-as de fillesoof [[Spinoza]] déénkn dat God 'tzölfde is as de Natuur, en dat denne warkt as oorzake-gevoalg (ok wal [[Determinisme]] enuumd). Beveurbeeld oeze veuröölders, de [[Germanen]], geleuvn dat d' hoogstn Macht in 't heelal 't Lot was. Zi-j nuumnd ok wal ''Urleg'': de oer-ördening.

In [[China]] he'j ok vörms van fatalisme; [[Confusius]] gaavn elk méénse nen name (va, moe, zöne, zusse, koning, dienaar, etc.), en doar mossn zi-j dan ok krek noa leevn, voalgs op-eschreevn regels. 't Chineesn woord ''ming'' betekkendn ''name'', mar hef deur hum ok de betekkenisse van ''lot(sbestemming)'' ekreegn. De Chinese [[Daoïstn]] geleuft in'n zölf-skeppende prinsipe, de Dao manks enuumd. De weerld verlöp noar de grilln van Dao, en 'n Daoïst perbeerd zienn kop leug te maakn deur stille ween en hénig an doen (zich veural lös te maakn van 't onnatuurlike fillosofie van Confusius) umme zo zunder teegnwarkn met de strome van 't leevn met te goan.

{{Dialekt|sdz}}
