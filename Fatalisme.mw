't '''Fatalisme''' is 'n weerldbeskouwing , dy der van üütgyt dat de gebörtenissen in de natüür en de maaschappi-je dör 't Lot ( Latijn ''fatum'' ) bepåld wöd. Fatalistn zegt dat 't Lot syn ægen gaank gyt, en da'y der as mænse niks an veraanderen künt. 

Lüü künt gelöven dat der goden 't bint dy 't verlop van 't weerldgebören bepåld. En net-as de fillesoof [[Spinoza]] dænken dat God 'tsölvde is as de Natüür, en dat den warkt as oorzake-gevolg (ok wal [[Determinisme]] enüümd). Bevörbeeld use vörolders, de [[Germanen]], gelöven dat d' hoogsten Macht in 't heelal 't Lot was. Si-j nümen dat ok wal ''Urleg'': de uur-ördening.�

In [[China]] he'y ok vörms van fatalisme; [[Confusius]] kategoriseren ok elk mænse op name (va, mu, söne, süsse, koning, dynaar, etc.), en dår mossen si-j dan ok krekt nå leven, volges op-eskreven regels. 't Sjynesen woord ''ming'' betekkend ''name'', mar hev dör hüm ok de betekkenisse van ''lot(sbestemming)'' ekregen. De Sjynese [[Daoïsten]] gelövt in'n sölv-skeppende prinsype, de 'Dao'. De weerld verlöp når de grillen van Dao, en 'n Daoïst perbeerd synen kop lög te maken dör stille ween en hænig an duun (sich vöral lös te maken van 't onnatüürlike fillosofy van Confusius) ümme so sonder tegenwarken met de strome van 't leven met te gån.

{{Dialekt|sdz}}

[[Kategorie:Geleuf]]
