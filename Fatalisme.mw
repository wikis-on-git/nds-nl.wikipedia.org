Et '''Fatalisme''' is een werldbeskouwing , dee der van uutgeet dat de geböörtenissen in de natüür en de måtskappye döär et lot ( Latyns ''fatum'' ) bepåld wörd. Fatalisten segget dat et lot syn eigen gang geet, en dat y der as menske niks an veranderen künt. 

Lüde künt gelöyven dat der goden et bint dee et verloup van et werldgebören bepåled. En net-as de filesoof [[Spinoza]] denket dat God etsülvde is as de natüür, en dat den warkt as oorsake-gevolg (ok wal [[Determinisme]] enöömd). Byvöärbeyld unse vöärolder, de [[Germanen]], gelöyvden dat de hoogsten macht in et heylal et Lot was. Sy nömen dat ouk wal ''urleg'', wat betekkend: de oor-ördening.

In [[China|Sjyna]] heb y ouk vörms van fatalisme; [[Confusius]] kategoriseerden ouk elk menske op name (vader, moder, söne, süsse, kuning, dynaar, en verdan), en dår mosten sy dan ouk korekt nå leyven, volgens upeskreyven reagels. Et Sjynesen woord ''ming'' betekkend ''name'', mar hevt döär hüm ouk de betekkenisse van ''lot(sbestemming)'' ekreygen. De Sjynese [[daoïsten]] gelöyvet in eyne sülv-skeppende prinsype, de 'Dao'. De werld verlöpt når de grillen van Dao, en een daoïst probeerd synen kop löyge te maken döär stille weysen en händig an doon (sich vöäral lös te maken van de unnatüürlike filosofy van Confusius) ümme so sunder teagenwarkens med de strome van et leyven med te gån.

{{Dialekt|sdz}}

[[Kategorie:Geleuf]]
