[[Ofbeelding:Torfabbau-.jpg|300px|thumb|[[Legakker]]]]
'''Törf''' is uutbaggeld en dreugd [[veen (grondsoort)|klain]] dat vrouger as [[braandstof]] bruukt wuir.

In de [[middeleeuwn|middeleeuwen]] ontdekte man dat as klain dreugde, t as braandstof bruukt worden kin. In [[moeras|moor]]- en klaingronden vörmen de ôfstaarvende [[planten]] n soort [[grondstof]] dij man uutspitte ([[turfsteken|törfsteken]]) en te dreugen lègde op n [[legakker]]. 

In West-Nederlaand wuir törf op grode schoal uut klainplassen baggeld. Op dizze manaar binnen veul grode plazzen ontstoan (bv. de [[Reeuwijkse Plassen|Reeuwijkse Plazzen]]), dij voak loater [[polder|inpolderd]] wuirn om t verlais aan laand binnen zo min meugelk te holden. Hail wat plazzen uut dij tied bestoan nog en wuiren [[natuurreservaat|natuurreservoaten]].

In Noordoost-Nederlaand en t aangrènzende [[Duutsland|Duutse]] [[Eemslaand]] lag n uutrekd moorgebied, t [[Boertanger Moor]]. Deur t vanuut de stad [[Grunnen (stad)|Grunnen]] stichten van [[veenkolonie|klainkelonien]] vanôf 1600, wuir t gebied stee bie stee toumôkt veur de [[akkerbouw]]. De wonnen törf wuir verkocht as braandstof. 

Dit proses is deurgoan tot om en bie 1980 toun tin oosten van [[Em|Emmen]] de lètste kommersjele klainderij sloten wuir. Törf is verdrongen deur aandere fossiele energiebronnen as [[eerdeulje|olie]] en [[eerdgas|gas]]. Dij binnen goudkoper is, kin vlotter bruukt worden en bevat meer [[woaterstof]], de essìnsjele stof veur verbraandsenergie.

In [[Barger-Compascuüm|Baarger-Kompas]] wordt in t Veenpaark de geschiednis van de törfwinnen in Zuudoost-[[Drenthe|Drìnthe]] nog levend holden en tentoonsteld.

== Trivia ==
* n Bultje törf wordt in t [[Grunnegs]] ook wel ''stobbe'' nuimd.
* Deurdat t törfsteken allend deur de aarmern doan wuir, is t woord ''törfsteker'' n scheldwoord worden in de Veenkelonien.
* t Woord [[törven]] is ôflaaid van t woord törf, deurdat man vrouger gain streepies zette, moar angoal vief stukken törf opstoapelde.

==Nedersaksisch==
*[[Drèents]]: ''törf''
*[[Grunnegs]]: ''törf''
*[[Stellingwarfs]]: ''turf''

==Boetende hìnwieze==
*[http://www.veenpark.nl/ Webstee van t Veenpaark in Baarger-Kompas]

{{dia|Schreven in t [[Veenkelonioals]]}}

[[Kattegerie:Grunnegs artikel]]
[[Kattegerie:Braandstof]]
[[Kattegerie:Grondsoort]]

[[bat-smg:Dorpės]]
[[br:Taouarc'h]]
[[ca:Torba]]
[[cs:Rašelina]]
[[da:Tørv]]
[[de:Torf]]
[[en:Peat]]
[[eo:Torfo]]
[[es:Turba]]
[[et:Turvas]]
[[fi:Turve]]
[[fr:Tourbe]]
[[gd:Mòine]]
[[he:כבול]]
[[hu:Tőzeg]]
[[is:Mór]]
[[it:Torba]]
[[ja:泥炭]]
[[lt:Durpės]]
[[nds:Torf]]
[[nl:Turf (brandstof)]]
[[nn:Torv]]
[[no:Torv]]
[[pl:Torf]]
[[pt:Turfa]]
[[ro:Turbă]]
[[ru:Торф]]
[[sv:Torv]]
[[tr:Torf]]
[[uk:Торф]]
[[zh:泥炭]]
