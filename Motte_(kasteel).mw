Nen '''motte''' of '''mottekasteel''' is nen middeleeuwsen burchtsoort dee meangsmoal in holt wierd opgetrokken. Et heufdkenmark was nen kunstmoatig an-elegden eerden bulte mit doarop nen toornvörmig gebouw. Vandage den dag is mangs allenig den bulte oaver welk mangsmoal motte, vliedbarg of hegewier eneumd wöd. 

== Opbouw van den motte ==
De meest veurkommende verschieningsvörme van den motte besteet uut 2 dele. Ten eerste den kunstmoatige bulte ,ok wal opperhöf eneumd, waorop nen [[donjon]], nen [[kasteel]], nen [[burcht]] of nen aander verdeadigingswark wödt an-elegd. Den donjon is dan mangs umslotten deur nen pölkes mure dee tiedens latere untwekkelingen mangs vervangen wierd deur nen steen mure. Den bulte zelf is mangsmoal umgeaven deur ne grachte. Wieter besteet den motte uut ene of meerdere veurburchten ok wal neaderhöf geneumd. Nen laeger eleagen gebeed  dat zelf ok umgracht is en umgeaven deur nen riege paöle. Et neaderhöf, mit zien nutsgebouwen en mit (mangs) nen kapelle of het wonhuus van den here (in et geval dat den [[donjon]] enkel as noodverblief wierd ebruukt) verteggenweurdigt dan et doageleksen leaven. Dizzen verschieningsvörm is slechts nen skoolveurbeeld en doar bestaot veule afwiekende vörme. Mangs was doar gene grachte anweazig en bi-j sommigen motten was doar kats gene kasteel anwezzig. Nen zeldzoamn vörme is den [[abschnittsmotte ]] woarbi-j den bulte geschoapn is deur gedealteleken ofgroaving van nen barg. Nog nen zeldzoamn verskieningsvörme is den [[dubbelmotte]] woarbi-j op et laand 2 opperhoven eleagen bnut. Nen veurbeeld hiervan is [[Eriksvold]] op [[Lolland]] in [[Denemarken]].

== Beneuming en verspreiding ==
[[Ofbeelding:Ten Esschen4.JPG|thumb|200px|Motte bi-j Ten Esschen (Heerlen)]] 
[[Ofbeelding:Tapisserie_motte_dinan.jpg|thumb|200px|Et tapiet van Bayeux]]
[[Ofbeelding:Arundel_Castle_Hill_Fort.JPG|thumb|200px|Arundel]]
In [[Vloanderen]] is veural den uutsproak 'mote' courant, howal ok den uutsproaken mot, en motteken veurkomt. In Nederlaand komt noast dizzen uutsproaken meerdere aandere veur, nl. werf, bergh, barch, borg, huus, casteel, dee allenig op nen mottenverstarking betrekking kunt hebben. In [[Frieslaand]] heten den mottestee 'hege wieren', moar in [[Zeelaand]] veule (vlied)bargen as motte ezeen künt wödden. Et gesloagde van dizzen verstarkingsvörm valt te verkloaren deur den vri-j makkelek te verkriegen bouwmaterialen (holt en eerde bunt immers makkelek verkriegboar, terwijl steen in dizzen tied duur is) en den betrekkeleken snelheid woarmet nen motte ebouwd kon wödden: den bouwtied kon kloar kommen van enkele daagn tot enkele weake.

Dem afmeatingen van nen motte löp uut-en gemiddeld tussen 20 meter en 100 meter; den heugte kon tussen 3 en 20 meter bedroagen. Den eerde veur de bulte wierd mangsmoal verkreggen deur et uutgroaven van nen grachte rundumme et bouwwark. 

Dizzen verstarkingsvörm wödt tradisioneel nen ontstoan too-eskrevven argens an et end van den [[10e eeuw| 10den eeuwe]], in de gebeede tussen den [[Rijn]] en den [[Loire]]. Den oldsten ofbeelding van nen mottekastele vind wi-j trög op et [[Tapiet van Bayeux]]. In den löp van den [[11e eeuw|11den]] en [[12e eeuw|11den eeuwe]] kent dizzen verstarkingsvörm nen heugtepunt en nen grootn verspreiding: teggen den [[13e eeuw|13den]] vind wi-j zie trög van [[Denemarken]] tot [[Italië]] en van den Atlantiesen kuste tot [[Polen]]. Hiernoa nemt den motte in belang of (mede deur den opkomste van ni-jen verstarkingsvörme) en wödt zi-j in et laandskap goandeweg vervangen deur steen bouwarken. Toch komt ok later nog mottekastele veur, moar et geet hier dan veural um bouwwarken mit nen symboliesen funktie (as statussymbool) en neet lenger mit nen oaverheersende kriegstaak.

Doar kunt verskillenden soorten motten onderscheiden wödden noargeleng hun dool: anvalsmotten, verdeadigingsmotten en motten mit nen behuuzing. Mangs is nen motte neet louter in éne gröppe under te brengen, moar nen samenvooging van meerdere van dizzen doole tegeliek. Wat den verdeadiging angeet onderscheiden wi-j publeeke doolen (et verdeadigen van nen groandgebeed, dwz. verdeadigingsmotten), neet veur leu toogankelek (verdeadigen van et hoes van den here, soamengoand mit et wonstee uutgängspunte), actieve verdeadigende doolen (et veroaveren en underwarpen van nen gebeed) en passieve verdeadigende doolen het bescharmen van nen gebeed, dwz. et openbaoren dool). Noast dit verdeadigende dele had et mottenkastele mangsmoal nen verbliefsdool, as den wonplaetse van nen adelleken kearl. Wieter had et mottenkasteel ok nen neet te ouderschatten socialen taak as [[statussymbool]], d.w.z. as symbool van den heerleken machte. Et bouwen van nen [[kasteel]] was immers neet iederene egund.
[[Ofbeelding:Evolusie_van_motte_noar_stad.jpg|thumb|200px|Evolusie van motte noar stad]]

===Den shell keep===
Nen biezunder soort van mottenverstarking is den 'shell keep'. Mit dizzen, uut et [[Engels]] oavergenommen term wödt in den [[castellologie]] verwezzen noar mottenverstarkingen woarbi-j den holten poale dee den bulte umrengt, vervangen is deur nen steen mure dee den raann van den bulte volgt. Den toorn nemt hierbi-j geen centroalen plaetse in, moar is teggen den mure anebouwd. Indeen van toopassing wödden ok den gebruuksgebouwen verwarkt in dizzen steen umrengings mure, woardeur nen cirkelvörmigen binnenploatse untsteet. Veurbeelden van dit soort vind wi-j zowal in den [[Nederlaand]]en [[Leiden]], [[Kessel (Limburg)|Kessel]]), [[Groot-Brittannië]]  ([[Restormel]], [[Arundel]]) as in [[Frankriek]] ([[Gisors]]).

===Mottes woarvan et kastele vort egoan is===
[[Ofbeelding:Vliedberg thof-blaemskinderen.JPG|thumb|200px|Vliedbarg 't Hof Blaemskinder]]
[[Ofbeelding:Stinswier Menaldum.JPG|thumb|200px|Hege wier bi-j [[Menaldum]]]]

;Drenthe
*[[Coevern]] 
*[[Het Borgbarchien]]
*[[Den Klinkenbarg]]
*[[Wittesheuvel]] 
*[[Den waoterburchte van Eelde]]

;Oaveriessel
Motten komt in [[Twente]] veur in woaterrieke en brook gebeeden.
*[[Ypelo]], de [[Koohorst]] 
*[[Almelo]], de [[Schuulenborg]]
*[[Zenderen]], de [[Hündeborg]]
;Gelderlaand
Mottem komt in den [[Achterhook]] veul veur. Den grootsten motte van [[Nederlaand]] ligt in [[Montferlaand]] in den geliekgeneumden [[gemeente Montferland|gemeente]], woar nen bulte kunstmoatig is verheugd. 
*[[Ubbergen]], [[Mergelp]]

;Limburg
*[[Dieteren]], [[de Koppelbarg]]
*[[Echt (Limburg)|Echt]], [[de Bollenbarg]]
*[[Gulpen]], [[Grachte Burggraaf]] 
*[[Guttecoven]], [[den Stool van Swentibold]]
*[[Heerlen]], bi-j den noaberschop [[Ten Esschen]].
*[[Maastricht]], op den westflanke van den [[Sint Pietersbarg]], vaak [[de Tombe]] genoemd.
*[[Posterholt]], [[de Bolbarg]]
*[[Schinnen]], bi-j [[kastele Terborg]] 
*[[Wienandsrade]] bij [[kastele Wienandsrade]]

;Noord-Broabant
*In [[Gemert]] lag nen mottekastele van den heern van Gemert.

;Zuud-Hollaand
Et eersten [[kastele van Gouda]] van den heern [[van der Goude]] lag op nen motte.

;Zeelaand
Ok in [[Zeelaand]] komt motten veur, doar wödden zie [[vliedbarg]]en eneumd. Et bekandsten veurbeeld is den [[Barg van Troje]] in [[Borssele]].

;Frieslaand
In [[Frieslaand]] wödden den motten [[stinswier]]en of [[Hege wier]]en eneumd.

==België==
;Limburg
*Nen mooi bewoarden motte bevindt zich in [[Borgloon]]

;Broabant
*[[Kastele La Motte]] in [[Sint-Ulriks-Kapelle]].
*[[Zaltleeuwe]], den ''Castelbarg'', noabi-j et natuurreservoat [[Het Vinne]].
*In [[België]] is nen motte, noabi-j den stee [[Sinte-Gitter]].
*Nen belangrieken post-Karolingiesen mottebulte is in [[Grimbargen]] in et gehücht [[Borgt]]. Den zogeneumde [[Senecabarg]] bezit nen ellipties groandplan mit assen van 113 en 105 meter en hef nen top vlaakte van 44 bi-j 56 meter. Doar wödden archeologiesen spoorn vonden van nen rechthookig vakwarkgebouw van 9,3 bi-j 13,5 meter. Et heugteverskil mit den groand bedreg 16 meter. Den betrokken motte wierd kriegs unklaor emaakt tiedens dne [[Grimbargsen Oorlogen]] (1141-1159).

;West-Vloanderen
*Den "Hoogn Motte" te [[Merkem]] ([[Holthulst]]) tussen den Noord- en Zuudwallaandstroate. Dizzen motte wiödden tiedens den Eersten Wealdkriege deur den Duutsers as ouutkiekpunt gebruukt.
*Den "Hoogn Andjoen" in [[Warken (Kortemarkte)|Warken]] ([[Kortemarke]]).

;Oost-Vloanderen
*Et [[Groavenstene (Gent)|Groavenstene]] in [[Gent]] was eursprönkelek nen mottekastele.
*In [[Ertvelde]] (Oost-Vloanderen) is ene van den best bewoarde motten van Vloanderen. Ok hier bunt van et mottekasteel echter gene oaverbliefselen zichtboar.

;Antwarpen
*Baarle-heartog Hier lag eurspronkelek dne [[Voksenbarg (Boarle-Hartog)]]

== Zee ok ==
*[[Abschnittsmotte]]
*[[Lieste van motten en mottekastelen]]
*[[Vliedbarg]]

== Uutgoande verwiezing ==
* [http://nl.youtube.com/watch?v=eOLmGN_Y_k0 Fimpjen van middeleeuws gevecht mit op den achtergroand nen mottekastele] 

{{Bron|
* R.M. van Heeringen, A.G. Jong, M.J.G.Th. Montforts, A.W.P.M. Penders & C.A.M. van Rooijen, ''Monumenten van aarde. Beeldcatalogus van de Zeeuwse bergjes, Koudekerke 2007.
* Horst Wolfgang Böhme: ''Der Hochmittelalterliche Burgenbau. Burgen vom 10. bis Mitte des 12. Jahrhunderts.'' In: ''Burgen in Mitteleuropa. Ein Handbuch.'' 2 Bände, Deutsche Burgenvereinigung (Hrsg.) Stuttgart 1999, Band 1 S. 54 - 77.
}}

[[Kattegerie:Achterhooks_artikel]]
[[Kattegerie:Fort]]
[[Kattegerie:Bouwkunde]]
[[Kattegerie:Gebouw]]

[[cs:Motte]]
[[da:Motte]]
[[de:Motte (Burg)]]
[[en:Motte-and-bailey]]
[[fr:Motte castrale]]
[[hu:Földvár]]
[[ja:モット・アンド・ベーリー]]
[[li:Motte]]
[[nl:Motte (kasteel)]]
[[ru:Motte and bailey]]
