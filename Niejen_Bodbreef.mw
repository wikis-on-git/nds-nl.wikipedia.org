n '''Niejen Bodbreef''' (ook wal ofkortt: ''Bodbreef'') is et [[blad]] van de [[Kreenk vuur de Twentse Sproak]], volledig in de [[Tweants]]e sproake. Ook de adverteerders doot Tweants. Et blad keump eens in et kwartaal oet en wördt redigeerd duur [[Joop Weber]], [[Siegfried Frick]], [[Karin Hagreize]], [[Gerrit Kraa]] en [[Gerrit Dannenberg]]. In [[2011]] har et ne oploage van 700 stuks.

Et ''Niejen'' in 'n naam wis der op dat der eerst nen olden was. Den wör ook duur de KTS oetegewen, mer treuk nit völle volk.

'n Bodbreef hef as doel um allens wat der oawer et Tweants en [[Tweante]] te doon is op te nemmen en kunnig bie et volk te maken. Alle leden van 'n Kreenk köant metskriewen en stukkes andreagen, mer der zint een paar vaste metskriewers. Et blad hef stukke oawer de sproake, [[column]]s, [[kort verhaal|körte verhalen]], [[Dichtkünst|gedichten]] en verslagleggingen van zaken dee as der et leste kwartaal gebuurd zint op Tweants gebeed. 

==Oetgoande koppeling==
*[http://www.twentsesproak.nl Twentsesproak.nl, webstea van de Kreenk vuur de Twentse Sproake]

[[Kategorie: Tweants artikel]]
[[Kategorie: Nedersaksies_tiedschrift]]
[[Kategorie: Tweants]]
