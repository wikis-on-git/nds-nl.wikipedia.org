[[Ofbeelding:Katholische Kirche Alstätte.jpg|thumb|right|175px|De kattelieke kearke ''St. Mariä himmelfahrt'' in Alstea]]
[[Ofbeelding:Ahaus_Alst%C3%A4tter_Eisenbahn_Bahnhof.jpg|thumb|right|250px|n Baanhof van Alstea]]

'''Alstea''' ([[Duuts]]: ''Alstätte'') is n doarp in de gemeante [[Ahaus|Oahoes]] in de [[Duutslaand|Duutse]] deelstaat [[Noordrhain-Westfele|Noordrien-Westfoaln]]. Ut lig eankelde kilometers oaver de [[Nederlaand]]se greanze, dichtbiej [[Buurse]], ongeveer 10 kilometer noordwestelik van Oahoes. 

Ut doarp lig an de [[Alsteaske Aa]], wat as [[Oahoeser Aa]] begint en noa Alstea oavergeet in de [[Buurser Bek]]. Alstea lig an de Nederlaandse greanze en greanst an [[Hoksebarge]] en [[Eanske]]. Noast t doarp zölf umvat t ok de boerschopn Besslinghook, Brinkerhook, Alsteask Brook, Gerwinghook, Schmäinghook en Schwiepinghook.

Op ne öppervlakte van 34,65 km² wonn in 2005 5040 leu.

==Ekonomie==
Duur de eeuwn hen was laandbouw t gewichtigste melkbeestken vuur t doarp. Vanof ongeveer 1890 wördn duur de komst van oonder aandern twee tichelwearks, ne melkfabrieke en de baan Eanske - Oahoes nieje arbeidsplaatsn schaapn. In de joarn '60 warn völle vrouwleu oet Alstea te gaank in de tekstielindustrie, as wa in de fabriekn in [[Tweante]] as ok in de fabriekn in [[Gronauwe]] en [[Oahoes]]. Rechtervoorts bint roondum t doarp verscheidn industriegebeedn te veendn. 

==Geschiedenis==
Ut doarp Alstea wördn al in [[1151]] officiëel neumd. Vanof [[1297]] hef t zien eign parochie. Ok de watermölle ''Haarmühle'' biej de greanze met Nederlaand wördn al in 1331 officiëel neumd. Ut gebouw van vandaag-an-n-dag is n monumeant en stamt oet [[1619]]. Biej n bombardemeant op [[22 meert]] [[1945]] wördn völle historiese gebouwn platpleerd. Eankelde doarvan, zooas de kearke en t spoorhoes, wördn niejs wier opbouwd.

[[Kategorie:Tweants artikel]]
[[Kategorie:Darp in Duutslaand]]
[[Kategorie:Noordrien-Westfoaln]]
